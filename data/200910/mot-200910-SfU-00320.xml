<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SfU-00320">
  <teiHeader>
    <fileDesc>
      <titleStmt>
        <title>Ett reformerat system för flyktingmottagande</title>
        <author corresp="i-mN8mVTBvBYjtHLNThWLo4">av Kalle Larsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett reformerat system för flyktingmottagande</title>
          <idno type="rdwebb">GX02Sf320</idno>
          <rs type="number">Sf320</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GX02Sf320/text</ref>
          <ref type="dokument_url_html">http://data.riksdagen.se/dokument/GX02Sf320</ref>
          <ref type="dokumentstatus_url_xml">http://data.riksdagen.se/dokumentstatus/GX02Sf320</ref>
          <ref type="doc">http://data.riksdagen.se/fil/B4E8EBDA-FBF6-4087-9A5B-DA6587FEF8AE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TxrxS8J1D2A7L1bFixVe6y" type="signed"/>
        <correspContext corresp="i-TxrxS8J1D2A7L1bFixVe6y">
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-DFrbonSsYRowhh8EStXNDG" type="numbering">
          <date when="2009-10-06"/>
        </correspAction>
        <correspAction xml:id="i-CZ5NXVBwrDPeBeSnVAAPyE" type="submission">
          <date when="2009-10-05"/>
        </correspAction>
        <correspAction xml:id="i-BCM8yBqTm1jdy6usDeTCqP" type="transfer">
          <date when="2009-10-04"/>
        </correspAction>
        <correspAction xml:id="i-TqDXq711Aak3tZ58b9wnn1" type="assigned"/>
        <correspContext corresp="i-TqDXq711Aak3tZ58b9wnn1">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UEPBXKSAm1i4mK2aCLtMdY" type="motBody">
        <div xml:id="i-FWKH8VaN61vAgaJrA3XtYg" type="TOC">
          <head xml:id="i-MGPu8zxczjRvSmc3MMmf8o">
            1 Innehållsförteckning
          </head>
          <list xml:id="i-76ZJY12YjGGm4qjk2i4ueU">
            <item xml:id="i-BJoLtkW6eibUc31WmMPWr3">
              2 Förslag till riksdagsbeslut 3
            </item>
            <item xml:id="i-TYxvAqWRw4gHLKyCotTUEZ">
              3 Inledning 6
            </item>
            <item xml:id="i-ED729KuZDYCewn9f9T3GVC">
              4 Asyltiden 6
            </item>
            <item xml:id="i-NJmhB9EXunWTcrGmUhrKcw">
              4.1 Bortre gräns i asylprocessen 7
            </item>
            <item xml:id="i-GzsxoirN9bddpMt3VMNH61">
              4.2 Rätten att arbeta under asyltiden 7
            </item>
            <item xml:id="i-HSnoSo1tGh3Vf6XMWptx6A">
              4.3 Introduktion och svenskundervisning från första dagen 8
            </item>
            <item xml:id="i-Fy3EEZtC9y8tyDNaQiptiu">
              4.4 Höjd dagersättning för asylsökande 9
            </item>
            <item xml:id="i-EyqZ1JJUWMedgE46XtbBVA">
              4.5 Rätten till eget boende 9
            </item>
            <item xml:id="i-5fL4g8A24VPrf1tYqXAPhn">
              4.6 Asylsökande barns skolgång 11
            </item>
            <item xml:id="i-2yvLUz9BQypdjEX96r471R">
              4.7 Rätten till vård på lika villkor 11
            </item>
            <item xml:id="i-DoAncPDhduywQgPqyj1zEa">
              5 Kommunernas skyldigheter i flyktingmottagandet 12
            </item>
            <item xml:id="i-GDHtF199mCWhMjRnoFcGF4">
              5.1 Dagens utformning av flyktingmottagandet 13
            </item>
            <item xml:id="i-FjRNJ1JTDkCSaJ4izxF863">
              5.2 Behov av ett reformerat system 14
            </item>
            <item xml:id="i-GbYMcRTM4GUPWksY4SrfLc">
              5.3 Bindande lagstiftning om flyktingmottagande 14
            </item>
            <item xml:id="i-6yS6ZSq2Rdhfixbs5JoZbo">
              5.4 Preciserade krav om flyktingmottagande av hög kvalitet 15
            </item>
            <item xml:id="i-ShxCr9U9aVuvM5womZDs2y">
              5.5 Höjd ersättning för flyktingmottagandet 16
            </item>
            <item xml:id="i-5SdE7c4QnvdZEjozWeF8qH">
              5.6 Anhöriginvandrares rätt till introduktion 17
            </item>
            <item xml:id="i-Sb3i5FuY5YUQ5uGheqG3JG">
              5.7 Uppmuntra kommunsamverkan för helhetslösningar 17
            </item>
            <item xml:id="i-TWLvZEUN1DNER1BH3NjC99">
              5.8 Rehabilitering som en del av introduktionen 18
            </item>
            <item xml:id="i-JbeiCX3FGPhzewYejukgKi">
              5.9 Kvalitetssatsning på sfi 19
            </item>
            <item xml:id="i-8afH19TnLwW7eZdiTAWFzM">
              5.10 Mottagandet av ensamkommande barn 20
            </item>
            <item xml:id="i-RWkz7T231eGbe2xKHU2wRE">
              6 Statens övergripande ansvar 21
            </item>
            <item xml:id="i-2Rp1GRwWBoZQajvuwVQrXG">
              6.1 Introduktionslag om rätt till ersättning och obligatoriskt
              deltagande 21
            </item>
            <item xml:id="i-GftiXhLrnCDzEhCMUYseWc">
              6.2 Förtydligat ansvar för Arbetsförmedlingen 22
            </item>
            <item xml:id="i-G4pH1Eiiaa2JUVsP4JKpBD">
              6.3 Anställningsstöd för nyanlända 22
            </item>
            <item xml:id="i-We8ic9aynMCh5GNDeMzRGy">
              6.4 Konjunkturoberoende insatser riktade till nyanlända 22
            </item>
            <item xml:id="i-WEbSrzKVxkzfswM3SZwzpm">
              6.5 Nationell valideringssatsning 23
            </item>
            <item xml:id="i-DawS1a2T8Yw5R3JXFURDeE">
              6.6 Utvecklat arbete med rekryteringsmässor 23
            </item>
            <item xml:id="i-3r21YR6a5JHMQkYZxeqZmr">
              6.7 Obligatoriska kravprofiler vid rekrytering 24
            </item>
            <item xml:id="i-DgNxvRfz1h7356urMUZYyJ">
              6.8 Obligatoriska likabehandlingsplaner 24
            </item>
            <item xml:id="i-TTPY3zsFLtrNMGHBFSRq2g">
              6.9 Flerspråkighet och tvärkulturell kompetens merit vid anställning
              25
            </item>
          </list>
        </div>
        <div xml:id="i-6MNYr32MrbPU6hxWV8QDZQ" type="motProposal" subtype="förslag">
          <head xml:id="i-BAM6z3oU2tN2Cuup8JBrT8">
            2 Förslag till riksdagsbeslut
          </head>
          <list xml:id="i-MuYwcEisSXZVLUkxmzUrWs" style="ol">
            <item xml:id="i-NiKyx9bFHLyJgsffeSi1zz">
              Riksdagen tillkännager för regeringen som sin mening vad som
              anförs i motionen om att Migrationsverket i regleringsbrevet bör
              ges i uppdrag att informera om möjligheterna till undantag från
              krav på arbetstillstånd i samband med att ansökan om uppehållstillstånd
              inlämnas.
            </item>
            <item xml:id="i-LMhGEXCALgH1BPWZA43YGe">
              Riksdagen tillkännager för regeringen som sin mening vad som
              anförs i motionen om att regeringen i målbeskrivningen angående
              mottagandet av flyktingar bör ange att introduktionsinsatser ska
              påbörjas dag ett och inte avbrytas förrän ärendet är avgjort i
              alla instanser.
            </item>
            <item xml:id="i-AWoTJT6sAj1Te3BkaJyejs">
              Riksdagen tillkännager för regeringen som sin mening vad som
              anförs i motionen om att tydliggöra kommunernas ansvar för att
              skapa fritidsverksamhet för asylsökande som bor på förläggningar
              och i eget boende.
            </item>
            <item xml:id="i-UYqEyGX6D5L3oB9dipZDav">
              Riksdagen begär att regeringen återkommer med förslag till en
              ändring av förordningen (1994:361) om mottagande av asylsökande
              m.fl. i enlighet med vad som anförs i motionen.
            </item>
            <item xml:id="i-XfDh3YCKo5pn7wtQNALmcS">
              Riksdagen begär att regeringen lägger fram förslag om återställande
              av bostadsersättningen vid eget boende i enlighet med vad som
              anförs i motionen.
            </item>
            <item xml:id="i-6vvHYfkAMubbfZR2MrFiru">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              till hur regler för bostadsbidrag för asylsökande bör utformas.
            </item>
            <item xml:id="i-EHAC1KUxzug389oQnfq2as">
              Riksdagen tillkännager för regeringen som sin mening vad som
              anförs i motionen om åtgärder för att komma till rätta med trångboddhet.
            </item>
            <item xml:id="i-TfYuxkTTaeKrCRQsN2dfPv">
              Riksdagen tillkännager för regeringen som sin mening vad som
              anförs i motionen om möjligheten att införa skolplikt även vad
              gäller asylsökande barn.
            </item>
            <item xml:id="i-8suwaURR6up6L6pqKmuqN1">
              Riksdagen begär att regeringen lägger fram förslag om full sjukvård
              och tandvård för asylsökande och papperslösa.
            </item>
            <item xml:id="i-Je9L3GLBqgn95QhtvrzPYm">
              Riksdagen tillkännager för regeringen som sin mening vad som
              anförs i motionen om att regeringen bör ge Socialstyrelsen i uppdrag
              att ta fram en informationssatsning om landstingens skyldigheter
              att tillhandahålla hälsoundersökningar för asylsökande m.fl.
            </item>
            <item xml:id="i-TE3Wx3znW4xcYgivn2KPQJ">
              Riksdagen begär att regeringen återkommer med förslag till lagstiftning
              om att alla kommuner ska vara skyldiga att ordna vidarebosättning
              för nyanlända flyktingar i enlighet med vad som anförs i motionen.
              1
            </item>
            <item xml:id="i-VADauzgd44nGKyLMijxqH5">
              Riksdagen begär att regeringen återkommer med förslag till förordning
              som preciserar vilka åtaganden som i praktiken följer på en lagstiftning
              av kommunernas skyldigheter i flyktingmottagandet i enlighet med
              vad som anförs i motionen. 1
            </item>
            <item xml:id="i-7riikUxus5nyBw2LYNoWdE">
              Riksdagen begär att regeringen återkommer med förslag på ändring
              av förordningen (1990:927) om statlig ersättning för flyktingmottagande
              m.m. i enlighet med vad som anförs i motionen om höjd ersättning
              till kommunerna för flyktingmottagandet. 1
            </item>
            <item xml:id="i-AS83jcWKN12kW5wLsAz53K">
              Riksdagen begär att regeringen återkommer med förslag på ändring
              av 3 § fjärde stycket i förordningen (1990:927) om statlig ersättning
              för flyktingmottagande m.m. i enlighet med vad som anförs i motionen
              om anhöriginvandring. 1
            </item>
            <item xml:id="i-QDD5y8d6EqiTyxxuTohF7B">
              Riksdagen tillkännager för regeringen som sin mening vad som
              anförs i motionen om att regeringen bör verka för att en vägledning
              tas fram angående kommunsamverkan som ett verktyg för att underlätta
              nyanländas arbetsmarknadsetablering. 1
            </item>
            <item xml:id="i-3uHa9QaSLhUqAMKSiinjw7">
              Riksdagen tillkännager för regeringen som sin mening vad som
              anförs i motionen om att ge Glesbygdsverket i uppdrag att uppmuntra
              människor att bosätta sig i hela landet samt att Migrationsverket
              ska uppmuntra och erbjuda möjligheter för människor att söka alternativa
              bostadsorter. 1
            </item>
            <item xml:id="i-NyrE4PjkXLZZAW2X7VmnH">
              Riksdagen tillkännager för regeringen som sin mening vad som
              anförs i motionen om uppdrag till Socialstyrelsen att sprida den
              kunskap som finns i fråga om tortyr- och traumaskador till primärvård,
              socialtjänst, barnavård och psykiatri. 2
            </item>
            <item xml:id="i-GGerc3xjyif1ZXDNPqDh4D">
              Riksdagen tillkännager för regeringen som sin mening vad som
              anförs i motionen om att rehabilitering ska vara en uttrycklig
              del av individens introduktionsplan och att rätten till rehabilitering
              ska skrivas in i den särskilda introduktionslagen. 1
            </item>
            <item xml:id="i-VTMCqQuQsZdwWenARYsqBg">
              Riksdagen tillkännager för regeringen som sin mening vad som
              anförs i motionen om kvalitetshöjning av sfi. 3
            </item>
            <item xml:id="i-AdHKiQn6ETSiyVndyfbikU">
              Riksdagen tillkännager för regeringen som sin mening vad som
              anförs i motionen om särskild lagstiftning som gör alla kommuner
              skyldiga att ha beredskap för att ta emot ensamkommande barn.
            </item>
            <item xml:id="i-UjB8rzceqACQFyKgzBXebh">
              Riksdagen tillkännager för regeringen som sin mening vad som
              anförs i motionen om att barn som blir myndiga innan ansökan om
              uppehållstillstånd slutgiltigt prövats inte bör flyttas från kommunalt
              ungdomsboende till ett anläggningsboende för vuxna eller till
              eget boende.
            </item>
            <item xml:id="i-Mn7bM9jVybcRkCoXgu1DJb">
              Riksdagen tillkännager för regeringen som sin mening vad som
              anförs i motionen om handläggningen av ärenden som rör ensamkommande
              barn.
            </item>
            <item xml:id="i-TxLKG6aZJxzSZAPk7ym3FY">
              Riksdagen begär att regeringen återkommer med förslag på utformning
              av en särskild introduktionslag i enlighet med vad som anförs
              i motionen. 1
            </item>
            <item xml:id="i-k4THxxfLSyvBdxNXBCRCF">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på hur ett förtydligat ansvar till Arbetsförmedlingen och kommunernas
              arbetsmarknadsenheter när det gäller nyanländas etablering bör
              utformas. 1
            </item>
            <item xml:id="i-9qvgCT4oKsxk5XF7idpxH5">
              Riksdagen tillkännager för regeringen som sin mening vad som
              anförs i motionen om att utforma särskilda konjunkturoberoende
              insatser riktade till nyanlända. 1
            </item>
            <item xml:id="i-LzzyKuks9WJ13eFFpjQebQ">
              Riksdagen tillkännager för regeringen som sin mening vad som
              anförs i motionen om nationellt valideringsuppdrag till Arbetsförmedlingen.
              1
            </item>
            <item xml:id="i-9WqoKmw58y2Wz5PvS1T5qz">
              Riksdagen tillkännager för regeringen som sin mening vad som
              anförs i motionen om uppdrag till Arbetsförmedlingen att systematisera
              anordnandet av rekryteringsmässor över hela landet. 1
            </item>
            <item xml:id="i-UPMMawazdxZnrMT1ohuRhw">
              Riksdagen begär att regeringen återkommer med förslag om hur
              en lagändring om obligatoriska kravprofiler i enlighet med vad
              som anförs i motionen bör utformas. 1
            </item>
            <item xml:id="i-YHYZGdPsQpMJ3MDYni3f2V">
              Riksdagen tillkännager för regeringen som sin mening vad som
              anförs i motionen om att samtliga offentliga och privata arbetsgivare
              med fler än 10 anställda ska omfattas av skyldigheten att upprätta
              likabehandlingsplaner. 1
            </item>
            <item xml:id="i-UTkcXZW3KZ8N2nmswoj5N1">
              Riksdagen tillkännager för regeringen som sin mening vad som
              anförs i motionen om att styrkt tvärkulturell kompetens, liksom
              flerspråkighet, ska räknas som merit vid alla offentliga anställningar.
              1
            </item>
          </list>
          <p xml:id="i-AJdqQxvtVYSXQwSR4mYNzg">
            1 Yrkandena 1116, 18 och 2330 hänvisade till AU.
          </p>
          <p xml:id="i-UTDuXTwvJCxy9H3M9CYnPS">
            2 Yrkande 17 hänvisat till SoU.
          </p>
          <p xml:id="i-Ku4QmFiaVeYWwicsc4Wpx1">
            3 Yrkande 19 hänvisat till UbU.
          </p>
        </div>
        <div xml:id="i-GEV1kp7ufuubWpaf7aE1a7" type="motContent">
          <head xml:id="i-BSxd9J9K9ZgftMTLFUuPdu" type="h1">
            3 Inledning
          </head>
          <p xml:id="i-586GRhtyuJYu1h3BKXzFDx">
            Svensk flyktingpolitik har sedan 1990-talet hårdnat väsentligt
            och rättssäkerheten för asylsökande har försämrats i samma takt.
            Vi utvecklar vår syn på hur svensk flyktingpolitik i grunden måste
            omprövas i vår särskilda motion om flykting- och immigrationspolitiken
            (2009/10:Sf211). I det följande vill vi i stället rikta fokus
            på den del som rör det svenska mottagandet av flyktingar och på
            ansvarsfördelningen mellan olika aktörer.
          </p>
          <p xml:id="i-GfeR6rTLr1h78yptjjMGMA">
            Det är oundvikligt att sätta in frågan om flyktingmottagande
            i det sammanhang som rör rasism och främlingsfientlighet. När
            främlingsfientliga strömningar breder ut sig i samhället är det
            ofta flyktingar och invandrare som får klä skott för människors
            oro och bära ansvaret för försämringar i välfärden, bostadsbrist
            och arbetslöshet. Risken är då stor att etablerade politiska partier
            börjar befästa utgångspunkten att det skulle vara flyktingarna
            som är problemet. Det ständiga misstänkliggörandet av flyktingar
            och invandrare tjänar ett politiskt syfte. Exempelvis ger förslag
            om försörjningsansvar vid anhöriginvandring och tvångsflyttning
            av nyanlända flyktingar intryck av att människor som invandrat
            egentligen inte är intresserade av att skaffa sig ordentliga jobb
            och bostäder utan att vi mer eller mindre tvingar dem.
          </p>
          <p xml:id="i-TPqbnag9jsJQ51F8rxAC9y">
            När inskränkningar i flyktingmottagandet har genomförts har det
            inte sällan funnits en underliggande argumentation om att det
            kan hjälpa till att stoppa upp främlingsfientliga strömningar.
            Vänsterpartiet menar att detta är en mycket farlig strategi. Politikens
            ansvar är att aldrig sätta utsatta grupper mot varandra. Kostnaderna
            för att människor, invandrade som svenskfödda, är arbetslösa och
            av andra skäl är i behov av socialförsäkringssystemen botas inte
            genom att begränsa flyktingmottagandet utan genom att föra en
            annan ekonomisk politik. Det handlar inte om antingen flyktingmottagande
            eller satsningar på skola, äldreomsorg och sjukvård. Vi har råd
            och är skyldiga att utveckla välfärden för alla som bor i Sverige
            och vi är skyldiga att fullfölja våra internationella åtaganden
            om flyktingars rättigheter.
          </p>
          <p xml:id="i-BXNzueZ7TSrmmCP91YziDw">
            Ett värdigt och positivt mottagande är avgörande för att möjliggöra
            tillhörighet i ett nytt land och för att alla mäns, kvinnors och
            barns ovillkorliga rättighet att, i enlighet med internationella
            konventioner, söka och finna en fristad i Sverige ska garanteras.
          </p>
          <p xml:id="i-MUs3yuctWrPVMbkFyRJCRT">
            Vänsterpartiets utgångspunkt är att all kraft ska inriktas på
            att ge asylsökande och nyanlända flyktingar ett bra bemötande
            och en god introduktion av hög kvalitet. Dessa insatser ska bygga
            på rätten och möjligheten till lika villkor som den som tidigare
            är bosatt i Sverige och fokusera på den enskildes initiativkraft
            och förmåga.
          </p>
          <head xml:id="i-D3BSwDh435gNXQQmmzxNz2" type="h1">
            4 Asyltiden
          </head>
          <p xml:id="i-EXeev2ZmnxJL37G11RvnQW">
            I och med den nya instans- och processordning som infördes 1
            april 2006, då Utlänningsnämnden lades ner och överprövningen
            i asylärendena flyttades över till de allmänna förvaltningsdomstolarna,
            togs ett viktigt steg mot en ökad rättssäkerhet i asylprocessen.
            Många allvarliga problem kvarstår emellertid både i asylprövningssystemet
            och i den process som tar vid när denna avslutats. Den nedbrytande
            väntan som fortfarande i dag råder under asyltiden innebär att
            många asylsökande lever fastlåsta i avskurenhet och passivitet,
            vilket i sig försämrar möjligheterna inför det fortsatta livet
            i Sverige.
          </p>
          <head xml:id="i-8u5J4CFmvFP7YsQEwffRZZ" type="h2">
            4.1 Bortre gräns i asylprocessen
          </head>
          <p xml:id="i-9tz5fBxED9aPsxAhPsbndW">
            Handläggningstiderna för ärenden om uppehållstillstånd har varit
            ett stort problem under de senaste 30 åren. Att människor låses
            fast i den ovissa väntan som asylprocessen innebär är förödande
            för förutsättningarna för det fortsatta livet i Sverige efter
            det att uppehållstillstånd beviljats. Det har gjorts återkommande
            lagändringar och vidtagits åtgärder för att försöka komma till
            rätta med problemen, men utan att några förbättringar hittills
            åstadkommits. De längsta godtagbara handläggningstider som regleringsbreven
            föreskriver har dessvärre ingen som helst påverkan på verkligheten.
            Därför vill Vänsterpartiet att en bortre gräns på 18 månader ska
            införas i asylprocessen. Vi preciserar detta krav i vår motion
            om flykting- och immigrationspolitiken (2009/10:Sf211).
          </p>
          <head xml:id="i-6Lm3VwwG5DM122VeLiytrM" type="h2">
            4.2 Rätten att arbeta under asyltiden
          </head>
          <p xml:id="i-6w5HtwUejSUJgxp2iwpS5M">
            Enligt en bestämmelse i Utlänningsförordningen (4 kap. 3 a §
            UtlF) har Migrationsverket möjlighet att bevilja asylsökande undantag
            från kravet på arbetstillstånd. Denna bestämmelse har tillkommit
            för att bereda i första hand asylsökande möjlighet till meningsfull
            sysselsättning under väntetiden i Sverige. Denna rättighet har
            efter krav från Vänsterpartiet utvidgats för personer som har
            fått ett avvisningsbeslut som inte kunnat verkställas på grund
            av omständigheter i deras hemländer. Vi menar att Migrationsverket
            i betydligt högre utsträckning än i dag bör använda sig av denna
            möjlighet att bevilja asylsökande undantag från kravet på arbetstillstånd.
            Enligt vår mening bör Migrationsverket vara skyldigt att informera
            den asylsökande om denna möjlighet redan när ansökan om uppehållstillstånd
            inlämnas.
          </p>
          <p xml:id="i-4HrjYZU3av2mD7UMbF5SDA">
            I och med de nya reglerna för utomeuropeisk arbetskraftsinvandring
            som trädde kraft i december 2008 har möjligheten att arbeta under
            asyltiden begränsats. Asylsökande som saknar identitetshandlingar
            eller som inte medverkar till att klargöra sin identitet ska inte
            längre undantas från kravet på arbetstillstånd. Orsaken sägs vara
            att den ordning som gäller i dag innebär en stor arbetsbörda för
            Migrationsverket som man härigenom avser att underlätta.
          </p>
          <p xml:id="i-Uk7YYsVxUpZ9cuwAVjcXxx">
            Vänsterpartiet är kritiskt till detta och menar tvärtom att möjligheterna
            att arbeta under asyltiden måste stärkas jämfört med i dag. Rätten
            att arbeta ska vara regel snarare än undantag. Detta är viktigt
            inte minst för att stärka flyktingars möjligheter på arbetsmarknaden
            och fortsatta liv i Sverige. Även asylsökande ska omfattas av
            kollektivavtal och övriga trygghetssystem på den reguljära arbetsmarknaden.
            Därför bör Migrationsverket i sitt regleringsbrev ges i uppdrag
            att informera om möjligheterna till undantag från krav på arbetstillstånd
            i samband med att ansökan om uppehållstillstånd inlämnas. Detta
            bör riksdagen som sin mening ge regeringen till känna.
          </p>
          <head xml:id="i-YJqHwKaXYAJLdHLPjLSUVx" type="h2">
            4.3 Introduktion och svenskundervisning från första dagen
          </head>
          <p xml:id="i-9thjWXVoJCAfVbPFsDHG1s">
            Enligt de mål som satts upp för mottagandet under asyltiden ska
            svenskundervisning erbjudas och arbete och praktik särskilt uppmuntras.
            Målsättningen är att Migrationsverket ska erbjuda alla vuxna sökande
            mellan 18 och 64 år, som inte har ett lagakraftvunnet beslut,
            att delta i s.k. organiserad sysselsättning. För sökande som inte
            har fått beslut eller som väntar på svar på ett överklagat beslut
            erbjuder Migrationsverket svenskundervisning som följer kursplanen
            för svenska för invandrare (sfi). Målet är att alla sökanden ska
            erbjudas 15 timmars undervisning i veckan fördelat på tre undervisningstimmar
            per dag, fem dagar i veckan.
          </p>
          <p xml:id="i-BTKJwuM4cEX9ShY6XxBfKY">
            I dag finns dock omfattande problem med den organiserade sysselsättningen
            som Migrationsverket svarar för. Denna bedrivs ofta med en alltför
            låg ambitionsnivå. Endast ca 38 procent av de asylsökande deltar
            i verksamheten. Flera tidigare utredningar har pekat på de brister
            som finns jämfört med de syften som angetts för verksamheten.
            Ett av dessa syften är att förbereda den asylsökande för ett liv
            i Sverige, dvs. att förbereda integrationen när uppehållstillståndet
            väl beviljats. Det finns mycket som tyder på att återvändandeperspektivet
            tagit över under hela mottagandet och att en allt mindre andel
            av de asylsökande får tillgång till språkundervisning under asyltiden.
            Exempelvis är situationen i Stockholm sådan att väntetiden för
            att påbörja svenskundervisning är sex månader. Dessutom avbryts
            svenskundervisningen om Migrationsverket beslutar om avslag.
          </p>
          <p xml:id="i-SGc8ms4G8khcXyKd3HreBU">
            Enligt Vänsterpartiet är detta mycket problematiskt. Det är viktigt
            att den organiserade sysselsättningen håller hög kvalitet, inte
            minst med tanke på att Migrationsverket har rätt att sätta ned
            dagersättningen för asylsökande som inte deltar i verksamheten.
            Kunskap är aldrig tung att bära och det finns därför bara vinster
            i att bemöta den asylsökande som om han eller hon kommer att stanna
            för att därför vinna tid i den senare integrationsprocessen. Vi
            menar att svenskundervisning och andra introduktionsinsatser ska
            starta omedelbart när asylsökande kommer till Sverige och den
            ska inte avbrytas förrän ett asylärende är prövat i alla instanser.
            Samtidigt ska betyg och reell kompetens valideras och nödvändig
            kompletterande utbildning ges utan dröjsmål för att möjliggöra
            för arbete. Regeringen bör i målbeskrivningen angående mottagandet
            av flyktingar ange att introduktionsinsatser ska påbörjas dag
            ett och inte avbrytas förrän ärendet är avgjort i alla instanser.
            Detta bör riksdagen som sin mening ge regeringen till känna.
          </p>
          <p xml:id="i-V6xBrydzWfeU2LGnUxX1tq">
            Kommunerna har ansvar för att skapa en meningsfull tillvaro för
            alla invånare. Detta gäller även de asylsökande som finns i eget
            boende. Centralt för en lyckad integration är att asylsökande
            ska ha kännedom om och känna samhörighet med det svenska samhället.
            I dag finns mycket små resurser utanför mottagningsenheterna som
            stimulerar en sådan process och som möjliggör för asylsökande
            att komma i kontakt med andra människor och med det omgivande
            samhället. Det är därför mycket viktigt att stärka kommunernas
            ansvar för att skapa fritidsverksamhet för både barn, unga och
            vuxna asylsökande som bor på förläggningar och i eget boende.
            Detta bör riksdagen som sin mening ge regeringen till känna.
          </p>
          <head xml:id="i-6p4KALt4UDWXKWw5ph1rzY" type="h2">
            4.4 Höjd dagersättning för asylsökande
          </head>
          <p xml:id="i-8v8WP8DHNvVB2uBtyDTQCY">
            Dagersättningen till asylsökande regleras i förordningen (1994:361)
            om mottagande av asylsökande m.fl. I enlighet med dessa bestämmelser
            utbetalas för ensamstående 71 kronor per person inklusive egen
            mathushållning och för sammanboende vuxna 61 kronor per person.
            Ersättningen för barn varierar mellan 37 och 50 kronor beroende
            på barnets ålder. För denna summa ska den asylsökande kunna betala
            för uppehälle, mediciner, läkarbesök, kläder osv. Ersättningsnivån
            har inte ändrats sedan 1994.
          </p>
          <p xml:id="i-JvWJWNgCL4N1fo1EG5hTKz">
            Vänsterpartiet menar att denna ordning är ovärdig. Dagersättningen
            till asylsökande ligger redan långt under möjligheten till skälig
            levnadsstandard och ersättningen riskerar att urholkas ytterligare.
            Vänsterpartiet föreslår därför att dagersättningen till asylsökande
            ska höjas med 30 kronor per dag. Vi föreslår också att dagersättningen
            ska värdesäkras i förhållande till prisutvecklingen genom att
            den knyts till konsumentprisindex (KPI). I vår budgetmotion för
            utgiftsområde 8 anvisar vi 400 miljoner kronor för denna reform.
            Mot denna bakgrund bör regeringen återkomma med förslag på en
            sådan ändring av förordningen (1994:361) om mottagande av asylsökande
            m.fl. Detta bör riksdagen begära.
          </p>
          <head xml:id="i-YBHdJnnGmnZTmBgci4hzxs" type="h2">
            4.5 Rätten till eget boende
          </head>
          <p xml:id="i-Eip9huMBmjD21fTWk7ASMB">
            Asylsökandes rätt till s.k. eget boende (EBO) infördes 1994 för
            att stimulera boende utanför Migrationsverkets anläggningsboende.
            Dessförinnan ordnade endast mellan 5 och 10 procent av de asylsökande
            sin bostad på egen hand. Samtidigt som antalet asylsökanden som
            bor i eget boende successivt har ökat har Migrationsverket genomfört
            omfattande nedskärningar vad gäller antalet mottagningsplatser
            på förläggning. I dagsläget bor ca 55 procent av de asylsökande
            i eget boende.
          </p>
          <p xml:id="i-P7ccTF25x5AUAWaVV9Vo9R">
            Frågan om EBO är mycket omtvistad i den svenska debatten. År
            2005 drog den dåvarande socialdemokratiska regeringen in det redan
            tidigare mycket låga bostadsbidraget till asylsökande som väljer
            att bo i eget boende, för att hänvisa asylsökande till anläggningsboende.
            Bakgrunden var att bl.a. kommunpolitiker i de tre storstadsregionerna
            ställt detta krav som ett led i begränsandet av flyktinginflyttningen
            i dessa kommuner. Syftet var att pressa de asylsökande att välja
            bort möjligheten till eget boende. Rättigheten för asylsökande
            att välja att bo i eget boende sägs nämligen ofta vara en av huvudorsakerna
            till att flyktingmottagandet i Sverige är så ojämnt fördelat,
            eftersom den innebär att asylsökande som kommer ensamma ofta väljer
            att bo nära människor de känner till under asyltiden och att de
            därefter tenderar att stanna kvar i kommunen efter att eventuellt
            uppehållstillstånd beviljas. Risken för trångboddhet och dåliga
            boendevillkor brukar ofta lyftas fram.
          </p>
          <p xml:id="i-WRXuV3kxmZHNs1MAS1BLiv">
            Slopandet av bostadsersättningen har emellertid inte minskat
            antalet asylsökande som väljer denna boendeform. Däremot har det
            inneburit att dessa ofta redan mycket fattiga människor blivit
            ännu fattigare och ännu mer beroende av att anhöriga eller andra
            landsmän tar emot dem som inneboende utan att ta ut hyra. Dessutom
            är villkoren på Migrationsverkets anläggningar ofta allvarligt
            undermåliga och knappast bättre ur trångboddhetssynpunkt. De asylsökande
            som i dag väntar på besked får inte någon bättre social situation
            på en flyktingförläggning.
          </p>
          <p xml:id="i-4DGJGE8Xxb7BqB5KMr5C5k">
            Att avveckla asylsökandes rätt att bo i eget boende kommer inte
            att lösa de problem som finns i storstadsregionerna med exempelvis
            segregation och trångboddhet. Ungefär hälften av dem som söker
            asyl ordnar sin bostad själva och många har av naturliga skäl
            sökt sig till bostadsorter där det finns en rimlig chans att få
            arbete och där släktingar eller bekanta kunnat ordna bostad. Bostadsbristen
            i storstäderna, som skapat trångboddhet inte bara för asylsökande,
            har förvärrats av den kraftiga minskningen av bostadsbyggandet
            och av den nedskärnings- och privatiseringspolitik som förts under
            lång tid.
          </p>
          <p xml:id="i-5LwJ2qDMvJqALSfKDANPUy">
            En begränsning av rätten att välja boendeplats ligger helt i
            linje med det hårda klimatet i svensk flyktingpolitik. Vänsterpartiet
            menar att det är helt andra insatser som måste skapas än att kringskära
            asylsökandes rättigheter att välja var de ska bosätta sig under
            asyltiden. Sociala problem minskar inte för att man lyfter ut
            en grupp från ett bostadsområde. Vänsterpartiet värnar de asylsökandes
            rätt att själv välja bostadsort. Vi vill också stärka de redan
            små ekonomiska förutsättningarna för asylsökande att själva svara
            för sina boendekostnader vid val att bo i eget boende detta så
            att möjligheten att faktiskt svara för sina egna hyreskostnader
            ska finnas. I vår budgetmotion för utgiftsområde 8 anvisar vi
            100 miljoner kronor för att införa en bostadsersättning för asylsökande
            i eget boende med en ersättningsnivå på 500 kronor i månaden för
            ensamstående och 1 000 kronor för familjer. Regeringen bör därför
            återkomma med förslag om återställande av bostadsersättningen
            vid eget boende enligt vad som ovan angivits. Detta bör riksdagen
            begära.
          </p>
          <p xml:id="i-FNkVNBgsaoe1TusG267vh8">
            För att stärka asylsökandes ekonomiska förutsättningar att själva
            svara för sina boendekostnader bör ett vanligt bostadsbidrag införas
            som även ska kunna erhållas vid boende i andra hand eller som
            inneboende. För att detta ska fungera behöver möjligheterna för
            asylsökande att få förstahandskontrakt förbättras. Regeringen
            bör därför se över hur generella bostadsbidrag för asylsökande
            kan utformas. Detta bör riksdagen som sin mening ge regeringen
            till känna.
          </p>
          <p xml:id="i-VtKdbX8AaVDVuL9yVcirFD">
            Vänsterpartiet vill i sammanhanget också understryka att alla
            barn som bor i en kommun har rätt till en boendesituation som
            ger tillräckligt utrymme och möjlighet till integritet. Enligt
            barnkonventionen ska de rättigheter som anges i konventionen tillfalla
            alla barn oavsett barnets ställning i landet. Därför bör regeringen
            tydliggöra Socialtjänstens ansvar för att även barn till asylsökande
            ska få ett tillräckligt skydd så att exempelvis extrem trångboddhet
            kan undvikas. Detta bör riksdagen som sin mening ge regeringen
            till känna.
          </p>
          <head xml:id="i-8Ett6DsWv29fiwAGDHS3LU" type="h2">
            4.6 Asylsökande barns skolgång
          </head>
          <p xml:id="i-SC48LQt36JP46zjkAx2ctp">
            Vänsterpartiet har tidigare drivit och fått igenom att barn till
            asylsökande ska ha rätt till skola och förskola på i huvudsak
            samma villkor som bosatta svenska barn, men mycket återstår att
            göra. Det är därför nödvändigt att överväga att skolan tar ett
            mer uppsökande ansvar för barn till asylsökande. För att garantera
            dessa barns grundläggande rättigheter bör regeringen överväga
            möjligheten att införa skolplikt även vad gäller asylsökande barn.
            Detta bör riksdagen som sin mening ge regeringen till känna.
          </p>
          <p xml:id="i-PvC6mzrpPcqoEd47Hb98d9">
            Vänsterpartiet gjorde i samband med vårbudgeten för 2005 en särskild
            överenskommelse med Socialdemokraterna och Miljöpartiet om att
            se över hur de s.k. gömda barnen som finns i Sverige ska garanteras
            rätten att gå i skolan. Gömda barn i Sverige har numera rätt till
            sjukvård men har fortfarande inte rätt att gå i skolan. I vår
            särskilda motion om papperslösa (2009/10:Sf319) lämnar vi förslag
            om att en reglering av denna rättighet skyndsamt ska genomföras.
          </p>
          <head xml:id="i-AQBCmWq8H9v7pPq5d6NAdy" type="h2">
            4.7 Rätten till vård på lika villkor
          </head>
          <p xml:id="i-QhTYuQvreJTXRNEz4iPVio">
            Den medicinska etikens mest grundläggande princip är alla människors
            rätt till vård efter behov. Ekonomisk, social eller juridisk ställning,
            politisk eller religiös tillhörighet, etnisk bakgrund, kön och
            liknande faktorer får inte påverka den medicinska professionens
            handlande.
          </p>
          <p xml:id="i-JPJS44N3YioNvWvuKJqaSR">
            De människor som av olika skäl kommer till Sverige för att få
            skydd har ofta ett stort behov av sjukvård. Det bottnar många
            gånger i de traumatiska händelserna som många bär med sig från
            sitt hemland och det trauma det innebär att få bryta upp och fly
            till ett annat land. Det är framför allt psykiatrisk vård som
            efterfrågas.
          </p>
          <p xml:id="i-AP6E9jmGq2KdtxRZetbSDw">
            Sverige har nyligen kritiserats av FN:s särskilda rapportör för
            rätten till hälsa, Paul Hunt, för att brista avseende de internationella
            konventionerna om mänskliga rättigheter. Huvudpunkten i hans kritik
            gäller det faktum att asylsökande och papperslösa inte har samma
            tillgång till vård som andra i Sverige. Det innebär att en grupp
            som ofta har särskilt stora behov av exempelvis primärvård och
            psykiatri inte får dessa tillgodosedda. Våra krav på papperslösas
            rätt till vård på lika villkor utvecklar vi i vår särskilda motion
            om papperslösa (2009/10:Sf319).
          </p>
          <p xml:id="i-QzZM9ENwaF4rhVN37EbrZ6">
            Flera landsting vittnar i dag om det ökade behovet av stöd till
            asylsökande och att det saknas både resurser och kompetens. I
            andra landsting har man iakttagit att de avsatta medlen för sjukvård
            till asylsökande inte används eller att det är oklart hur de använts.
            På grund av att landstingen inte i tillräcklig utsträckning kompenseras
            för kostnaderna för hälso- och sjukvård för asylsökande finns
            i dag ett växande underskott. Härmed finns det en uppenbar risk
            att asylsökande inte ges den tillgång till vård de med nu gällande
            regelverk har rätt till.
          </p>
          <p xml:id="i-QXKFXRRQ47KkFtpaYSmbyg">
            Sjukvård för asylsökande vuxna ges i dag endast för s.k. akuta
            sjukdomar. Även om asylsökande barn ska ha rätt till övrig vård
            finns det tydliga signaler på att även barns akuta tillstånd ifrågasätts.
            Ett motiv för detta sägs vara att det vore oetiskt att påbörja
            en längre behandling som måste avbrytas för att den asylsökande
            inte får uppehållstillstånd. Det är enligt Vänsterpartiet otvivelaktigt
            mer oetiskt att tvinga människor att vänta med att få vård tills
            dess att tillståndet blivit akut, vilket orsakar såväl onödigt
            lidande som ökade landstingskostnader. Vänsterpartiet anser att
            asylsökande och papperslösa ska ha rätt till full sjukvård och
            tandvård på samma villkor som alla andra i Sverige. Det innebär
            att de ska ha rätt till behandling även för icke akuta sjukdomstillstånd
            för att värna alla människors grundläggande rätt till vård och
            för att respektera den medicinska etikens grundläggande principer.
            I vår budgetmotion för utgiftsområde 25 anvisar vi 500 miljoner
            kronor för att finansiera hälso- och sjukvårdens ökade kostnader
            för denna reform samt medel för att omfatta asylsökande och papperslösa
            av samma rätt till tandvård som andra som är bosatta i Sverige.
            Därför bör regeringen skyndsamt återkomma med förslag på utökad
            rätt till full sjukvård för asylsökande och papperslösa. Detta
            bör riksdagen begära.
          </p>
          <p xml:id="i-QA9CBUWqjgz5syJZxkfTJd">
            Uppgifter från Sveriges kommuner och landsting (SKL) visar att
            landstingen hittills misskött sitt åtagande för hälsoundersökningar
            av asylsökande. Under 2006 genomgick endast ca 30 procent av samtliga
            nyanlända asylsökande en hälsoundersökning. Detta är mycket otillfredsställande.
            Landstingen har redovisat brister också när det gäller informationen
            till asylsökande. Det är mycket angeläget att asylsökandes rätt
            till hälsoundersökningar tillgodoses och att landstingen skapar
            väl fungerande rutiner för att nå så många nyanlända asylsökande
            som möjligt. Det finns vidare ett stort behov av att diskutera
            hur dessa undersökningar bör följas upp, hur resultaten bör sammanställas
            osv. Därför bör regeringen ge Socialstyrelsen i uppdrag att ta
            fram en informationssatsning om landstingens skyldigheter att
            tillhandahålla hälsoundersökningar för asylsökande. Detta bör
            riksdagen begära.
          </p>
          <head xml:id="i-BGUneQn6wnitFHTjYvGznJ" type="h1">
            5 Kommunernas skyldigheter i flyktingmottagandet
          </head>
          <p xml:id="i-9c8Xwvox5LUEoVDEew5H1s">
            Vänsterpartiet vill genomföra omfattande förändringar när det
            gäller flyktingmottagandet. Vi vill betona att lösningen inte
            finns i att begränsa asylsökandes rätt till eget boende eller
            nyanländas rätt att välja bostadsort som andra. Det handlar snarare
            om att ställa tydliga krav på att samtliga aktörer som deltar
            i mottagandets olika delar ska fullfölja sina åtaganden och framför
            allt om att iordningställa tillräckligt goda förutsättningar för
            alla parter staten, kommunerna och individerna att kunna ta sitt
            respektive ansvar.
          </p>
          <p xml:id="i-YZc5S5tRRwvrjLTvyD7fVo">
            Enligt Vänsterpartiets mening bör staten ha det övergripande
            ansvaret att ta emot flyktingar och invandrade till Sverige. Flyktingmottagandet
            ska därför ha en tydlig nationell styrning och tillräcklig statlig
            finansiering. Däremot anser vi att kommunerna ska stå för själva
            genomförandet av introduktionen mot tillräcklig ersättning från
            staten. Det är i landets kommuner nyanlända ska bo och verka och
            bygga sig en framtid. Därför ska kommunerna, enligt vårt förslag,
            ha en tydlig roll i utförandet av introduktionen och mottagandet.
            Vilka krav detta ställer på kommunerna i praktiken ska tydliggöras
            och bindas i en särskild förordning. Ansvarsfördelning och skyldigheter
            för alla inblandade aktörer och individen ska vara tydliga och
            uttryckliga. Individen ska ha möjlighet att göra tydliga, fria
            och rationella val. När uppehållstillstånd beviljas ska bosättningskommun
            erbjudas i den introduktionsplan som följer med individen. Rätten
            till introduktionsersättning som motsvarar en rimlig lön ska befästas
            genom lagstiftning, och deltagande i introduktionen ska vara obligatoriskt.
          </p>
          <p xml:id="i-A4MEKtWHCTVNaezvWqxjZ6">
            Vi är övertygade om att flyktingmottagandet skulle fungera betydligt
            mer effektivt och vara betydligt mer jämnt fördelat över landet
            om de förslag vi presenterar nedan genomförs.
          </p>
          <head xml:id="i-3UvFXDs1BWLtV2x5UNsHoe" type="h2">
            5.1 Dagens utformning av flyktingmottagandet
          </head>
          <p xml:id="i-RRvW5FSqA9qUnkJ8a8QxZh">
            När en person som sökt asyl beviljas uppehållsstillstånd har
            han eller hon rätt att bosätta sig i Sverige. Den kommun där personen
            vistas blir då ansvarig för introduktionen. Den som inte själv
            ordnar sitt boende kan få hjälp och stöd med bosättningen i en
            kommun av Migrationsverket som då anvisar en s.k. introduktionsplats
            i en kommun som har en överenskommelse om flyktingmottagande.
          </p>
          <p xml:id="i-SzYRihYZQsTtPQTuvyhR68">
            I dagens system finns det ingen skyldighet för kommunerna att
            erbjuda plats för bosättning. De överenskommelser som stiftas
            mellan en kommun och Migrationsverket kan betraktas som en viljeinriktning
            från kommunen, men innebär inte heller dessa några uttryckliga
            bindande förpliktelser.
          </p>
          <p xml:id="i-TcoaDNAbqvuQnwWQRsbhNQ">
            Staten ersätter kommunerna för mottagandet av nyanlända i enlighet
            med förordningen (1990:927) om statlig ersättning för flyktingmottagande
            m.m. Den kommun som tar emot en nyanländ har ansvar för att den
            nyanlände erbjuds och genomgår introduktion i enlighet med upprättad
            introduktionsplan. Schablonbeloppen för varje nyanländ flykting
            eller invandrare som tas emot är en åldersdifferentierad ersättning
            och den ska täcka kostnaderna under två år. Därefter avses det
            kommunala utjämningssystemet täcka för eventuella skillnader kommunerna
            emellan för flyktingmottagandet. Kommunen beviljar sedan introduktionsersättning
            till individen i enlighet med lagen (1992:1068) om introduktionsersättning
            för flyktingar och vissa andra utlänningar.
          </p>
          <head xml:id="i-HLZpkc4jTpoAtvHS5QA31z" type="h2">
            5.2 Behov av ett reformerat system
          </head>
          <p xml:id="i-D48NwV7g2sei5qpfdW2eMF">
            Behovet av genomgripande förändringar av flyktingmottagandet
            är stort. Vissa kommuner har under senare år tagit emot betydligt
            fler nyanlända än andra. Det kommunala flyktingmottagandet är
            följaktligen ojämnt fördelat. Fortfarande finns det rika och välmående
            kommuner som inte tar emot några eller väldigt få flyktingar.
            Samtidigt är situationen på vissa håll mycket pressad när det
            gäller både boendevillkor och möjligheter att komma in på arbetsmarknaden.
            Detta sätter upp svåra hinder för människors fortsatta möjligheter
            i Sverige.
          </p>
          <p xml:id="i-VbHPK6xg1rLX33AJoVsVt3">
            Särskilt i storstadskommunerna är bostadssituationen svår och
            många rapporter om trångboddhet finns från områden där många nyanlända
            bor. Ett antal kommunala bostadsbolag i Södertälje, Göteborg och
            Landskrona har i ljuset av detta infört begränsningsregler för
            hur många människor som får bo i en och samma lägenhet. Syftet
            har varit att komma åt problemen med trångboddhet genom att fastställa
            att det inte får bo fler än ett bestämt antal personer i lägenheterna
            för att personen inte ska riskera att förlora sitt hyreskontrakt.
          </p>
          <p xml:id="i-URF8AejKz3hVQsMLxpfoui">
            Det råder alltså ingen tvekan om att situationen på flera håll
            är mycket svår och närmast ohållbar. Oförutsägbarheten i var personer
            som får uppehållstillstånd kommer att bosätta sig gör det svårt
            för de kommuner som har ett stort mottagande att planera långsiktigt
            och kunna svara mot det ansvar man har för de samtliga individer
            som finns bosatta i kommunen. Det gäller både i flyktingmottagandet
            och för tillgången till välfärdstjänster i övrigt.
          </p>
          <p xml:id="i-9mhcFxkmrn7q7avCX857R2">
            Sveriges Kommuner och Landsting (SKL) har presenterat uppgifter
            som visar att den statliga ersättningen inte täcker kommunernas
            kostnader för flyktingmottagandet. Man pekar på att framför allt
            storstäder med förortskommuner och större och medelstora kommuner
            inte har fått full täckning för utgifter för försörjningsstöd
            och introduktionsinsatser. I en del kommuner går enligt uppgift
            närapå 90 procent av kommunersättningen till ren försörjning.
            Det innebär att ersättningen inte räcker till för att ordna för
            sfi, samhällsinformation, praktik, kompletterande utbildningar,
            yrkesspråk, tolkverksamhet, merkostnader för barnomsorg, skola
            osv. Det är emellertid viktigt att understryka att det kommunala
            utjämningssystemet på längre sikt fungerar som rättviseskapande
            kommunerna emellan. De kommuner som har tagit emot många flyktingar
            får en proportionerligt större andel av det generella statsbidraget
            än de som tagit emot få.
          </p>
          <head xml:id="i-FWGmKmUgmY7raCD15d938r" type="h2">
            5.3 Bindande lagstiftning om flyktingmottagande
          </head>
          <p xml:id="i-Ra4NujsaxtkKUtbHLA8nHd">
            Vänsterpartiet vill att en lagstiftning ska genomföras som gör
            samtliga kommuner i Sverige skyldiga att tillhandahålla flyktingmottagande.
            Det innebär att alla kommuner ska förbereda för mottagande av
            nyanlända flyktingar och anhöriga vad gäller bosättning, introduktionsprogram,
            sfi, skola och förskola osv. En sådan pliktlag föreslogs av regeringens
            utredning om nyanländas arbetsmarknadsetablering (SOU 2008:58).
          </p>
          <p xml:id="i-LpqyYRa4bbTyMQ7jqUHHVp">
            Det exakta antalet personer som varje kommun sedan ska ordna
            bosättning för ska vägas mot kommunens storlek befolkningsmässigt
            och preciseras i separata årliga överenskommelser. Migrationsverket
            och länsstyrelserna ska enligt vårt förslag teckna överenskommelser
            om vidarebosättning för flyktingar inom respektive län, och länsstyrelsen
            ansvarar sedan för att bestämma det exakta antalet platser i respektive
            kommun och om att överenskommelser med kommunerna därefter kommer
            till stånd. På detta sätt tas regionala förutsättningar till vara
            och samverkan mellan närliggande kommuner i frågor om utbildningscentrum
            och annan infrastruktur möjliggörs.
          </p>
          <p xml:id="i-QmpQwSz8FPrTokN9oeymxU">
            För individens del innebär en bindande lagstiftning om kommunmottagande
            att ett erbjudande om boende i en kommun och påbörjande av introduktionsprogram
            följer direkt på att uppehållstillstånd beviljas. Detta görs samtidigt
            som en individuell introduktionsplan upprättas. Däremot ska inga
            inskränkningar göras vad gäller rätten att själv välja bostadsort.
            För att kommuner ska ha en rimlig möjlighet att planera och skapa
            goda förutsättningar för mottagande ska en viss grundersättning
            utbetalas oavsett om individen fullföljer erbjudandet om boende
            eller inte. I detta sammanhang bör regeringen överväga vilka sanktioner
            som bör riktas mot kommuner som bryter mot lagstiftningen. Regeringen
            bör återkomma med förslag till lagstiftning om att alla kommuner
            ska vara skyldiga att ordna vidarebosättning för nyanlända flyktingar
            i enlighet med det ovan anförda. Detta bör riksdagen begära.
          </p>
          <head xml:id="i-8xmnrGeepq84a3mseyzzkH" type="h2">
            5.4 Preciserade krav om flyktingmottagande av hög kvalitet
          </head>
          <p xml:id="i-DcYGg1gUB2GwgYBfjNXN5Q">
            För att en pliktlag om flyktingmottagande ska vara verkningsfull
            måste lagstiftningen preciseras med tydliggöranden om vad detta
            åtagande innebär i praktiken.
          </p>
          <p xml:id="i-RMgedoVsnToh98iezEbujX">
            Vänsterpartiets mening är att det är kommunen som ska vara huvudaktör
            för utförandet av introduktionsinsatser. Den konkreta innebörden
            av det kommunala åtagandet för flyktingmottagandet måste därför
            tydliggöras och preciseras. Det innebär att innehållet i de kommunala
            introduktionsprogrammen ska förtydligas och styras nationellt,
            liksom ansvaret för att tillhandahålla bostäder, arbetsmarknadspolitiska
            insatser med mera.
          </p>
          <p xml:id="i-FeoJDMgi9Cm4e8zMQQCTHg">
            Dessa konkreta åtaganden ska ingå i det avtal som kommunen stiftar
            med staten via länsstyrelserna om flyktingmottagande. I introduktionsprogrammen
            ska kommunerna åläggas att tillhandahålla sfi, samhällsinformation,
            introduktionsinsatser, kompletteringsutbildning, validering, rehabilitering,
            tolkar, barn- och ungdomsverksamhet riktade till nyanlända och
            så vidare. Dessa preciseringar ska bindas i en särskild förordning.
            Ett tydligt återrapporteringskrav ska införas om de insatser som
            genomförts och hur ersättningen från staten för flyktingmottagandet
            använts i kommunen.
          </p>
          <p xml:id="i-71q1DSeQY6sNAwcEvbxMwd">
            Kommunerna ska ha det tydliga ansvaret i introduktionen att lotsa
            individen till arbete och egen försörjning. Vänsterpartiet avvisar
            därmed ett uttryckligt förstatligande av introduktionen. Vänsterpartiet
            motsätter sig också att centrala delar av introduktionen privatiseras
            bort från samhällets ansvar och avvisar därmed förslag om privata
            lotsar, som genom vinstintresse ska ansvara för upprättandet och
            genomförandet av individens introduktionsplan, som föreslagits
            av utredningen om nyanländas arbetsmarknadsetablering (SOU 2008:58)
            och som regeringen aviserat och anslagit medel för från 2010.
            Enligt Vänsterpartiets mening hör sådana privatiserade inslag
            inte hemma i ett system som ska organisera flyktingmottagande
            och introduktion. Vi vill i stället betona vikten av att Arbetsförmedlingen
            och kommunernas arbetsmarknadsenheter ges ett tydligare ansvar
            och tillräckliga resurser i detta avseende.
          </p>
          <p xml:id="i-UQ2Jk6eLfmLNhS9CncRGSn">
            Vidare ska det inte vara möjligt för kommuner att avfärda flyktingmottagande
            med argumentet att det inte finns bostäder. Bostadsförsörjningslagen
            fastställer kommunernas ansvar att se till att alla i kommunen
            har bra bostäder att leva i. Vi vill förtydliga detta ansvar ytterligare
            och föreslår i vår särskilda motion om en social bostadspolitik
            (2009/10:C375) en komplettering i lagen om kommunernas bostadsförsörjningsansvar
            så att här införs en bestämmelse om allas rätt till egen bostad.
            För att förstärka möjligheterna att ordna bostäder som alla har
            råd att bo i vill vi investera i ett bostadslyft för byggande
            särskilt av hyresrätter med låga hyror och med bästa miljöteknik.
            Genom vår bostadsfond finansierar vi dessutom upprustning av det
            befintliga beståndet av hyreslägenheter i miljonprogramsområdena
            så att nödvändiga renoveringar kan genomföras utan att hyrorna
            måste höjas. Vi vill också återinföra bostadsanvisningslagen så
            att kommunerna ges rätt att begära in lediga lägenheter från privata
            fastighetsägare och hyresvärdar och förmedla till de bostadssökande.
          </p>
          <p xml:id="i-DUDVvdyKwCNnjMAZ4v1s6n">
            Regeringen bör återkomma med förslag till förordning som preciserar
            vilka åtaganden som i praktiken följer på en lagstiftning av kommunernas
            skyldigheter i flyktingmottagandet i enlighet med det ovan anförda.
            Detta bör riksdagen begära.
          </p>
          <head xml:id="i-CeHPeUTESA9Eha5JkTvkwz" type="h2">
            5.5 Höjd ersättning för flyktingmottagandet
          </head>
          <p xml:id="i-H4sVf3FNHSgEkDK6nD6pjW">
            För att kommunerna ska kunna svara för ett fullgott mottagande
            måste statens ersättning bättre än i dag motsvara kostnaderna.
            Vi vill därför höja och se över utformningen av schablonersättningen
            så att statens ersättning till kommunerna för flyktingmottagandet
            bättre än i dag motsvarar de kostnader detta ansvar medför. Utöver
            kostnaderna för utbetalning av fastställd introduktionsersättning,
            i enlighet med det förslag till särskild introduktionslag som
            vi redogjort för ovan, ska den statliga ersättningen till kommunerna
            för flyktingmottagandet även täcka kostnader för att ordna introduktionsinsatser
            för nyanlända, sfi, rehabilitering osv.
          </p>
          <p xml:id="i-3A256Qk9qXu1jxPtaSkmfZ">
            Det finns tydliga signaler på att kostnaderna för kommunerna
            för flyktingmottagandet på många håll, om än inte på alla, är
            större än den ersättning som utbetalas från staten. Detta har
            till följd att när ersättning för individens försörjning väl utbetalas
            saknas det medel för övrig introduktion. Enligt Sveriges Kommuner
            och Landsting (SKL) går, som tidigare nämnts, i genomsnitt 90
            procent av den statliga ersättningen till försörjning jämfört
            med de 60 procent som varit avsikten. Därmed är verksamheter som
            sfi, praktik, kompletterande utbildningar, yrkesspråk osv. ofta
            mycket eftersatta.
          </p>
          <p xml:id="i-CVCz12J1pcKnmAPQvzhpPy">
            För att komma till rätta med denna problematik avsätter vi i
            vårt budgetalternativ därför 400 miljoner kronor för att stärka
            kommunernas förutsättningar i flyktingmottagandet. Utöver det
            avvisar vi den urholkning som regeringens aviserade lotssystem
            innebär för ersättningen till kommunerna. Regeringen bör med hänvisning
            till det ovan anförda återkomma till riksdagen med förslag på
            ändring av förordningen (1990:927) om statlig ersättning för flyktingmottagande
            m.m. Detta bör riksdagen begära.
          </p>
          <head xml:id="i-Pwes8mB2pGm36yAZqcMR7v" type="h2">
            5.6 Anhöriginvandrares rätt till introduktion
          </head>
          <p xml:id="i-NFNWbvRGSbYAxZUNkmzkYo">
            För att personer som fått uppehållstillstånd genom anknytning
            också ska ha tillgång till introduktion och för att kommunerna
            ska ges ersättning även när denna grupp bosätter sig i kommunen
            bör ändring göras. I dag får kommunerna ersättning endast för
            anhöriga till flyktingar som kommer till Sverige inom två år efter
            det att anknytningspersonen fått uppehållstillstånd. Detta sätter
            upp svåra hinder för personer som anhöriginvandrat, av vilka många
            är kvinnor, när det gäller språkkunskaper och förutsättningarna
            för vidare etablering i Sverige. Dessutom skapar detta en obalans
            i kommunernas förutsättningar att planera för introduktionen.
          </p>
          <p xml:id="i-9zFjRz8ZTPsFkcjiVNMcyL">
            Därför bör en regeländring genomföras i 3 § fjärde stycket i
            förordningen (1990:927) om statlig ersättning för flyktingmottagande
            m.m. så att kommunerna ges rätt till ersättning för personer som
            anhöriginvandrat upp till sex år efter det att anknytningspersonen
            fått en kommunplacering. Utredningen om nyanländas arbetsmarknadsetablering
            (SOU 2008:58) föreslog en sådan ändring och redovisar en beräkning
            av vad en sådan regeländring skulle kosta. Vi anvisar med hänvisning
            till detta i vår budgetmotion för utgiftsområde 13, 26 miljoner
            kronor i detta avseende. Därför bör regeringen återkomma med förslag
            på ändring av 3 § fjärde stycket i förordningen (1990:927) om
            statlig ersättning för flyktingmottagande m.m. i enlighet med
            det ovan anförda. Detta bör riksdagen begära.
          </p>
          <head xml:id="i-3MFFzBuNNzrvM34WfHVSBD" type="h2">
            5.7 Uppmuntra kommunsamverkan för helhetslösningar
          </head>
          <p xml:id="i-EATyRPGoZGNAShas18DPUE">
            Samtidigt som en pliktlag om alla kommuners skyldigheter i flyktingmottagandet
            införs är det viktigt att ömsesidig samverkan mellan kommuner
            uppmuntras. Arbetsmarknadsläget och situationen på bostadsmarknaden
            ser ju olika ut i olika delar av landet. Ett exempel på sådan
            samverkan har skett mellan Ljungby och Malmöstadsdelen Rosengård
            där arbetssökande Rosengårdsbor med rätt kompetens erbjudits anställning
            hos Ljungbys verkstadsföretag. Samtidigt har en yrkesinriktad
            utbildning erbjudits och hjälp med flytt och med de praktiska
            frågor som kan komma upp för den arbetssökandes familj kring skola
            och förskola.
          </p>
          <p xml:id="i-BAKxqsJt45przDuPqjD36N">
            Avgörande för att denna typ av kommunsamverkan ska vara möjlig,
            och i förlängningen en långsiktig lösning för individen, är att
            frivillighet tydligt betonas och att lösningar för hela familjens
            bosättning och sysselsättning är i fokus.
          </p>
          <p xml:id="i-PxprxE6JqFvu69NnXdQCxa">
            Det är också avgörande att det är rimliga kvalifikationskrav
            som ställs upp. Det har exempelvis visat sig i det samverkansprojekt
            som finns mellan Gnosjö och Södertälje att de krav på språkkunskaper
            som ställts upp av arbetsgivarna i utbyteskommunen varit så höga
            att inte någon av de Södertäljebor som varit i fråga för anställning
            ansetts vara lämpade. Regeringen bör mot bakgrund av ovanstående
            verka för att en vägledning tas fram angående kommunsamverkan
            som ett verktyg för att underlätta nyanländas arbetsmarknadsetablering.
            Detta bör riksdagen som sin mening ge regeringen till känna.
          </p>
          <p xml:id="i-N6QDUmAnw1S5P6PUYuKswh">
            I budgetpropositionen avsätts varje år medel inom kommunersättningarna
            för flyktingmottagande som ett stimulansbidrag för utflyttning
            från storstäderna. Vänsterpartiet är mycket kritiskt till denna
            form av åtgärder. Vi menar att eventuella utflyttningsinsatser
            bör rikta sig till hela befolkningen och inte enbart till asylsökande
            och flyktingar. Därför bör Glesbygdsverket ges i uppdrag att uppmuntra
            människor att bosätta sig i hela landet. Samtidigt ska Migrationsverket
            uppmuntra och erbjuda möjligheter för människor att söka alternativa
            bostadsorter. Detta bör riksdagen som sin mening ge regeringen
            till känna.
          </p>
          <head xml:id="i-RQ4KN5cqEyCQstn2JGCXXX" type="h2">
            5.8 Rehabilitering som en del av introduktionen
          </head>
          <p xml:id="i-Ns8y6zSg7nzX88BDSeHx9v">
            Många av dem som kommer till Sverige som asylsökande har flytt
            från sina hemländer undan krig, fängelse och tortyr samt politisk,
            etnisk och religiös förföljelse. Många av dem behöver kvalificerad
            psykosocial och psykiatrisk vård. De brister som i dag finns vad
            gäller dessa människors möjlighet till nödvändig rehabilitering
            sätter upp allvarliga hinder för det fortsatta livet i Sverige.
          </p>
          <p xml:id="i-WoGQLpeNw5ya7V53EhYHGM">
            Att få en noggrann bedömning av tortyr- och traumaskador är viktigt
            för att den som drabbats av övergrepp ska få upprättelse. En riktig
            diagnostik och dokumentation kan vara avgörande för att asylskälen
            ska bli korrekt bedömda. Det kan också ha stor betydelse för personer
            som fått uppehållstillstånd men som på grund av tortyr- och traumaskador
            har svårt för att delta i allmänna introduktionsinsatser som språkstudier
            och praktik. Många traumatiserade flyktingar behöver individuellt
            anpassade introduktionsinsatser och professionell behandling för
            att på sikt ha en chans till integration i det nya samhället.
          </p>
          <p xml:id="i-BsmpuN84pNQF9BpbEwQSaY">
            Det är av avgörande vikt att kunskapen om tortyr- och traumaskador
            kommer de personalgrupper till del som står för det direkta bemötandet
            av flyktingar som söker vård. Därför bör regeringen ge i uppdrag
            åt Socialstyrelsen att sprida den kunskap som finns i fråga om
            tortyr- och traumaskador till primärvård, socialtjänst, barnavård
            och psykiatri. Detta bör riksdagen som sin mening ge regeringen
            till känna.
          </p>
          <p xml:id="i-4eqikZBbLyYAib39Atghnv">
            Vidare bör rehabilitering vara en uttrycklig del av individens
            introduktionsplan, och rätten till rehabilitering ska också skrivas
            in i den introduktionslag som bör införas enligt vårt förslag.
            Detta bör riksdagen som sin mening ge regeringen till känna.
          </p>
          <head xml:id="i-2bhsKnHk3q5BDRAL6edfbR" type="h2">
            5.9 Kvalitetssatsning på sfi
          </head>
          <p xml:id="i-LmvuNAvJaRkTTa6SkXQrSf">
            För att få till stånd den höjning av kvaliteten på flyktingmottagandet
            som är nödvändig måste avsevärda satsningar göras när det gäller
            undervisningen i svenska för invandrare (sfi). För att detta ska
            kunna ske behövs en tydligare individualisering och fler undervisningstimmar
            per vecka. Sfi ska kunna läsas i kombination med praktik, arbetslivsorientering,
            validering, annan utbildning eller förvärvsarbete.
          </p>
          <p xml:id="i-9CFPhsTYaHtSkR4twhcNsa">
            Regeringen har nyligen drivit igenom en försöksverksamhet med
            sfi-bonus, en prestationsbaserad stimulansersättning, i femton
            kommuner. I budgetpropositionen för 2010 anvisas en permanent
            satsning på nationell nivå. Regeringen har dessutom aviserat att
            man vill införa nationella slutprov på samtliga studievägar. Det
            ska alltså inte vara möjligt för de studerande på sfi att gå vidare
            till en högre nivå. Regeringen vill också införa en begränsning
            på tre år som man som längst får läsa sfi.
          </p>
          <p xml:id="i-YL3EEBqYVdF1TXfQpVGbPo">
            Vänsterpartiet är skarpt kritiskt till regeringens syn på sfi.
            Vi menar att den bygger på osanna antaganden om att sfi-studerande
            bara sitter av tiden för att kunna bli försörjda och på bristande
            jämförbar statistik kommuner emellan. Inte vare sig treårsbegränsningen
            eller sfi-bonusen tar hänsyn till de olika förkunskaper människor
            som kommer hit har. Den enskilde studerande lastas helt för den
            otillräckliga kvaliteten på undervisningen. Vi menar att regeringens
            förslag bygger in ökade klyftor som sedan följer människor in
            i arbetslivet.
          </p>
          <p xml:id="i-Bjx2BGVtJ9nYBUNoMLJkRZ">
            Vänsterpartiet vill i stället se kraftfulla insatser för att
            kvalitetssäkra sfi-utbildningen, bl.a. när det gäller tillgången
            till varvad praktik och validering, fler lärarledda timmar och
            välutbildade sfi-lärare. Vi vill också särskilt utveckla sfi med
            yrkesinriktning.
          </p>
          <p xml:id="i-3YwiYjNDTwyQhqoBMomywA">
            Vidare vill vi komma till rätta med den bristande kontinuiteten
            både för den undervisande läraren, för gruppen och för den enskilde.
            Den löpande intagningen är en faktor, en annan är att den studerande
            tvingas göra avbrott i studierna för att ta ett jobb även under
            kort begränsad tid för att inte gå miste om sin försörjning. Detta
            skapar en motsägelsefullhet då individen å ena sidan ställs inför
            behovet att snabbt komma ut i arbetslivet och å andra sidan av
            behovet att skaffa sig fullgoda kunskaper i svenska för att klara
            arbetslivet och samhällets alla krav.
          </p>
          <p xml:id="i-J1LeKa6YPRsSDNeeg6MPqA">
            Vi vill också se över den studieekonomiska situationen för de
            sfi-studerande. Eftersom studiestödet tagits bort tvingas många
            att välja bort svenskundervisning av ekonomiska skäl. Vi vill
            därför återinföra timersättningen för sfi.
          </p>
          <p xml:id="i-5XBHMfS4dEUhPQZK3VWX69">
            Dessutom är det nödvändigt att satsa på att stärka lärarkompetensen
            inom sfi. Det handlar dels om satsningar på vidareutbildning,
            dels om att ställa tydliga behörighetskrav. Nästan två tredjedelar
            av sfi-lärarna saknar i dag helt kunskaper i svenska som andraspråk,
            och en stor andel saknar dessutom behörighet i vuxenpedagogik.
            I den ordinarie skolan är kraven höga när det gäller undervisande
            lärares behörighet, men för sfi-lärarna är det i stället upp till
            arbetsgivaren att bedöma. Därför behövs en tydligare specifikation
            av lärarnas behörighet. Vi vill också att det ska bli möjligt
            att utbilda sig till sfi-lärare som ett spår i lärarutbildningen
            eller som en egen utbildning.
          </p>
          <p xml:id="i-AuSkbMAf7ANaEKbmMWGUyG">
            Regeringen bör återkomma med förslag om kvalitetshöjning av sfi
            i enlighet med det som anförts ovan. Detta bör riksdagen som sin
            mening ge regeringen till känna.
          </p>
          <head xml:id="i-UhsuN2WkfQBmHbvZGTFwUW" type="h2">
            5.10 Mottagandet av ensamkommande barn
          </head>
          <p xml:id="i-B2B6Z3v5o3vSyPmK45L8EZ">
            FN: s konvention om barnets rättigheter har mycket stor uppslutning
            över världen och är tänkt att fungera som ett kraftfullt verktyg
            i arbetet för barns rättigheter. Det är staten som har det yttersta
            ansvaret för att barns rättigheter enligt barnkonventionen förverkligas.
            FN:s barnrättskommitté har riktat skarp kritik vad gäller Sveriges
            efterlevnad av konventionen. Ett viktigt område för kommitténs
            kritik avser behovet av att stärka just flyktingbarnens ställning.
            Det handlar bl.a. om att barns egna asylskäl ska ges större utrymme
            i asylutredningarna, att även s.k. gömda barn ska ha rätt till
            skolgång, om hanteringen av s.k. apatiska barn och om mottagandet
            av ensamkommande barn.
          </p>
          <p xml:id="i-GJ5z841jccX7Dfkudtv6Dk">
            Barn som kommer ensamma behöver snabbt få ett säkert och tryggt
            boende i Sverige. Därför bör en särskild lagstiftning genomföras
            som gör alla kommuner skyldiga att ha beredskap för att ta emot
            ensamkommande barn. Detta bör riksdagen som sin mening ge regeringen
            till känna.
          </p>
          <p xml:id="i-QZJWo1mxcXu6EN5hZBkBrH">
            I handläggningen av ärenden som gäller ensamkommande barn har
            det förekommit problem med barn som blivit myndiga innan frågan
            om uppehållstillstånd slutligt avgjorts, vilka riskerar att tvingas
            bryta upp från det kommunala ungdomsboendet och i stället tvingas
            till anläggningsboende för vuxna eller till eget boende. Den som
            är 18 år gammal kan i praktiken ofta fortfarande vara i behov
            av visst stöd i sin livsföring, och det skulle vara mycket negativt
            för det ensamkommande barnets utveckling att utifrån en mekaniskt
            tillämpad 18-årsregel tvingas bryta upp från ungdomsboendet. Mottagandet
            av ensamkommande barn bör ske med en medvetenhet om vikten av
            att ett barn som blir myndigt innan ansökan om uppehållstillstånd
            slutgiltigt prövats inte bör flyttas från kommunalt ungdomsboende
            till ett anläggningsboende för vuxna eller till eget boende. Detta
            bör riksdagen som sin mening ge regeringen till känna.
          </p>
          <p xml:id="i-VFmt3p3pGeohFmUJ72Zktg">
            Vänsterpartiet anser att handläggningen av ärenden som rör ensamkommande
            barn behöver ses över. Exempelvis bör beslut angående dessa barn
            alltid fattas inom tre månader och beslut om avvisning med omedelbar
            verkställighet aldrig fattas när det rör sig om ensamkommande
            barn. Detta bör riksdagen som sin mening ge regeringen till känna.
          </p>
          <head xml:id="i-8LK7T8vtsaM1251vTMJTaU" type="h1">
            6 Statens övergripande ansvar
          </head>
          <p xml:id="i-LvEJo7sVkbhcSQJkm7QF3v">
            Som tidigare nämnts bör staten ha det övergripande ansvaret att
            ta emot flyktingar och invandrade till Sverige. Flyktingmottagandet
            ska därför, enligt Vänsterpartiets mening, ha en tydlig nationell
            styrning och tillräcklig statlig finansiering. I dag har också
            staten det övergripande och det ekonomiska ansvaret för flyktingmottagandet
            som helhet, medan det är kommunerna som bär det konkreta ansvaret
            för utformandet och genomförandet av själva introduktionen. Samtidigt
            har alla statliga myndigheter, enligt förordning (1986:856) om
            de statliga myndigheternas ansvar för genomförandet av integrationspolitiken,
            ansvar för att anpassa sin verksamhet efter nyanländas behov.
            I vissa delar behöver statens övergripande ansvar tydliggöras.
            Att svara för att kommunerna ges tillräcklig ersättning för att
            ordna flyktingmottagande är en avgörande del av ett sådant övergripande
            ansvar. Utöver detta ansvar, enligt finansieringsprincipen om
            statligt beslutade obligatoriska åtgärder angående kommunal verksamhet,
            krävs ytterligare en rad förändringar jämfört med i dag gällande
            system. Det gäller förändringar och förtydliganden som är viktiga
            inte minst för att skapa likvärdighet för de individer som berörs
            av flyktingmottagandets organisering.
          </p>
          <head xml:id="i-SdgXbScMGwrZWLS16As2Gi" type="h2">
            6.1 Introduktionslag om rätt till ersättning och obligatoriskt
            deltagande
          </head>
          <p xml:id="i-3ExsqpYtr3BnvZGTLePNwp">
            Utöver behovet att förtydliga statens ansvar och kommunernas
            skyldigheter bör även individens rättigheter och skyldigheter
            i introduktionen slås fast genom nationell lagstiftning. Detta
            bör göras genom att en särskild introduktionslag införs som fastställer
            individens rätt till introduktionsersättning. Introduktionslagen
            innebär också att individens deltagande i den introduktionsverksamhet
            som boendekommunen anordnar görs obligatoriskt för att introduktionsersättning
            ska utgå.
          </p>
          <p xml:id="i-Ntj6N7xg9ov8H6jiZvNtE">
            Detta innebär att systemet med att kommunerna själva avgör vilken
            ersättningsform som utbetalas till nyanlända, och vilken nivå
            denna ska ligga på, upphör. I stället ska en nationellt fastställd
            introduktionsersättning, som i så stor utsträckning som möjligt
            liknar vanlig lön, införas. Utredningen om nyanländas arbetsmarknadsetablering
            (SOU 2008:58) föreslog införandet av en sådan introduktionsersättning,
            och regeringen anvisar i budgetpropositionen för 2010 medel för
            detta. Vänsterpartiet välkomnar denna förändring eftersom vi anser
            att detta gör det möjligt att tydliggöra innehållet i introduktionen
            och att betona individens egna förutsättningar och eget ansvar.
            Möjligheter att undanta viss inkomst för lön ska enligt vår mening
            finnas inbyggda i ersättningssystemet. I samma lagstiftning bör
            bestämmelser om introduktionens syfte, mål och innehåll samt individens
            därav påföljande obligatoriska skyldigheter vara fastställda.
            Regeringen bör mot bakgrund av ovanstående återkomma med förslag
            på utformning av särskild introduktionslag i enlighet med det
            ovan anförda. Detta bör riksdagen begära.
          </p>
          <head xml:id="i-PFT9tq4ZjB5BiwagnLaCk9" type="h2">
            6.2 Förtydligat ansvar för Arbetsförmedlingen
          </head>
          <p xml:id="i-CjZDxNDjcQ2sutDdk6vQAs">
            För att få till stånd en snabb och effektiv introduktion till
            arbetsmarknaden krävs att arbetsmarknadspolitiska åtgärder görs
            parallellt med den kommunala introduktionen. Därför måste Arbetsförmedlingen
            och kommunernas arbetsmarknadsenheter ges ett förtydligat ansvar
            när det gäller nyanländas etablering och också det stöd och de
            resurser som krävs. Vi satsar i vårt budgetalternativ särskilda
            medel på en sådan ambitionshöjning hos Arbetsförmedlingen. Dessa
            ska enligt vårt förslag användas till att permanenta arbetsförmedlingarnas
            arbete med upprättandet av introduktionsplaner och kvalificerad
            rådgivning och stöd för nyanlända på nationell nivå. Regeringen
            bör därför återkomma med förslag på hur ett sådant förtydligat
            ansvar bör utformas. Detta bör riksdagen som sin mening ge regeringen
            till känna.
          </p>
          <head xml:id="i-6RUWb8SnLpM6FvbUQYwJpH" type="h2">
            6.3 Anställningsstöd för nyanlända
          </head>
          <p xml:id="i-C5TETvx88xLMYacDsNLnYh">
            Föreställningar om att personer med utländsk bakgrund inte är
            värda lika mycket på arbetsmarknaden genomsyrar i dag hela arbetslivet.
            Arbetslösheten bland personer med utländsk bakgrund är två till
            tre gånger högre jämfört med personer med svensk bakgrund. För
            att komma till rätta med detta är insatser för att stärka nyanländas
            förutsättningar till etablering på arbetsmarknaden viktiga. Vänsterpartiet
            vill att anställningsstöd ska kunna användas för anställning av
            nyanlända flyktingar under introduktionstiden. Detta är en del
            av vår generella satsning på riktade anställningsstöd med hög
            subventionsgrad, som möjliggör anställningar av långtidsarbetslösa
            med löner i enlighet med kollektivavtal. Institutet för arbetsmarknadspolitisk
            utvärdering (IFAU) har utvärderat de tidigare förstärkta anställningsstöden
            för långtidsarbetslösa och konstaterat att de var framgångsrika.
            Den genomsnittliga arbetslöshetsperioden hade förkortats med cirka
            åtta månader. Tack vare den höga subventionsgraden hade de personer
            som står längst från arbetsmarknaden fått arbete. Vi satsar i
            vårt budgetalternativ för 2010, 400 miljoner kronor på sådana
            anställningsstöd för nyanlända, vilket innebär ca 4 000 platser.
          </p>
          <head xml:id="i-NHZwSotiKqcQuuCKKgKDRi" type="h2">
            6.4 Konjunkturoberoende insatser riktade till nyanlända
          </head>
          <p xml:id="i-EJjjKbKbSXXSuCBqGX3Yif">
            För att kunna använda arbetsmarknadspolitiken till att förhindra
            att grupper som nyanlända ställs utanför bör de fördelningspolitiska
            inslagen i arbetsmarknadspolitiken i detta avseende stärkas. Att
            nyanlända är en prioriterad grupp i arbetsmarknadspolitiska program
            är enligt vår mening inte tillräckligt. Regeringen bör därför
            överväga att samtidigt utforma särskilda konjunkturoberoende insatser
            riktade till nyanlända. Detta bör riksdagen som sin mening ge
            regeringen till känna.
          </p>
          <head xml:id="i-V7mLQdTWJ5vvZi6nvAUWgN" type="h2">
            6.5 Nationell valideringssatsning
          </head>
          <p xml:id="i-EL7PtQ5ZRTb4jFEv7JobK">
            För att bättre ta till vara de erfarenheter och resurser som
            personer som invandrar har med sig till Sverige, behöver en satsning
            på att förbättra systemen för validering av både teoretiska och
            praktiska kunskaper göras och möjligheter att komplettera tidigare
            kunskaper och erfarenheter förbättras. Vad gäller validering av
            utländsk högskoleutbildning har det sedan mitten av 1980-talet
            funnits en systematisk verksamhet för bedömning och erkännande
            av denna. Det finns också en väl utvecklad verksamhet för att
            högskolestudenter ska kunna tillgodoräkna sig utbildning som genomförts
            utomlands. I detta sammanhang bör också de senaste årens utveckling
            av validering av reell kompetens nämnas, som innebär en skyldighet
            för högskolorna att bedöma kunskaper och erfarenheter oavsett
            om de är formellt dokumenterade eller inte. Detta gäller oberoende
            av vilket land den reella kompetensen har förvärvats i.
          </p>
          <p xml:id="i-HpMnYujzJxhudHeRTZkP9P">
            Vänsterpartiet fick i vårbudgeten 2006 igenom en satsning på
            kompletterande utbildning och validering som den nuvarande regeringen
            har fortsatt. Däremot saknas ett samlat grepp om den validering
            som rör yrkeskunskaper, och hur detta hanteras ser mycket olika
            ut runt om i landet och inom olika branscher. Vänsterpartiet vill
            därför genomföra en nationell valideringssatsning som ger Arbetsförmedlingen
            huvudansvaret för validering av utländska utbildningsmeriter och
            yrkeskunskaper detta för att skapa likvärdighet över landet och
            förstärkt tillgång och kvalitet generellt. Mot denna bakgrund
            bör regeringen återkomma med ett sådant nationellt valideringsuppdrag
            till Arbetsförmedlingen. Detta bör riksdagen som sin mening ge
            regeringen till känna.
          </p>
          <head xml:id="i-RsBX1kFEaYzor4AGMAskuT" type="h2">
            6.6 Utvecklat arbete med rekryteringsmässor
          </head>
          <p xml:id="i-QxChAD66FhTafxpDuzFbV2">
            Endast ungefär en tredjedel av alla lediga tjänster anmäls till
            Arbetsförmedlingen. De flesta lediga jobb tillsätts i stället
            via kontakter i det egna nätverket. Det innebär att människor
            med mindre utbyggda kontaktnät har en begränsad tillgång till
            de lediga tjänster som ändå finns. Trots detta har regeringen
            avskaffat lagen om allmän platsanmälan. Vänsterpartiet anser att
            detta är principiellt problematiskt och att det riskerar att öka
            den etniska segregationen på arbetsmarknaden. Personer som invandrat
            har som regel betydligt färre informella kontaktnät i det svenska
            samhället. Med tanke på att utlandsfödda, i synnerhet personer
            födda utanför Europa, redan är överrepresenterade i arbetslöshetsstatistiken,
            är det helt oförsvarligt att genomföra reformer som riskerar att
            ytterligare försvåra för denna grupp att komma in på arbetsmarknaden.
            En effektiv matchning förutsätter en gemensam plats där lediga
            jobb utannonseras. Det underlättar att rätt kompetens utnyttjas
            på arbetsmarknaden samt att geografisk och yrkesmässig rörlighet
            stärks.
          </p>
          <p xml:id="i-Kx3sabRr8dr9es4awpRJQt">
            Därför menar Vänsterpartiet att Arbetsförmedlingens arbetssätt
            bör förbättras så att det blir mer attraktivt att anmäla lediga
            jobb dit. En viktig del av detta handlar om att skapa möjligheter
            för kontakter mellan arbetssökande och arbetsgivare inom olika
            branscher. På flera håll i landet har Arbetsförmedlingen, ofta
            i samverkan med exempelvis länsstyrelsen, anordnat rekryteringsmässor
            eller liknande, med inriktning mot olika grupper av arbetssökande
            och mot olika branscher. Detta format har visat sig vara särskilt
            lyckosamt för att fånga upp unga och personer med utländsk bakgrund.
            Regeringen bör därför återkomma med ett uppdrag till Arbetsförmedlingen
            att systematisera anordnandet av rekryteringsmässor över hela
            landet. Detta bör riksdagen som sin mening ge regeringen till
            känna.
          </p>
          <head xml:id="i-CXghFUyPfTFpJfgSSKZ27C" type="h2">
            6.7 Obligatoriska kravprofiler vid rekrytering
          </head>
          <p xml:id="i-JLo8kWyweVVXzr6mKmYsBm">
            För att skapa likvärdiga möjligheter till arbetsmarknadsinträde
            för nyanlända och personer med utländsk bakgrund i övrigt måste
            rekryteringsprocesserna rensas från diskriminering. För att inte
            godtyckligt utestänga arbetssökande med utländsk bakgrund måste
            befattningsbeskrivningar och annonser tydligt formulera de krav
            som ställs, de meriter som är nödvändiga och tillräckliga samt
            de urvalsprinciper som kommer att användas genom rekryteringsprocessen.
            Det finns ett stort behov att vidare utveckla metoder för att
            bekämpa diskriminerande strukturer och beståndsdelar i fråga om
            rekrytering. Genom en överenskommelse mellan Vänsterpartiet, Socialdemokraterna
            och Miljöpartiet har försök med s.k. avidentifierade ansökningshandlingar
            genomförts på en rad myndigheter. När erfarenheter från dessa
            försök hanteras är det viktigt att understryka att sådana åtgärder
            måste ses i relation till den diskriminering som sker under rekryteringsprocessen
            som helhet och att andra lämpliga metoder måste utvecklas för
            uppföljning senare i processen. Därför bör arbetsgivare åläggas
            att före rekrytering fastställa kravprofiler på de formella kvalifikationer
            som ställs för en anställning. Regeringen bör återkomma med förslag
            på hur en lagändring om sådana obligatoriska kravprofiler bör
            utformas. Detta bör riksdagen begära.
          </p>
          <head xml:id="i-MsPyvVhF5HkWd7PtXwVCFp" type="h2">
            6.8 Obligatoriska likabehandlingsplaner
          </head>
          <p xml:id="i-DxFS6wJRuL3wohmjXdNLkJ">
            En ökad etnisk mångfald är nödvändigt för att samhällets ska
            kunna fullgöra sitt uppdrag att tillhandahålla service till alla
            medborgare. I lagen mot etnisk diskriminering fastslås arbetsgivarnas
            uppgift att arbeta för mångfald i arbetslivet, och i det arbetet
            är mångfaldsplaner ett viktigt redskap. Vänsterpartiet menar att
            alla större arbetsplatser bör vara skyldiga att upprätta mångfaldsplaner.
            Samtliga myndigheter är numera skyldiga att årligen inkomma med
            planer där det ska framgå hur respektive enhet arbetar för att
            främja bl.a. etnisk mångfald bland sina anställda. Vänsterpartiet
            menar att mångfaldsplaner är ett viktigt verktyg för att tydliggöra
            arbetsgivares ansvar för att öka tillgången till den svenska arbetsmarknaden
            för personer med utländsk bakgrund. Därför bör samtliga offentliga
            och privata arbetsgivare med fler än 10 anställda omfattas av
            skyldigheten att upprätta likabehandlingsplaner. Detta bör riksdagen
            som sin mening ge regeringen till känna.
          </p>
          <head xml:id="i-J6os1CTRsaP5o7p8xE85x3" type="h2">
            6.9 Flerspråkighet och tvärkulturell kompetens merit vid anställning
          </head>
          <p xml:id="i-CCBNstLXHd7m4zw44ZZEpT">
            Det är nödvändigt att varje människa dagligen möter världen som
            den faktiskt ser ut. Detta kräver tvärkulturell kompetens hos
            utbildningssamordnare och arbetsgivare. Den som talar fler språk
            än majoritetsspråket har också stor fördel av detta i sitt arbete,
            och det blir allt viktigare för företag och myndigheter att ha
            flerspråkiga anställda. Därför bör styrkt tvärkulturell kompetens,
            liksom flerspråkighet, räknas som merit vid alla offentliga anställningar.
            Detta bör riksdagen som sin mening ge regeringen till känna.
          </p>
        </div>
        <div xml:id="i-N1Q8RmQvhZywmq7qbTth8Z" type="motSignatures">
          <list xml:id="i-DkvaKV3AUPeg5ycrmKHpUY">
            <item xml:id="i-JuUg8urwsQbARyKwgraaov" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-KofTFDEgBvR61z5bGoFv9R" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-JDFZXY5ZhLxbHKFhjsXu4Q" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-2Rvp3GqKnuhGMGujdfhUop" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-UWAjb5k7wdNP6E7TxvvKiZ" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-AcXHjR4Yhb9gVD3BPxTdvM" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
