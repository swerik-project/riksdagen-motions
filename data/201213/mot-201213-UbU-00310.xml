<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UbU-00310">
  <teiHeader>
    <fileDesc>
      <titleStmt>
        <title>Särskilt stöd och tilläggsbelopp, dvs. skolpeng för elever i behov av särskilt stöd i fristående förskolor och skolor</title>
        <author corresp="i-2GE534P2Foy3WpqKPVNeW8 i-FfCiJc8kVZcwio9wsCvVkH">av Mats Pertoft och Mehmet Kaplan (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Särskilt stöd och tilläggsbelopp, dvs. skolpeng för elever i behov av särskilt stöd i fristående förskolor och skolor</title>
          <idno type="rdwebb">H002Ub310</idno>
          <rs type="number">Ub310</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H002Ub310/text</ref>
          <ref type="dokument_url_html">http://data.riksdagen.se/dokument/H002Ub310</ref>
          <ref type="dokumentstatus_url_xml">http://data.riksdagen.se/dokumentstatus/H002Ub310</ref>
          <ref type="doc">http://data.riksdagen.se/fil/D419809B-6679-4863-BF52-A1C4734EEF45</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EVELA7aqk8YUNPJtBoSDy1" type="signed"/>
        <correspContext corresp="i-EVELA7aqk8YUNPJtBoSDy1">
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-FfCiJc8kVZcwio9wsCvVkH"/>
        </correspContext>
        <correspAction type="numbering" xml:id="i-AFmajzSkGKZyKyemRiRwYy">
          <date when="2012-10-05"/>
        </correspAction>
        <correspAction type="submission" xml:id="i-WfmtmEjHJm2xuYaXrrQbGM">
          <date when="2012-10-04"/>
        </correspAction>
        <correspAction type="transfer" xml:id="i-QJ9WC8UDGHnZT9nkeeJRJ">
          <date when="2012-10-03"/>
        </correspAction>
        <correspAction type="assigned" xml:id="i-2mrEJbQbBfUJvxqKmV6Nud"/>
        <correspContext corresp="i-2mrEJbQbBfUJvxqKmV6Nud">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-7MUhqjor9rRj5Uzt7eS7nR">
            Förslag till riksdagsbeslut
          </head>
          <p xml:id="i-XhErzy3AC2eBXo7go7ZcoA">
            Riksdagen tillkännager för regeringen som sin mening vad som
            anförs i motionen om behovet av att göra en översyn av reglerna
            om tilläggsbelopp eller bidrag till elever i omfattande behov
            av särskilt stöd i fristående förskolor och skolor samt tillgodose
            elevens lagenliga rätt till stöd.
          </p>
        </div>
        <div type="motContent">
          <head type="h1" xml:id="i-ELzZqe2cc7U2djM9Bpioo2">
            Motivering
          </head>
          <p xml:id="i-Ja2J6GGL2a6c1LxjVXMFsd">
            Nya skolpengsregler trädde i kraft den 1 januari 2010 och kommunerna
            har i sina beslut om peng använts sig av dessa bestämmelser från
            och med bidragsåret 2010 och framåt. När det gäller ersättningen
            för elever i behov av särskilt stöd konstaterades i förarbetena,
            prop. 2008/09:171 Offentliga bidrag på lika villkor, ss 34 och
            42, att flertalet åtgärder som krävs för att en elev ska nå målen
            för undervisningen ska inrymmas i det så kallade grundbeloppet
            alltså den ordinarie skolpengen. Endast elever med ett omfattande
            behov av stöd kan komma i fråga för tilläggsbelopp och då enbart
            för så kallade extraordinära åtgärder. Sådana extraordinära åtgärder
            kan avse assistent, hjälpmedel och ombyggnationer. I förarbetena
            sägs också att det kan vara fråga om stödåtgärder åt elever med
            stora inlärningssvårigheter som beror på språkliga eller sociala
            faktorer. Det framgår också av lagstiftningen och förarbetena
            att stödåtgärderna inte ska ha koppling till den vanliga undervisningen,
            till exempel extra undervisning eller undervisning i liten grupp.
            I sådana fall ska resurserna för det ingå i grundbeloppet.
          </p>
          <p xml:id="i-Auj1xF46fSX8M1E1Lh7pWX">
            I en dom från den 7 juni 2012, mål nr 4314-11, har Högsta förvaltningsdomstolen
            prövat ett ärende om tilläggsbelopp. Eleven har ett läkarintyg
            där det framgår att eleven har en klart nedsatt och skiftande
            uppmärksamhetsförmåga och stora koncentrationssvårigheter. Vidare
            framgår att eleven vägrar göra uppgifter och har mycket låg uthållighet.
            Bedömningen är att eleven uppfyller de diagnostiska kriterierna
            för adhd och trotssyndrom. Eleven har en del svårigheter i socialt
            samspel.
          </p>
          <p xml:id="i-F6V1VUCgtNJKDBa9h7Mr4L">
            Enligt skolan finns svårigheter i det sociala samspelet och en
            problematik med utåtagerande aggressivt beteende i form av ständiga
            kränkningar och fysiskt våld. Domstolen menar dock att det inte
            finns något klart stöd för detta i det medicinska underlaget eller
            i utredningen i övrigt. Här räcker alltså inte skolans pedagogiska
            bedömning eller det upprättade åtgärdsprogrammet.
          </p>
          <p xml:id="i-32BvVzHq4ZY5cTNk2WyMvG">
            Den problematik med stora koncentrationssvårigheter, låg uthållighet
            och trotssyndrom, menar domstolen, är av det slag som kan kopplas
            samman med undervisningssituationen och ska därför kunna hanteras
            inom ramen för grundbeloppet. Skolan menade däremot att det var
            just dessa särskilda förhållanden hos den enskilde eleven som
            inte gjorde att eleven kunde tillgodogöra sig undervisningen utan
            assistenthjälp och att det därmed inte var kopplat till undervisningen
            i sig. Högsta förvaltningsdomstolen avslog skolans begäran om
            tilläggsbelopp.
          </p>
          <p xml:id="i-XK14jHb12RCQcGdnGz2NmB">
            Vi menar att lagstiftningen och den tolkning som nu finns i rättspraxis
            genom prejudikatet i Högsta förvaltningsdomstolen i allt för hög
            grad begränsar möjligheterna att få ersättning för särskilt stöd
            till de elever som behöver det i fristående skolor. Kraven på
            bevisning i läkarintyg av frågor som rör den pedagogiska verksamheten,
            det vill säga bedömningar av hur eleverna beter sig i skolan,
            går långt utöver läkares och utomstående psykologers uppgift.
          </p>
          <p xml:id="i-F9EVskgx32tpNsv6bMkYkS">
            Den snäva tolkningen av vad som är möjligt att få tilläggsbelopp
            för missgynnar också de elever som väljer en mindre fristående
            skola. Tanken är att i stort sett alla stödåtgärder som har med
            själva undervisningen att göra ska rymmas inom grundbeloppet.
            I en kommun, med tusentals elever och åtminstone flera hundra
            på varje skola, fungerar det att göra omprioriteringar mellan
            eleverna. I en mindre fristående skola är det betydligt svårare
            att göra sådana omfördelningar, det skulle ta allt för stora resurser
            från undervisningen i övrigt. Ungefär hälften av de fristående
            grundskolorna har färre än 100 elever och där skulle en sådan
            omprioritering för att till exempel ge stöd för en assistent åt
            en elev som ovan eller undervisning i en liten grupp kunna få
            katastrofala följder för resterande elevers undervisningsresurs.
          </p>
          <p xml:id="i-M5gUzwimwFDC6Bm9iecmnv">
            En elevgrupp som blir särskilt drabbad av de här bestämmelserna
            är de elever som är i så omfattande behov av stöd att de valt
            att gå i en så kallad resursskola. Resursskolorna är oftast uppbyggda
            med en personalstyrka som är specialiserade på det skolan är inriktad
            för, till exempel autism eller andra neuropsykiatriska funktionsnedsättningar.
            Lokalerna är på samma sätt särskilt anpassade för just de här
            elevernas behov. Bestämmelserna om tilläggsbelopp är därmed på
            inget sätt anpassade för just dessa elever som väljer en fristående
            resursskola.
          </p>
          <p xml:id="i-HbwuJkeSeawYeKwAm3Hkfg">
            Den enda möjligheten för eleverna att få ett tilläggsbelopp är
            att skolan begär resurser för en assistent eller möjligen ett
            hjälpmedel, alltså inte alls de särskilda och specifika resurser
            som krävs för just resursskolan. Här gäller heller inte lika villkor.
            Som exempel kan nämnas resursskolorna i Linköping, där alla skolor,
            kommunala som fristående, hanterats på samma sätt tidigare. En
            bedömning av elevernas stödbehov har gjorts och ersättning för
            särskilt stöd har lämnats utifrån en likartad bedömning. Domen
            i Högsta förvaltningsdomstolen tycks ha ändrat på detta synsätt.
            Nu för hösten beviljas knappt några tilläggsbelopp alls för eleverna
            i den fristående resursskolan, medan eleverna i de kommunala resursgrupperna
            får samma resurser som tidigare. Detta kan inte anses vara de
            lika villkor som lagstiftningen syftade till att åstadkomma.
          </p>
          <p xml:id="i-8mtDGpvEAEkDtmRLzuURYw">
            Vi anser därför att bestämmelserna kring tilläggsbeloppet får
            till följd att syftet med lagstiftningen, nämligen att lika villkor
            ska råda så att en elev får samma möjligheter och resurser i kommunala
            och fristående verksamheter, motverkas. Vår mening är därmed att
            en skyndsam utredning behöver göras för att granska hur bestämmelserna
            om tilläggsbeloppet faller ut när det gäller likvärdighet och
            rätten till stöd för eleven.
          </p>
          <p xml:id="i-DH6W5LKGhSb26i4RhhaLRT">
            Detta borde riksdagen ge regeringen tillkänna som sin mening
            att utreda om.
          </p>
        </div>
        <div type="motSignatures">
          <list>
            <item xml:id="i-2uhojywxCVGLksQANmiLPE">
              Mats Pertoft (MP)
            </item>
            <item xml:id="i-7AHwk4evkN5u1d8BroA5AG">
              Mehmet Kaplan (MP)
            </item>
          </list>
        </div>
      </div>
    </body>
  </text>
</TEI>
