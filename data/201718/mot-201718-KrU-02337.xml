<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KrU-02337">
  <teiHeader>
    <fileDesc>
      <titleStmt>
        <title>Kultur till alla barn</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2337 av Jonas Sjöstedt m.fl. (V)</title>
          <idno type="rdwebb">H5022337</idno>
          <rs type="number">2337</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H5022337/text</ref>
          <ref type="dokument_url_html">http://data.riksdagen.se/dokument/H5022337</ref>
          <ref type="dokumentstatus_url_xml">http://data.riksdagen.se/dokumentstatus/H5022337</ref>
          <ref type="docx">http://data.riksdagen.se/fil/EBB1FA81-4011-437A-B755-3A78C516B599</ref>
          <ref type="pdf">http://data.riksdagen.se/fil/AFA29DA3-44F4-4DA9-A914-0765B43CEA31</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9eUGyhiT6SguVqCYaNYHJ3" type="signed"/>
        <correspContext corresp="i-9eUGyhiT6SguVqCYaNYHJ3">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-7Gy2xwC7Jyimjy9QTKnQEf"/>
        </correspContext>
        <correspAction xml:id="i-EkGmKSnCpyWraBnrtBToSt" type="submitted">
          <date when="2017-10-04"/>
          <time when="11:26:09"/>
        </correspAction>
        <correspAction xml:id="i-NKFN3qh9vZwzXYVfMv5gWD" type="reviewed">
          <date when="2017-10-04"/>
          <time when="12:22:32"/>
        </correspAction>
        <correspAction xml:id="i-NBDG1UXDwicZ6U3FV9UoFA" type="referred">
          <date when="2017-10-13"/>
        </correspAction>
        <correspAction xml:id="i-3rgoViXk1MKJcheseDCbdb" type="assigned">
          <date when="2018-11-05"/>
          <time when="09:37:15"/>
        </correspAction>
        <correspContext corresp="i-3rgoViXk1MKJcheseDCbdb">
          <ref type="assignedTo">Kulturutskottet</ref>
        </correspContext>
        <correspAction xml:id="i-ERt59fEaLTK3QtNAuCX144" type="behandlas_i"/>
        <correspContext corresp="i-ERt59fEaLTK3QtNAuCX144">
          <ref type="uppgift">2017/18:KrU5</ref>
          <ref type="ref_dok_id">H501KrU5</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KrU5</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NxcsSaLhyRTNFqVFxCkVgQ" type="behandlas_i"/>
        <correspContext corresp="i-NxcsSaLhyRTNFqVFxCkVgQ">
          <ref type="uppgift">2017/18:KrU6</ref>
          <ref type="ref_dok_id">H501KrU6</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KrU6</ref>
          <ref type="ref_dok_titel">Kultur och fritid för barn och unga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GyQeRC16eLsbWnY6SwCTkg" type="behandlas_i"/>
        <correspContext corresp="i-GyQeRC16eLsbWnY6SwCTkg">
          <ref type="uppgift">2017/18:UbU20</ref>
          <ref type="ref_dok_id">H501UbU20</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU20</ref>
          <ref type="ref_dok_titel">Grundläggande om utbildningen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:2337 av Jonas Sjöstedt m.fl. (V)
          Kultur till alla barn
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-WKDoQYwNR7CNUs5Ai8VRGd">
            Förslag till riksdagsbeslut
          </head>
          <list style="ol">
            <item xml:id="i-FZtJiCm6avXLR9dgoo8vUn">
              Riksdagen ställer sig bakom det som anförs i motionen om att
              regeringen bör återkomma med ett förslag som innebär att Skapande
              skola upphör som projektform och integreras i skolans ordinarie
              verksamhet och tillkännager detta för regeringen.
            </item>
            <item xml:id="i-RzwHkWbh1kP4sMLtUcDLJA">
              Riksdagen ställer sig bakom det som anförs i motionen om att
              regeringen bör göra en kartläggning av kulturinstitutionernas
              och skolväsendets samverkan med varandra och utreda hur samarbetet
              mellan kulturinstitutionernas verksamhet och undervisningen i
              skolan kan stärkas och tillkännager detta för regeringen.
            </item>
            <item xml:id="i-8WufVTn6bJCvmUiTv6bboB">
              Riksdagen ställer sig bakom det som anförs i motionen om att
              regeringen bör göra en översyn av hur professionell kulturverksamhet
              i dag konkret integreras i skolans undervisningsämnen samt föreslå
              åtgärder för hur detta arbete kan förstärkas och goda exempel
              spridas i hela landet och tillkännager detta för regeringen.
            </item>
            <item xml:id="i-RUefGZAHgDPrWhhSufWMiN">
              Riksdagen ställer sig bakom det som anförs i motionen om att
              regeringen bör utreda vilka förutsättningar som redan finns och
              vilka åtgärder som behöver vidtas för att varje skola ska kunna
              ha en kulturpedagog knuten till sig och tillkännager detta för
              regeringen.
            </item>
            <item xml:id="i-QiUVkYKxj8TDs32JKE1D5S">
              Riksdagen ställer sig bakom det som anförs i motionen om att
              regeringen bör återkomma med ett förslag som innebär att elevernas
              rätt till skolbibliotek stärks och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-R1tAUiLQF5p5Ry2DSmsYKZ" type="h1">
            1 Inledning
          </head>
          <head xml:id="i-Xd4xHacxEurCZHGjS363Hj" type="h1">
            Vi vill att alla barn ska ha möjlighet att både uppleva och pröva
            på olika kulturyttringar.
          </head>
          <p xml:id="i-5See1jm1gxfAXGDobLYFAT">
            Under de senaste tio åren har uppmärksamheten kring barns och
            ungas villkor ökat generellt i Sverige. FN:s barnkonvention, som
            Sverige undertecknade 1990, har använts som utgångspunkt för en
            förstärkt barnrättspolitik med särskilda mål och prioriteringar.
            Flera av artiklarna i barnkonventionen handlar om barns rätt till
            kultur. Bland annat erkänns barnets rätt att fritt delta i det
            kulturella och konstnärliga livet. Det betyder att varje barn
            har rätt att ta del av det kulturutbud som finns för vuxna men
            också att de har rätt till ett kulturutbud skapat särskilt för
            barn och unga.
          </p>
          <p xml:id="i-BzvV9iTGLWY7y2Ux3JPcys">
            Barns och ungas villkor har därför under senare år blivit prioriterade
            inom kulturområdet. Ett av de nationella kulturpolitiska målen
            som riksdagen antagit är att ”särskilt uppmärksamma barns och
            ungas rätt till kultur”.
          </p>
          <p xml:id="i-TChktLsfdqiVXudsBaVqmR">
            Barns och ungas rätt till kultur är således en prioriterad fråga
            i den nationella kulturpolitiken. Detta innebär bl.a. att samtliga
            myndigheter inom kulturområdet enligt sina instruktioner ska integrera
            ett barnperspektiv i sin verksamhet.
          </p>
          <p xml:id="i-CpsvXx7hUWUCFE3ZVPK3DH">
            Det är samhällets ansvar att ge alla barn och unga i landet lika
            goda möjligheter att bygga vidare på den första upptäckar- och
            skaparglädjen, på lusten att söka kunskap och lära sig nya saker,
            vidga sin värld och få del i nya sammanhang. Det är därför grundläggande
            att alla barn under hela sin uppväxt har tillgång till kulturella
            verksamheter där de själva är skapande, men också att de får uppleva
            professionellt utövad kultur inom alla genrer.
          </p>
          <p xml:id="i-J1eWCgjWnGQz1g8FfvcGnA">
            Barns och ungas rätt till kultur begränsas dock alltför ofta
            av familjens ekonomiska situation. När det offentliga drar sig
            tillbaka och de kommersiella alternativen tar över så lämnas de
            som inte har råd att betala utanför. Även dessa barn ska ha möjlighet
            att ta del av kultur. För det första eftersom de här och nu har
            rätt till kulturella upplevelser i sin vardag. För det andra eftersom
            utestängning av barn från kulturella verksamheter riskerar att
            bidra till ett utanförskap senare i livet.
          </p>
          <p xml:id="i-9ZRjbaUXrjYsZsXuydpA87">
            Skolan och den kommunala kulturskolan spelar därför en viktig
            roll för barns och ungas tillgång till kultur och konstnärliga
            uttryck. I princip alla barn som föds i Sverige eller kommer till
            Sverige som unga passerar igenom för- och grundskolan. För att
            alla barn från förskola till gymnasium ska ha möjlighet att möta
            olika former av professionell kultur inom ramen för sin utbildning
            anser vi att samarbetet och samverkan mellan skolan, lokala och
            nationella kulturinstitutioner samt det fria kulturlivet behöver
            öka och stärkas. Kulturskolan kan, om den används rätt, vara en
            av flera viktiga delar i skolans ordinarie undervisning för att
            öka kvaliteten i skolans kulturutbud. Kulturskolan fyller även
            som frivillig skolform en mycket viktig funktion, dock kan avgiften
            till kulturskolan vara ett stort problem som utestänger många.
            Vänsterpartiet är därför mycket stolta över att vi under innevarande
            mandatperiod fått igenom en budgetsatsning tillsammans med regeringen
            i syfte att sänka avgifterna, göra kulturskolans verksamhet mer
            jämlik och förbättra möjligheterna för barn och ungdomar att delta
            i verksamheten. Sedan 2016 har Kulturrådet fördelat nära 200 miljoner
            till kommunerna för dess kulturskoleverksamhet.
          </p>
          <p xml:id="i-3tz55jB55UGwF7i56KQQU1">
            Bra pedagoger och lärare är väldigt viktigt för en kulturskola
            av hög kvalitet, därför satsar vi i årets budgetproposition tillsammans
            med regeringen 25 miljoner för 2018 och sedan 40 miljoner årligen
            för att få fler lärare till kulturskolan. Pengarna är avsedda
            att gå till olika utbildningsanordnare så att de kan skapa attraktiva
            utbildningar som passar för kulturskolan. Satsningen innebär bl.a.
            bättre information om befintliga utbildningsvägar, fler utbildningsplatser,
            fortbildningsinsatser och utvecklingsmedel till vissa lärosäten
            för att ta fram utbildningar med relevans för kulturskolan. Dessutom
            avsätts 10 miljoner till Kulturrådet för att etablera ett nationellt
            kulturskolecentrum. Statens kulturråd ska ansvara för kunskapsutveckling,
            samverkan och uppföljning på området. Satsningen genomförs för
            att Statens kulturråd ska kunna fungera som ett nationellt nav.
          </p>
          <head xml:id="i-BYkF2RVbXuDnrebXKeaeY1" type="h1">
            2 Skolan
          </head>
          <head xml:id="i-PV2zm85JjVFyt1GuwvTMgV" type="h2">
            2.1 Skapande skola
          </head>
          <p xml:id="i-PjHUFwUSb3v1kRW1XguoWe">
            Skapande skola har funnits sedan 2008 och är ett statsbidrag
            vars syfte är att kulturella och konstnärliga uttryck långsiktigt
            ska integreras i förskolan och skolan. Bidraget syftar också till
            att öka den professionella kulturverksamheten för och med barn
            och elever, så att tillgången till kulturens alla uttrycksformer
            och möjligheterna till eget skapande ökar. Skapande skola utgör
            ett komplement både till skolornas egen kulturbudget och till
            skolans ordinarie kulturuppdrag som det beskrivs i läroplanen
            och kursplanerna. Kulturrådet fördelar bidraget som är på ca 170
            miljoner kronor per år och går till grundskolans årskurs F–9,
            förberedelseklass och särskola. Under läsåret 2014/15 deltog drygt
            68 procent av det totala antalet barn och elever i förskoleklass
            till årskurs 9 i insatser inom Skapande skola. Att det inte är
            fler beror på att inte alla kommuner och privata skolhuvudmän
            söker bidraget, att inte riktigt alla sökande beviljas bidrag
            eller att de som beviljas bidrag inte tänkt genomföra projekten
            på alla kommunens eller företagets skolor eller på alla årskurser
            i skolan.
          </p>
          <p xml:id="i-15PoNawSej8z1H8oSmuxAm">
            Skapande skola är till sin konstruktion efterfrågestyrd. Det
            innebär att det är elevernas och enskilda skolors efterfrågan
            på kulturaktiviteter som styr genomförandet av projekt. Här skiljer
            sig Skapande skola från sin norska motsvarighet, Den kulturelle
            skulesekken, där brukarna får erbjudanden från den regionala nivån
            med vilken typ av konst eller aktiviteter som det finns att välja
            mellan. Sedan regeringsskiftet 2006 har stöd till efterfrågan
            på kultur blivit vanligare och tagit formen av stimulans av marknadsformering.
            Det innebär att staten stimulerar uppkomsten av en marknad genom
            att stärka efterfrågeledet i stället för produktionsledet inom
            kulturområdet. Bidraget Skapande skola kan således sägas vara
            konstruerat så att en kvasimarknad skapas för Skapande skola-aktiviteter,
            genom att skolhuvudmän får statliga bidrag för att beställa kulturaktiviteter
            ordnade av professionella kulturaktörer.
          </p>
          <p xml:id="i-PBxd8dNEJnxj7BxN4WPN8M">
            Utvärderingar som gjorts av Skapande skola visar att Skapande
            skola ofta leder till
          </p>
          <p xml:id="i-3TNEErkg6x9iAANPc46puq">
            positiva möten som medför glädje, engagemang och stärkt självkänsla
            hos eleverna och som kan leda vidare till fortsatta verksamheter
            på olika vägar. Det finns dock frågor och ifrågasättanden som
            återkommer. Det gäller exempelvis tidsbrist, pengar, förankring,
            djupare förståelse för varandras uppdrag och brist på gemensamma
            mål. Skapande skola beskrivs i Myndigheten för kulturanalys (Kulturanalys)
            rapport Skapande skola – En första utvärdering från 2013, som
            ett ”tomtebloss med låg prioritet”. I rapporten framkommer att
            en vanlig reflektion från såväl lärare och elever som kulturaktörer
            är att insatsen inte blir något annat än ett tillfälligt besök
            som inte sätter några djupare spår. Ofta är Skapande skola-aktiviteterna
            punktinsatser som pågår ett tag och sedan försvinner. Lite som
            ett tomtebloss som brinner med sprakande låga några ögonblick,
            men som inte ger någon varaktig verkan för verksamheten på sikt.
          </p>
          <p xml:id="i-Wy8yL6t8yYimsHA2mAw4AK">
            Skapande skola blir ofta något som ligger vid sidan om och som
            inte kuggar in i den vanliga undervisningen och har enligt eleverna
            inte haft någon större inverkan på skolans fortsatta arbetssätt,
            vilket gör att Skapande skola av såväl lärare som elever kan uppfattas
            som en tidstjuv som stjäl tid från det som egentligen borde uträttas.
            Om rektorn inte med tydlighet visar att Skapande skola är prioriterat
            och delar ut ansvar och mandat till en samordnande kraft på skolan
            riskerar projekten att rinna ut i sanden. Mot bakgrund av denna
            bild av Skapande skola som ett sidospår till den egentliga skolverksamheten
            är en inte oviktig fråga vilken status Skapande skola-bidraget
            har i skolvärlden. I Kulturanalys rapport refereras det till intervjuer
            med lärare där det påpekats att lärares arbete med vissa projekt
            ger utslag i lönekuvertet, men att så inte varit fallet då det
            gäller de lärare som arbetar med Skapande skola-projekt. Skapande
            skola kan uppfattas som både viktigt och intressant, men om det
            finns andra konkurrerande eller överordnade krav inom skolväsendet
            kan arbetet med Skapande skola bli lidande. Rektorers och lärares
            ökade arbetsbördor och utvidgade arbetsuppgifter gör det svårt
            att få tiden att räcka till och att förmå prioritera rätt. Detta
            visar på svårigheten att integrera Skapande skola i undervisningen.
          </p>
          <p xml:id="i-EUWaV1HT1AvdC2Zjf8Yg1Q">
            I Kulturanalys rapport dras därför slutsatsen att så länge som
            arbetet med kulturella och konstnärliga uttryck utkonkurreras
            av andra mer tvingande åtaganden, så kommer det att vara svårt
            att uppnå målet för Skapande skola om långsiktig integrering.
            Det finns inget som tyder på att det skulle ha skett någon förbättring
            avseende uppfyllelsen av målet om långsiktig integrering sedan
            Kulturanalys lämnade sin rapport 2013.
          </p>
          <p xml:id="i-NaedCTQXSPfXGQVfgMPxjM">
            Vänsterpartiet anser att såväl samverkan mellan skola och professionell
            kulturverksamhet som barn och elevers tillgång till olika estetiska
            uttrycksformer och möjligheten till eget skapande ska vara mer
            än bara ett tomtebloss som visserligen är roligt för stunden men
            som inte efterlämnar något mer bestående.
          </p>
          <p xml:id="i-6Tv3FteUURSpgWA7Es6YXC">
            Projektet med Skapande skola har pågått i nästan tio års tid
            varför det bör kunna förväntas att dess mål avseende långsiktig
            integrering av kulturella och konstnärliga uttryck i förskolan
            och skolan bättre skulle ha uppfyllts vid det här laget och att
            Skapande skola kommit fler elever till del. Det är många faktorer,
            inte minst rektorers och lärares egna engagemang, som avgör i
            vilken omfattning elever kan få ta del av Skapande skola-aktiviteter,
            hur väl de genomförs samt vilken effekt de får för skolans verksamhet.
            Barns och elevers möjligheter att få ta del av professionell kulturverksamhet
            och möjlighet till eget skapande är för viktigt för att vara avhängigt
            eventuella insatser genom Skapande skola. Vi vill att tillgången
            till professionell kulturverksamhet och estetiska inslag i undervisningen
            ska vara integrerade och utgöra en naturlig del av skolans ordinarie
            verksamhet. Vänsterpartiet anser därför att Skapande skola bör
            upphöra som projektverksamhet och i stället läggas in i skolans
            ordinarie verksamhet och dessutom belasta utbildningsbudgeten
            i stället för kulturbudgeten. Regeringen bör återkomma med förslag
            som innebär att Skapande skola upphör som projektform och integreras
            i skolans ordinarie verksamhet. Detta bör riksdagen ställa sig
            bakom och ge regeringen till känna.
          </p>
          <head xml:id="i-FCsJZQ2uG3yE1w5FrX6RXW" type="h2">
            2.2 Kulturinstitutionerna
          </head>
          <p xml:id="i-DwG44hm8MRTW63PLSkBzki">
            Över tid har antalet skolvisningar minskat avsevärt. Vänsterpartiet
            har därför tidigare motionerat om att det behöver ges ett tydligt
            uppdrag till skolan för att exempelvis antalet skolvisningar ska
            kunna öka och samverkan förbättras.
          </p>
          <p xml:id="i-UE1qgLjp6xVoft6jYFgHbd">
            I regeringens proposition Kulturarvspolitik (prop. 2016/17:116)
            föreslogs Riksantikvarieämbetet få i uppdrag att kartlägga kulturarvsarbetets
            betydelse för skolväsendet och att främja ökad samverkan mellan
            kulturarvsinstitutionerna och skolväsendet i alla delar av landet.
            Kartläggningen ska sedan ligga till grund för framtagandet av
            vägledningar. Även mer övergripande frågor ska lyftas, t.ex. kulturarvets
            betydelse för lärandet och hur elever under vägledning av en pedagog/lärare
            kan möta och använda kulturarvet på olika sätt i sitt lärande.
          </p>
          <p xml:id="i-GfbUqoWJeFyPFgSm8NrTew">
            De statliga museernas styrdokument betonar att de särskilt ska
            integrera ett barnperspektiv och bedriva pedagogisk verksamhet.
            Många kulturarvsinstitutioner erbjuder också programverksamhet
            riktad mot skolan och samarbetar med skolväsendet eller organisationer
            inom skolans område. På samma sätt betonar styrdokument för olika
            skolformer inom skolväsendet vikten av att elever får möta kulturarvet
            i undervisningen. I propositionen konstaterar dock regeringen
            att samarbetena ser väldigt olika ut beroende på t.ex. organisationsform
            och geografisk placering. I samband med kulturutskottets hantering
            av propositionen föreslogs riksdagen rikta ett tillkännagivande
            till regeringen om att det även bör utredas hur samarbetet mellan
            museernas verksamhet och undervisningen i skolan kan stärkas.
            Riksdagen biföll sedan både propositionen och kulturutskottets
            förslag på tillkännagivande. Mot bakgrund av detta avstår Vänsterpartiet
            från att lägga några ytterligare förslag avseende museer, däremot
            vill vi att det även görs en motsvarande kartläggning av kulturinstitutionernas
            och skolväsendets samverkan med varandra och tas fram förslag
            på hur samarbetet mellan kulturinstitutionernas verksamhet och
            undervisningen i skolans kan stärkas.
          </p>
          <p xml:id="i-U3QVwxcgKeTjdhcbVkxUUv">
            Regeringen bör därför göra en kartläggning av kulturinstitutionernas
            och skolväsendets samverkan med varandra och utreda hur samarbetet
            mellan kulturinstitutionernas verksamhet och undervisningen i
            skolans kan stärkas. Detta bör riksdagen ställa sig bakom och
            ge regeringen till känna.
          </p>
          <head xml:id="i-NEHoKkBZwhyWM6wQyZmyjC" type="h2">
            2.3 Kulturskaparna och det fria kulturlivet
          </head>
          <p xml:id="i-HsDdFot12jbQogTXdcbXpT">
            Vänsterpartiet anser inte bara att skolans samverkan med kulturinstitutionerna
            behöver stärkas i landet, vi anser även att det är viktigt att
            etablera relationer och bygga upp kontaktnät även med de professionellt
            verksamma kulturskaparna och det fria kulturlivet. Det är viktigt
            att skolan på ett systematiskt och regelbundet sätt tar in professionella
            kulturskapare i undervisningen för att stimulera till eget skapande
            och nya former av lärande hos eleverna. Inte minst tror vi att
            det skulle vara positivt att stärka samverkan mellan skolan och
            lokala kulturskapare. Ett långvarigt samarbete gör på sikt att
            aktörerna lär känna varandras kompetenser och att relationen mellan
            skola och kulturliv utvecklas till att bli ett mer jämbördigt
            utbyte av professionella erfarenheter. Många kulturskapare kompletterar
            redan i dag sitt skapande arbete med undervisning i någon form.
          </p>
          <p xml:id="i-G3cJQ7npy4n8ayvyXMnSmM">
            Regeringen bör göra en översyn av hur professionell kulturverksamhet
            i dag konkret integreras i skolans undervisningsämnen samt föreslå
            åtgärder för hur detta arbete kan förstärkas och goda exempel
            spridas i hela landet. Detta bör riksdagen ställa sig bakom och
            ge regeringen till känna.
          </p>
          <head xml:id="i-BTgPhUJnbCaTKV3amzEZeC" type="h2">
            2.4 Uppvärdering av de estetiska ämnena
          </head>
          <p xml:id="i-Df8rHwannwSL6Y1J9MaV5P">
            Vänsterpartiet tycker att det är självklart att alla elever såväl
            på grundskolenivå som i gymnasiet ska ha möjlighet att utveckla
            och använda sin fantasi och kreativitet samt sin förmåga att kommunicera
            genom att delta i estetisk verksamhet. Det krävs också kunskaper
            för att ta del av och tolka det kulturella utbudet. Kulturell
            medvetenhet och kulturella uttrycksformer är dessutom en av de
            åtta nyckelkompetenser för livslångt lärande som fastställts av
            EU och som Sverige som medlemsland ställt sig bakom. Estetik,
            kreativitet och förmåga att uttrycka sig konstnärligt är vidare
            en tillgång i många yrken. Vi anser att de estetiska ämnena både
            behöver uppvärderas och få ett ökat utrymme i skolan, därför vill
            vi att antalet timmar i estetiska ämnen ökar och att ämnena ska
            finnas med i alla nivåer i grund- och gymnasieskolan.
          </p>
          <p xml:id="i-Uda8s6LgYHQRxQQAsPXHMH">
            I betänkandet En gymnasieutbildning för alla – åtgärder för att
            alla unga ska påbörja och fullfölja en gymnasieutbildning (SOU
            2016:77) konstaterade utredningen att de estetiska kurserna konkurrerar
            med andra kurser inom ramen för det individuella valet på gymnasiet,
            vilket leder till att de av olika skäl ofta väljs bort. I läroplanen
            anges att personalen i utbildningen ska utnyttja kontakter med
            det omgivande samhället, bl.a. dess kulturliv. Det innebär enligt
            utredningen att ett estetiskt perspektiv bör ingå i all gymnasieutbildning,
            oavsett utbildningsinriktning. Gymnasieutredningen föreslog att
            ett estetiskt ämne om 100 gymnasiepoäng ska ingå bland de gymnasiegemensamma
            ämnena i alla nationella program i gymnasieskolan. Utredningen
            föreslog även att det ska vara möjligt att välja mellan olika
            estetiska ämnen och att dessa ämnen i huvudsak bör vara ämnen
            som kan anses vara centrala estetiska bildningsämnen. För att
            skapa utrymme för det estetiska ämnet i poängplanen föreslog utredningen
            att poängen för gymnasiearbetet skulle tas bort. Denna lösning
            kritiserades bl.a. av Skolverket och Sveriges Kommuner och Landsting,
            där ett argument mot förslaget var att gymnasiearbetet riskerar
            att förlora i status när gymnasiepoängen tas bort.
          </p>
          <p xml:id="i-5JWSbxow9WNjKGAbfxQgni">
            Nyligen presenterades departementspromemorian Ökade möjligheter
            till grundläggande behörighet på yrkesprogram och ett estetiskt
            ämne i alla nationella program, vari det föreslås att ett estetiskt
            ämne om 50 gymnasiepoäng ska ingå i alla nationella program i
            gymnasieskolan samt att gymnasiearbetet också ska omfatta 50 gymnasiepoäng.
            Författningsändringarna föreslås träda i kraft den 1 januari 2019
            och för närvarande är promemorian ute på remiss. Vänsterpartiet
            avvaktar remissutfallet och regeringens fortsatta hantering av
            frågan.
          </p>
          <head xml:id="i-Sj7T7yFvUvALtZ328mpeF7" type="h2">
            2.5 Kulturpedagoger
          </head>
          <p xml:id="i-6mKYjqfsbukQnKo46XyZQg">
            Många skolor engagerar och anlitar i dag kulturpedagoger genom
            Skapande skola. Det tycker vi är bra, men det skulle vara ännu
            bättre om det fanns kulturpedagoger knutna till varje skola och
            som var en del av den ordinarie verksamheten. Kulturpedagogen
            ska vara en del i arbetslagen och inte ses som någon slags assistent
            i skolan. Kulturpedagogen kan verka som en utvecklingskraft både
            avseende de estetiska uttrycksformerna och i fråga om skolkultur
            och lärandemiljöer. För att kultur och estetik ska kunna bli en
            del av skolans vardagliga verksamhet spelar kulturpedagogen en
            avgörande roll. Regeringen bör utreda vilka förutsättningar som
            redan finns och vilka åtgärder som behöver vidtas för att varje
            skola ska kunna ha en kulturpedagog knuten till sig. Detta bör
            riksdagen ställa sig bakom och ge regeringen till känna.
          </p>
          <head xml:id="i-JGBr9wRfewZWr75UfsirZ2" type="h2">
            2.6 Skolbibliotek
          </head>
          <p xml:id="i-3Nyfra9zvMTvRWa7zUQpi6">
            Av 2 kap. 36 § skollagen följer det att eleverna i grundskolan,
            grundsärskolan, specialskolan, sameskolan, gymnasieskolan och
            gymnasiesärskolan ska ha tillgång till skolbibliotek. Bestämmelsen
            gäller såväl offentliga som fristående skolor, men trots detta
            finns det skolor, främst fristående, som fortfarande inte satsar
            på att ha skolbibliotek som en integrerad del av skolan utan hänvisar
            till närmaste stadsbibliotek.
          </p>
          <p xml:id="i-DrHyZnZnvBqUQtdkHw3eNq">
            Vänsterpartiet anser att skolbiblioteket ska vara en integrerad
            del av skolan och att alla skolor ska ha skolbibliotek. Även om
            omfattningen av dessa bibliotek kan variera så ska det inte räcka
            med biblioteksbussar eller stadsbibliotek. Dessa ska i stället
            ses som kompletterande verksamheter till det integrerade skolbiblioteket.
          </p>
          <p xml:id="i-Q5vdQbULqcaAXByRgohFTX">
            Skolbiblioteken ska ge eleverna tillgång till ett rikt utbud
            av medier, till såväl skön- som facklitteratur. Ett bibliotek
            där välutbildad bibliotekspersonal samarbetar med den pedagogiska
            personalen kan locka fram och tillfredsställa barnens och ungdomarnas
            läslust, nyfikenhet och forskarintresse samt även hjälpa dem att
            orientera sig bland nya medier och i flödet av information på
            nätet.
          </p>
          <p xml:id="i-3JhgR3S6j32xkZ4Ynr5iDy">
            I budgetpropositionen för 2016 gjorde vi tillsammans med regeringen
            en satsning på personalförstärkningar vid skolbiblioteken. Det
            var en viktig och bra satsning men är långt ifrån tillräcklig,
            särskilt inte för alla de elever som inte har tillgång till bibliotek
            på sina skolor och därmed sannolikt inte berörts alls av satsningen.
            Regeringen bör därför återkomma med ett förslag som innebär att
            elevernas rätt till skolbibliotek stärks. Detta bör riksdagen
            ställa sig bakom och ge regeringen till känna.
          </p>
          <head xml:id="i-MBrGk5FPt5gj1SAubc6Vxr" type="h1">
            3 Kulturskolan
          </head>
          <p xml:id="i-4d9XL3soPYRiHAAMG2ZYV2">
            Kulturskolan är landets största barn- och ungdomskulturverksamhet
            och spelar en viktig roll för barns och ungas möjlighet att själva
            utöva kultur. Kommunerna satsar totalt över 2 miljarder kronor
            årligen på kulturskolorna och kulturskolorna tar varje termin
            emot mer än 500 000 barn i sin verksamhet.
          </p>
          <p xml:id="i-RL9TWj87yYynsZPCyNt7p7">
            Barn som ges möjlighet att utöva kultur får ökat självförtroende,
            stärker sin problemlösande förmåga och blir bättre på socialt
            samspel. Drama, dans, bildkonst, film, musik och andra kulturyttringar
            är viktiga för att stärka barns möjligheter att uttrycka sig med
            mer än språket. Kulturskolan har också bidragit till att många
            musiker och artister har fått en grundläggande utbildning som
            i vissa fall lett till att svensk musik och kultur kunnat spridas
            över världen.
          </p>
          <p xml:id="i-AWMX1r82KG2HQorhch2AW9">
            Det viktigaste argumentet för kulturskolan är det mervärde som
            skapas i människors liv när kultur och kulturskapande blir en
            naturlig del av tillvaron. Målsättningen måste vara att alla barn
            ska få möjlighet att pröva på olika kulturyttringar. För att uppnå
            detta behöver kulturskolan göras tillgänglig för alla, vilket
            bl.a. innebär att alla barn oavsett vilken kommun de bor i ska
            ha tillgång till en kulturskola. I dag är det sju kommuner som
            helt saknar kulturskoleverksamhet.
          </p>
          <p xml:id="i-QpwmpfA6DKKFe8LYPoLuGr">
            En annan avgörande tillgänglighetsfråga är avgifterna till kulturskolan.
            I flera kommuner är avgifterna så höga att många familjer saknar
            möjlighet att betala dem. År 2016 var den vanligast förekommande
            terminsavgiften 643 kronor. Avgiftsnivån varierar dock stort mellan
            de olika kommunerna i landet och på en del håll är avgiften mer
            än dubbelt så hög jämfört med genomsnittet. Ett exempel är Danderyds
            kommun där terminsavgiften för 2016 var 1 720 kronor. I flera
            kommuner är dock avgiften helt borttagen och antalet kommuner
            som tagit bort terminsavgifter för sin kulturskoleverksamhet har
            ökat de senaste åren. Vänsterpartiet anser att barn från alla
            familjer, oavsett ekonomi eller social ställning, ska ges möjlighet
            att delta i kulturskolans verksamhet. För att detta ska bli möjligt
            måste avgifterna till kulturskolan på sikt tas bort.
          </p>
          <p xml:id="i-JuWwVwE91RA1Wq9PCXK88S">
            I Kulturskolerådets rapport Kulturskolan i siffror (2016) framgår
            att antalet elever i kulturskolan har ökat medan avgifterna generellt
            har sänkts eller helt försvunnit jämfört med 2013. Den stora trenden
            över åren (sedan 2013) är att allt fler skolor breddar sin verksamhet.
            Vänsterpartiet ser mycket positivt på denna utveckling.
          </p>
          <p xml:id="i-Xeak8ErJ2CcQ4PBmt5SbFW">
            Kulturskolans innehåll, mål och visioner skiftar över landet
            och saknar nationell samordning. Vänsterpartiet har därför sedan
            länge drivit på för att det ska tas fram en nationell strategi
            för barn och ungas kulturutövande. En nationell strategi bör bl.a.
            innehålla en plan för barns rätt till att utöva kultur, högskoleutbildning
            och personalförsörjning, kompetensutveckling och ett nationellt
            kunskapscentrum för statistik, samordning och kvalitetsutveckling.
          </p>
          <p xml:id="i-TUVdEtuntyC4yqX9xAg8Ug">
            År 2015 gav regeringen en särskild utredare i uppdrag att ta
            fram förslag till en nationell strategi för den kommunala musik-
            och kulturskolan. Uppdraget omfattade även att lämna förslag och
            bedömningar som gäller hur staten kan bidra till att göra den
            kommunala musik- och kulturskolan mer tillgänglig och jämlik.
            Betänkandet En inkluderande kulturskola på egen grund (SOU 2016:69)
            lämnades hösten 2016.
          </p>
          <p xml:id="i-Gs5schQZphjnX5rsPwjC5f">
            Vänsterpartiet kan konstatera att det utifrån vår bedömning både
            finns positiva och negativa inslag bland utredningens förslag.
            Tills vidare avvaktar vi med att lämna några förslag i detta hänseende
            och inväntar en proposition.
          </p>
        </div>
        <div type="motSignatures">
          <list>
            <item xml:id="i-2YyWLg3Sj7D5tEV6FJZnZV">
              Jonas Sjöstedt (V)
            </item>
            <item xml:id="i-JMcpzK8qqrZLvhJbdPUYXm">
              Jens Holm (V)
            </item>
            <item xml:id="i-KpsfJWS8dX5ebkrJf39WJq">
              Maj Karlsson (V)
            </item>
            <item xml:id="i-6FVNEWxDaPPHphnKp2Ajza">
              Karin Rågsjö (V)
            </item>
            <item xml:id="i-UCuHnfi5XUXDCf9BRvyDUC">
              Linda Snecker (V)
            </item>
            <item xml:id="i-2859nLgrsKdcXfSre2NFhB">
              Mia Sydow Mölleby (V)
            </item>
            <item xml:id="i-217iyUqUpkqoiQXzeaJffU">
              Rossana Dinamarca (V)
            </item>
          </list>
        </div>
      </div>
    </body>
  </text>
</TEI>
