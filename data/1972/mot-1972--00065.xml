<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--00065">
  <teiHeader>
    <fileDesc>
      <titleStmt>
        <title>om tillämpning i Sverige av det i Hamburg använda trafiksystemet.</title>
        <author>av herr Torwald</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om tillämpning i Sverige av det i Hamburg använda trafiksystemet.</title>
          <idno type="rdwebb">FV0265</idno>
          <rs type="number">65</rs>
          <ref type="dokument_url_text">http://data.riksdagen.se/dokument/FV0265/text</ref>
          <ref type="dokument_url_html">http://data.riksdagen.se/dokument/FV0265</ref>
          <ref type="dokumentstatus_url_xml">http://data.riksdagen.se/dokumentstatus/FV0265</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SfSPRTjDUBfa6bxqEn6fDP</idno>
            <name>RUNE TORWALD</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4yTo1ZtqzVekNFVtpTEBxt" type="signed"/>
        <correspContext corresp="i-4yTo1ZtqzVekNFVtpTEBxt">
          <note type="signatory" corresp="i-SfSPRTjDUBfa6bxqEn6fDP"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__65/mot_1972__65-001.pdf"/>
      <fw xml:id="i-7QzELPnYt7P4F6WAejzFzK">
        Mot. 1972:65 2
      </fw>
      <div type="motHeader" xml:id="i-N267ZUpnHkPn4cdZYkZNNz">
        <div type="motTitle" xml:id="i-UNA5UQd7QBHd2V5uw2WuTE"/>
        <div type="motSubmissionInfo" xml:id="i-KT9qDgipRyprByw7wZD3KS"/>
      </div>
      <div type="motBody" xml:id="i-MqitcDgRvDQWZFTuzE9bTB">
        <div xml:id="i-AhnUth5A5TDCFSy9vpPgZs">
          <p xml:id="i-9HAzbgbCp2AK9mA6ynFRiY">
            Motioner nr 65 -67 år 1972
          </p>
          <p xml:id="i-RAULS8dMx5xXGTGGNUkSqw">
            Nr 65
          </p>
          <p xml:id="i-JPNA36D7f4vHag6y37VBbT">
            av herr Torwald om tillämpning i Sverige av det i Hamburg använda
            trafiksystemet.
          </p>
          <p xml:id="i-72Vxw9ghecX9v4Sq2E4JYU">
            I många tätorter i Sverige har den kollektiva trafiken tvingats
            dra det kortaste strået i konkurrensen med bilismen. Detta har
            fått negativa effekter för miljön i framför allt stadskärnorna.
            Det är därför angeläget att vi söker öka de kollektiva trafikmedlens
            konkurrenskraft. En kombination av kollektiv trafik och privatbilar
            i ett så kallat ”Park and Ride”-system i de större tätortsområdena
            torde vara till fördel såväl för människor som för miljö. I Hamburg
            tillämpas sedan mitten av 1960-talet ett system för kollektiv
            trafik som förefaller ganska framgångsrikt. Det bästa vittnes-
            bördet om detta torde vara att man i Hamburg — till skillnad från
            många andra storstadsområden — inte bara kunnat hejda bortfallet
            av resenärer utan under åren 1969 och 1970 till och med kunnat
            öka antalet resande med kollektiva trafikmedel. En liknande utveckling
            i de svenska storstadsområdena är givetvis önskvärd. Vad är det
            då som karaktäriserar Hamburgs trafiksystem? Ja, till skillnad
            från vad som torde vara regel på de flesta håll i världen har
            man i Hamburg inte byggt upp kollektivtrafiken under en ägare
            utan man har här i stället låtit flera trafikföretag medverka
            i den kollektiva trafikför- sörjningen. På detta sätt främjar
            man en kostnadspressande konkurrens. Samtidigt har man emellertid
            samordnat dessa trafikföretags insatser genom att fastställa gemensamma
            taxor och möjliggöra samtrafik, något som är till fördel för resenärerna
            och medger ett rationellt utnyttjande av tillgängliga resurser.
            Delägare i detta ”kooperativa” organ, som kallar sig Hamburgs
            trafikförbund, är bland andra de tyska statsbanorna och postverket
            samt Hamburgs lokala spårvägsbolag och vidare ett antal omnibuss-
            och färjeföretag. Hamburgs trafikförbund har i stort åtagit sig
            följande arbetsuppgifter: 1. att planera trafiklinjenätet, 2.
            att skapa en i viss mån konkurrerande trafik, där man prioriterar
            den spårbundna trafiken och dessutom försöker främja framkomligheten
            för linjetrafiken på gatorna, 3. att samordna samtliga tidtabeller
            för de olika trafikmedlen, 4. att åstadkomma en gemensamhetstaxa
            gällande för hela det aktuella trafikområdet och för de trafikmedel
            som där förekommer, dvs. spårväg, buss, järnväg m. m. och 5. att
            svara för kontakterna med pressen när det gäller trafikfrågor
            inom Hamburgregionen och likaledes för information till allmänheten
            rörande ändringar i tidtabeller, taxor m. m. Det område som förbundet
            arbetar inom har en omfattning av cirka
          </p>
          <p xml:id="i-KScvVdkxi8db6BrQcKpqKp">
            I Riksdagen 1972. 3 saml. Nr 65—67
          </p>
          <pb facs="riksdagen-motions-pdf/data/1972/mot_1972__65/mot_1972__65-002.pdf"/>
          <p xml:id="i-J3DSR72yXGWfrnoGGRw9pn">
            fem gånger sex mil, dvs. ungefär 30 mil?, och där bor i runt
            tal 2,3 miljoner människor. De taxor som tillämpas måste anses
            relativt normala. Man får i svenska pengar betala ca 75 öre för
            en upp till 2 km lång resa med trafikmedlen. Ett månadskort som
            gäller inom hela detta ca 30 mil? stora område kostar knappt 100
            kronor. Månadskorten är graderade så, att de billigaste kostar
            35—40 kronor och sedan ökar avgiften i relation till det antal
            delsträckor som man vill att månadskortet skall gälla för. Det
            finns naturligtvis också andra biljetter och avgifter men det
            finns ingen anledning att här närmare gå in på dessa. Det bör
            kanske också noteras att taxorna har i stort sett täckt kostnaderna
            för den kollektiva trafiken under senare år, något som ju knappast
            är vanligt i andra större tätorter i världen. Hamburgs trafikförbund
            har varit medvetet om att privatbilismen inte kan negligeras när
            det gäller att ordna trafikförsörjningen inom regionen. Mot denna
            bakgrund bildade man ett särskilt parkeringssällskap 1969 med
            uppgift att arbeta med ”Park and Ride”, dvs. ett system där man
            parkerar sin bil på en plats strax utanför centrum och sedan åker
            med kollektiva trafikmedel in till centrum, för att sedan vid
            hemfärden återvända med kollektiva trafikmedel och hämta sin bil
            på den ursprungliga parkeringsplatsen. Det kan i detta sammanhang
            vara av intresse att notera, att dessa parkeringsplatser anses
            böra ligga ca 10 km från stadens centrala delar. I detta område
            mellan inner- och ytterzonerna vill man alltså förlägga parkeringsplatserna
            enligt ”Park and Ride”-systemet. Man har då ordnat så, att om
            en person har månadskort är han tillförsäkrad en parkerings- plats
            på dessa stora anläggningar. Han behöver alltså inte betala extra
            för detta, utan hans månadskort ger honom rätt att ställa upp
            sin bil under den erforderliga tiden på parkeringsplatsen. Man
            hade vid halvårsskiftet 1971 anordnat 39 dylika parkeringsanlägg-
            ningar med en kapacitet på ca 6 000 parkeringsplatser. Man hävdar
            också, att man inte kommer att kunna få folk att ställa sin bil
            utanför city med mindre än att man aktivt arbetar för att popularisera
            detta ”Park and Ride”-system. Detta torde vara ett riktigt konstaterande.
            Det är emellertid klart att trafikförbundet i Hamburg satsar mycket
            hårt på att popularisera och bygga ut systemet för att på detta
            sätt reducera de miljöproblem som en ökande bilism medför i stadskärnan,
            En liknande utveckling bör eftersträvas även inom de svenska storstadsområdena.
            Det är betydelsefullt med konkurrens på trafikområdet, men det
            måste också understrykas att det krävs samordning av resurserna
            för att man skall kunna få ett för resenärerna så gott resultat
            som möjligt. I detta sammanhang kan det vara intressant att notera,
            att man i Hamburg inte är främmande för att integrera även taxibilarna
            i den kollektiva trafiken, dvs. skapa viss samtrafik även mellan
            taxi och övriga kollektiva trafikmedel. Detta torde vara en tanke,
            som borde närmare prövas också av de svenska organ, vilka nu har
            att utarbeta regionala trafikförsörjnings- planer. Det förekommer
            ju redan nu försök i Sverige där man har involverat taxi i trafikförsörjningen.
            Jag anser, att det finns anledning att
          </p>
          <pb facs="riksdagen-motions-pdf/data/1972/mot_1972__65/mot_1972__65-003.pdf"/>
          <fw xml:id="i-Ljg8gkggtpfbxtGB7en2ge">
            Mot. 1972:65 3
          </fw>
          <p xml:id="i-Mue8WqFmHWojLoEoUVTawa">
            pröva denna möjligthet på många andra håll, speciellt i glesbygderna,
            där det ju inte är så många människor som på en och samma gång
            önskar transport, men där det ändå är väsentligt att man kan åstadkomma
            god turtäthet till rimliga kostnader. Detta torde inte kunna ske
            med mindre än att man samordnar de olika trafikmedlen, så att
            ekonomin blir den bästa möjliga genom ett effektivt utnyttjande
            av tillgängliga resurser. Att jag så utförligt refererat de bestämmelser
            m. m. som reglerar den lokala trafiken i Hamburg, beror på att
            jag menar mig därmed ha belyst lösningar av vissa problem, som
            vi brottas med även här i landet. Vissa av dessa metoder borde
            med fördel kunna tillämpas även här i Sverige. Den alltmer ökande
            bilismen medför att vi efter hand får ett visst överskott på resurser
            för kollektiv trafik. Detta är ett incitament till konkurrens,
            men utan styrning kan detta bli en konkurrens ”till döds” för
            kollektivtrafi- ken på vissa linjer. Att låta spårbunden trafik
            konkurrera med exempelvis busstrafik kan på kort sikt ge resenärerna
            vissa fördelar vid högtrafik men kan å andra sidan undergräva
            möjligheterna till en hygglig trafiktäthet vid lågtrafik. Det
            synes därför vara rimligare att lägga ansvaret för uppbygg- naden
            av linjenät, taxesättning, samtrafik m. m. inom en region på en
            huvudman, som vid planläggningen har att söka utnyttja samtliga
            resurser på från servicesynpunkt och ekonomisk synpunkt gynnsammaste
            möjliga sätt. Man får då också möjlighet att bättre utnyttja de
            existerande spårbundna trafikmedlen, något som från trafiksäkerhetssynpunkt
            är synnerligen angeläget, samtidigt som man då också får bättre
            valuta för nedlagda investeringar i banvallar, spår m. m. Mot
            denna bakgrund synes det synnerligen lämpligt och angeläget att
            trafikpolitiska delegationen får i uppdrag att utvärdera erfarenheterna
            av det system för kollektiv trafik som skapats i Hamburg samt
            undersöka i vad mån erfarenheter därifrån kan utnyttjas vid utarbetandet
            av de regionala trafikförsörjningsplanerna. Med hänvisning till
            det anförda hemställes att riksdagen hos Kungl. Maj:t anhåller
            att trafikpolitiska delegationen får i uppdrag att pröva huruvida
            det i Hamburg tillämpade trafiksystemet går att använda i vårt
            land.
          </p>
          <p xml:id="i-S1qxX1S5sPkDCtvkSBAmJ3">
            Stockholm den 11 januari 1972 RUNE TORWALD (c)
          </p>
        </div>
      </div>
    </body>
  </text>
</TEI>
