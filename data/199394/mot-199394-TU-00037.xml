<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199394-TU-00037">
  <teiHeader>
    <fileDesc>
      <titleStmt>
        <title>med anledning av prop. 1993/94:166 Avreglering av järnvägstrafiken och riktlinjer m.m. för SJ:s verksamhet under åren 1994-1996</title>
        <author corresp="i-LzYBGnvuhNHdQ7LQKPA6UJ i-LzYBGnvuhNHdQ7LQKPA6UJ">av Gudrun Schyman m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1993/94:166 Avreglering av järnvägstrafiken och riktlinjer m.m. för SJ:s verksamhet under åren 1994-1996</title>
          <idno type="rdwebb">GH02T37</idno>
          <rs type="number">T37</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GH02T37/text</ref>
          <ref type="dokument_url_html">http://data.riksdagen.se/dokument/GH02T37</ref>
          <ref type="dokumentstatus_url_xml">http://data.riksdagen.se/dokumentstatus/GH02T37</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LzYBGnvuhNHdQ7LQKPA6UJ</idno>
            <name>Gudrun Schyman</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>Bertil Måbrink</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="man">
            <idno>i-NVM2gMwP8i4wNF5q2mTCw2</idno>
            <name>Karl-Erik Persson</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="man">
            <idno>i-5wPAQ1MDLRTsW1XngYcD46</idno>
            <name>Lars Werner</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="man">
            <idno>i-5q7m7rZyufN9RHaGjB6GHh</idno>
            <name>Björn Samuelson</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="woman">
            <idno>i-Kytbd3WZfQeKTPffXjTEpk</idno>
            <name>Eva Zetterberg</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="woman">
            <idno>i-rrg9t2XUkHE4iAjAykgpb</idno>
            <name>Berith Eriksson</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="man">
            <idno>i-UTCSmzsY5HKuaoXinVtDS</idno>
            <name>Rolf L Nilson</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="man">
            <idno>i-PTwgnmFQaFTXvr8SByLQzu</idno>
            <name>Bengt Hurtig</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="woman">
            <idno>i-LzYBGnvuhNHdQ7LQKPA6UJ</idno>
            <name>Gudrun Schyman</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-rrg9t2XUkHE4iAjAykgpb</idno>
            <name>Berith Eriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PTwgnmFQaFTXvr8SByLQzu</idno>
            <name>Bengt Hurtig</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-UTCSmzsY5HKuaoXinVtDS</idno>
            <name>Rolf L Nilson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Kytbd3WZfQeKTPffXjTEpk</idno>
            <name>Eva Zetterberg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-NVM2gMwP8i4wNF5q2mTCw2</idno>
            <name>Karl-Erik Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>Bertil Måbrink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-5q7m7rZyufN9RHaGjB6GHh</idno>
            <name>Björn Samuelson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-5wPAQ1MDLRTsW1XngYcD46</idno>
            <name>Lars Werner</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JVuTrwXevgXVmxtbewpzeo" type="basedOn"/>
        <correspContext corresp="i-JVuTrwXevgXVmxtbewpzeo">
          <ref>Proposition 1993/94:166</ref>
        </correspContext>
        <correspAction xml:id="i-2qEdT9HSX5n7M7pWSCZzaR" type="signed"/>
        <correspContext corresp="i-2qEdT9HSX5n7M7pWSCZzaR">
          <note type="signatory" corresp="i-LzYBGnvuhNHdQ7LQKPA6UJ"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-NVM2gMwP8i4wNF5q2mTCw2"/>
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-5q7m7rZyufN9RHaGjB6GHh"/>
          <note type="signatory" corresp="i-Kytbd3WZfQeKTPffXjTEpk"/>
          <note type="signatory" corresp="i-rrg9t2XUkHE4iAjAykgpb"/>
          <note type="signatory" corresp="i-UTCSmzsY5HKuaoXinVtDS"/>
          <note type="signatory" corresp="i-PTwgnmFQaFTXvr8SByLQzu"/>
          <note type="signatory" corresp="i-LzYBGnvuhNHdQ7LQKPA6UJ"/>
          <note type="signatory" corresp="i-rrg9t2XUkHE4iAjAykgpb"/>
          <note type="signatory" corresp="i-PTwgnmFQaFTXvr8SByLQzu"/>
          <note type="signatory" corresp="i-UTCSmzsY5HKuaoXinVtDS"/>
          <note type="signatory" corresp="i-Kytbd3WZfQeKTPffXjTEpk"/>
          <note type="signatory" corresp="i-NVM2gMwP8i4wNF5q2mTCw2"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-5q7m7rZyufN9RHaGjB6GHh"/>
          <note type="signatory" corresp="i-5wPAQ1MDLRTsW1XngYcD46"/>
        </correspContext>
        <correspAction xml:id="i-DgdQpgC3HoAeBDTCTbaxjq" type="referral">
          <date when="1994-03-22"/>
        </correspAction>
        <correspAction xml:id="i-S5qwkDdh4rbwaXWRYHM7PN" type="dismissal">
          <date when="1994-03-21"/>
        </correspAction>
        <correspAction xml:id="i-PtUf9YLDsdpX3hy1RZuLhW" type="submission">
          <date when="1994-03-17"/>
        </correspAction>
        <correspAction xml:id="i-B8i9zrUnLDFU9KvX7rcUpg" type="referral">
          <date when="1994-03-22"/>
        </correspAction>
        <correspAction xml:id="i-WgmZd1qEUqNuQuxdW6G4pL" type="dismissal">
          <date when="1994-03-21"/>
        </correspAction>
        <correspAction xml:id="i-663oJYCGnyfXgqSxnKZR8E" type="submission">
          <date when="1994-03-17"/>
        </correspAction>
        <correspAction xml:id="i-AMBNZXpERKgTSzDo3sXbBU" type="assigned"/>
        <correspContext corresp="i-AMBNZXpERKgTSzDo3sXbBU">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199394/mot_199394_TU_37/mot_199394_TU_37-001.pdf"/>
      <div xml:id="i-Svi9pvFvmRJv6ps1MuvTvk" type="motHeader">
        <div xml:id="i-Wyvj44QeMbbyzs58MCPcrP" type="motTitle"/>
        <div xml:id="i-3HcpvzLFeYMsrZ1nbbh6kg" type="motSubmissionInfo"/>
      </div>
      <div xml:id="i-Xcv47gSqXhx8iV2SNXNwSA" type="motBody">
        <div xml:id="i-YH5Am8h6M2WyZ6F5nfZC18">
          <p xml:id="i-XiUVkYNESB7bhDJPPrpzUk">
            Motion till riksdagen 1993/94:T3”7
          </p>
          <p xml:id="i-VpXoRvVCB7Wt6SeAC99KFG">
            av Gudrun Schyman m.fl. (v)
          </p>
          <p xml:id="i-L93cZ5r9pUXB7xY3gsNDNy">
            med anledning av prop. 1993/94:166 Avreglering av järnvägstrafiken
            och riktlinjer m.m. för SJ:s verksamhet under åren 1994—1996
          </p>
          <p xml:id="i-s6vmArZ51eEDKrqJQHrCn">
            Under det senaste halvseklet har flera olika järnvägsföretag
            gått upp i det statliga järnvägssystemet för att samordningsvinster
            och stordriftsfördelar skulle uppnås. Lönsamheten för de enskilda
            mindre bolagen hade under 1920och 1930-talen blivit alltför svag.
            På 1930-talet fanns fortfarande ett 40-tal olika järnvägsföretag
            och endast en dryg tredjedel av banlängden och trafiken drevs
            av staten. Efter andra världskriget utvecklades det som kom att
            kallas ”hela folkets järnväg”. Det är ytterst tveksamt om de fördelar
            som eventuellt kan nås genom en återgång till uppsplittring av
            ägarstrukturen och införande av flera konkurre- rande intressen
            i järnvägssystemet kan överväga de fördelar som ett samord- nat
            och samhälleligt ägt tågtrafiksystem kan ge. Även i själva tågtrafiken
            finns avsevärda stordriftsfördelar. I de flesta länder drivs järnvägstrafiken
            inom ramen för en statlig järnvägs- förvaltning ofta med stora
            underskott. SJ är trots allt ett av de mest effektiva järnvägsföretagen
            i Europa. Ute i Europa pågår en intensiv debatt om järnvägens
            framtid och stor tveksamhet råder om det lämpliga i att införa
            den banverksmodell som Sve- rige har infört och som EU-kommissionen
            föreslår. En harmonisering med de i dag rådande förhållandena
            inom EU skulle leda till att Banverket åter- gick till att bli
            en del av SJ. I propositionen sägs att uppdelningen av SJ i Banverket
            och trafikföreta- get SJ har haft en rad positiva effekter. Men
            någon grundlig utvärdering i enlighet med 1988 års trafikpolitiska
            beslut har inte skett, varför grunden för att nu gå vidare med
            avreglering och ytterligare uppsplittring av verksamhe- ten är
            svag. I själva verket skulle en sådan utvärdering också kunna
            leda till upptäckten att en sammanslagning av Banverket och SJ
            är fullt försvarbar. 1988 års trafikpolitiska beslut innebar att
            godstrafik skulle föras över till järnväg från landsvägstransporter.
            De senaste 30 åren har den långväga last- bilstrafiken femdubblats
            mätt i antalet tonkm medan godstransporterna på järnväg inte ens
            fördubblats. De senaste årens utveckling har inte på allvar kunnat
            bryta denna trend. I själva verket har regeringen vidtagit en
            rad åtgärder som saboterat möj- ligheterna att öka den långväga
            godstrafiken på järnväg. År 1991 drogs stö- det till utveckling
            av SJ:s godstrafik på 450 miljoner kr in. Överlåtandet av
          </p>
          <pb facs="riksdagen-motions-pdf/data/199394/mot_199394_TU_37/mot_199394_TU_37-002.pdf"/>
          <p xml:id="i-8aY3GyGjFcbqQH9JY8xRyN">
            trafikeringsrätten för malmtransporter till LKAB medförde sänkta
            intäkter för SJ. Upphandlingen av interregional persontrafik har
            också minskat in- täkterna från persontrafiken liksom införandet
            av moms på persontrafik. Den långväga långtradartrafiken har också
            fått kraftigt förbättrade ekono- miska förutsättningar genom beslut
            av statsmakterna. Borttagande av kilo- meteravgift, sänkning av
            fordonsskatten och övriga skatteförändringar har lett till skattesänkningar
            sedan oktober 1993 med 23 procent för långtradar- trafiken. Detta
            innebär att långtradartrafiken ännu mindre än förut betalar sitt
            väg- slitage, sina miljökostnader och sina olyckskostnader. Skulle
            skattebelast- ningen täcka de kostnader den förorsakar samhället
            borde belastningen i stället ha ökat med 155 procent anger en
            forskarrapport. Den nu föreslagna avregleringen av järnvägstrafiken
            med ökad byråkrati och uppsplittring av verksamheten torde leda
            till ännu större svårigheter för godstrafiken på järnväg. Trots
            1988 års trafikpolitiska beslut styr alltså statsmakterna över
            trafik från järnväg till väg. Därav måste dras slutsatsen att
            trafikpolitiken inte styrs av genomtänkta politiska beslut baserade
            på modern forskning och på målet att nå en bra trafikförsörjning
            i hela landet till lägsta möjliga kostnad. En svag regering har
            lätt fallit undan för högröstade lobbygrupper från åkerinäring,
            oljeindustri, vägbyggnadsindustri, asfalt- och lastbilstillver-
            kare. Om inte politiken ändras blir det skattebetalare i egenskap
            av lönear- betare och privatbilister som i framtiden får betala
            en misslyckad trafikpoli- tik. Någon övergripande analys av trafikpolitikens
            målsättningar och om de olika trafikslagen bär sina egna kostnader
            eller ej genomförs betecknande nog inte i propositionen. I propositionen
            lämnas förslag till hur man genom en avreglering av järn- vägstrafiken
            anser att en ökad effektivitet skall åstadkommas. Vänsterpar-
            tiet menar att tankarna och argumentationen bakom förslagen bygger
            på fel- syn hur förutsättningar för effektiv järnvägstrafik skapas.
          </p>
          <p xml:id="i-J3GddVLKyYos4L13SAtL8t">
            Järnvägen är konkurrensutsatt
          </p>
          <p xml:id="i-TqiTRJ1Qq1g54KXRnbveZP">
            Samtliga järnvägstjänster utsätts i dag för konkurrens från andra
            transport- slag och andra transportsystem. Bil, buss, flyg och
            sjöfart.har i de flesta fall större marknadsandelar på enskilda
            sträckor än järnvägen. I ytterst få fall är järnvägen marknadsledare.
            Denna konkurrens är en stark drivkraft för effektivisering och
            rationalise- ring av järnvägstrafiken. Ett ineffektivt SJ klarar
            i längden inte konkurren- sen från andra trafikslag. De senaste
            årens stora rationaliseringar, inklusive kraftiga och smärtsamma
            personalminskningar, visar att effektivitetstrycket är starkt.
          </p>
          <p xml:id="i-GyVAFNcoavnqc44UHwC47Z">
            Investeringar ökar effektiviteten
          </p>
          <p xml:id="i-84kEXV5afxwCeanNHDrFdU">
            Den stora effektivitetsbromsen utgörs i stort sett av för låga
            investeringar i såväl infrastruktur som fordon. Den viktigaste
            konkurrensfrämjande åtgär-
          </p>
          <p xml:id="i-XJC6TJfYyw9ThepqC6pwQu">
            Mot. 1993/94 T37
          </p>
          <p xml:id="i-4RGB8hiQbrPJ2BuKZyyPgS">
            10
          </p>
          <pb facs="riksdagen-motions-pdf/data/199394/mot_199394_TU_37/mot_199394_TU_37-003.pdf"/>
          <p xml:id="i-D3KhD49ZFf8k1LZnVwDYA4">
            den är därför ökade investeringar. När det gäller investeringar
            i infrastruktu- ren kan dessa endast ske genom ett samhälleligt
            ansvarstagande. Vänster- partiet har föreslagit en mängd åtgärder
            för att öka investeringsnivån i syfte att förbättra järnvägens
            konkurrenskraft.
          </p>
          <p xml:id="i-B1EuFLznRwiyK8Sq6WUuDv">
            Stordriftsfördelar — nej till konkurrens på spåren
          </p>
          <p xml:id="i-Trt2txCFeEGWQWkXoRt5nr">
            Det är ingen slump att järnvägstrafiken i så gott som hela världen
            finns sam- lad i nationella företag. Järnvägstrafik är den mest
            komplexa trafiklösningen av alla. Av främst tekniska skäl krävs
            sammanhållna system som möjliggör att rullande materiel kan användas
            på hela den nationella infrastrukturen såväl som i internationell
            trafik. Trots automatisering och teknisk utveckling är kapacitetsgraden
            i stort sett oförändrad om säkerhetsnivån skall vara fortsatt
            hög. För att tåg skall kunna passera varandra i olika hastighet
            längs en linje — på det sätt som är möjligt för både vägfordon,
            fartyg och flygplan — krävs det att det finns två spår i vardera
            riktningen, dvs. fyra spår mellan två transportpunkter. I Sverige
            finns än så länge endast två fyrspåriga linjesträckor: Älvsjö-Fle-
            mingsberg och Stockholm C-Tomteboda. Med en fullt utbyggd Grödinge-
            bana tillkommer sträckan Flemingsberg-Järna. Endast en tiondel
            av bannä- tet är utrustat med dubbelspår. Järnvägsdrift är mycket
            integrerad. Det blir därför mycket komplicerat att ha fler aktörer
            på samma spår. Endast Storbritannien har oss veterligt vågat sig
            på detta. De erfarenheter som på detta tidiga stadium kan dras
            av privati- seringen och utförsäljningen av British Rail avskräcker.
            Enigheten kring ett vidareutvecklande av gods- och persontrafik
            på järn- väg har tidigare varit stor i Sverige. Energiåtgång,
            miljöskäl, regionala hän- syn, framkomlighets- och trafiksäkerhetsskäl
            har talat för detta. Denna enig- het verkar nu vara bruten genom
            regeringens förslag.
          </p>
          <p xml:id="i-Je5qqjDnGG1ZgLVsitzXUF">
            Ineffektiv resursanvändning — nedlagda järnvägslinjer?
          </p>
          <p xml:id="i-LpepfFxfNZm9dqP6zyszid">
            Som framgår av den enda konsekvensutredning som gjorts (Envitrak:
            ”Skall järnvägen avregleras?”) leder ett system med flera konkurrerande
            operatö- rer på samma spår till en ineffektiv resursanvändning.
            Staten riskerar att dra på sig högre kostnader samtidigt som den
            interregionala persontrafiken i många relationer och stora delar
            av vagnlasttrafiken riskerar att försämras eller helt läggas ned.
            De linjer som kommer att vara intressanta för konkurrenter till
            SJ är de som kan betecknas som lönsamma. På det sättet kan vi
            förmoda att privata intressen försöker ”plocka russinen ur kakan”.
            Linjer med färre resenärer och mindre underlag kommer att betraktas
            som ointressanta. Detta kommer i sin tur att påverka förutsättningarna
            att bedriva konkurrenskraftig järnvägstrafik på andra delar av
            bannätet. Där- med uppstår en situation av nya järnvägsnedläggelser
            alternativt att statens uppköp av regionala skäl ökar. Var det
            detta som var meningen med rege- ringens förslag? Vänsterpartiet
            avvisar förslaget att ge flera operatörer tillgång till samma
          </p>
          <p xml:id="i-Myf1rwm2JsbU7seyzdCcAJ">
            Mot. 1993/94 T37
          </p>
          <p xml:id="i-YKuwjSb77q56mX7E5Z8SAU">
            11
          </p>
          <pb facs="riksdagen-motions-pdf/data/199394/mot_199394_TU_37/mot_199394_TU_37-004.pdf"/>
          <p xml:id="i-9y2mAsqcpgsYRaWxi8s8om">
            spår. Vi föreslår att riksdagen i stället beslutar att SJ behåller
            koncessionsrät- ten (trafikeringsrätten) för persontrafik och
            godstrafik på stomnätet. En översyn av hur den begränsade koncessionsrätten
            för matartrafik för gods har fungerat bör kunna göras i den redan
            av riksdagen beslutade utvärde- ringen av 1988 års trafikpolitiska
            beslut.
          </p>
          <p xml:id="i-EtZt1NoQp6BkVrFZ4hyHzm">
            Förutsättningarna för SJ:s verksamhet försämras
          </p>
          <p xml:id="i-KrMRyL1wCHUHqTABkWcXQz">
            I propositionen skrivs att SJ i dagsläget har ”en alltför svag
            ekonomisk och finansiell ställning för att nu ombildas till aktiebolag”.
            Hur kan någon tro att en avreglering av järnvägstrafiken på stomnätet
            skall kunna ge SJ bättre förutsättningar att stärka sin ekonomiska
            och finansiella ställning? Tvärtom kommer förslagen att leda till
            en försvagning av SJ:s möjligheter att fungera effektivt. Därmed
            försämras i ett slag förutsättningarna för ett av staten ägt affärs-
            verk att fullgöra de av riksdagen beslutade förräntningskraven.
            På sikt kom- mer detta att leda till att staten har att välja
            mellan att betala mer för oför- ändrad järnvägstrafik eller att
            acceptera att järnvägstrafiken minskar. I dagens statsfinansiella
            läge är det utomordentligt ansvarslöst att dra på staten ökade
            framtida utgifter som inte leder till förbättringar av statlig
            verk- samhet. Av miljöskäl, regionalpolitiska skäl och trafiksäkerhetsskäl
            är det minst lika ansvarslöst att lägga förslag som innebär att
            den totala andelen järnvägstrafik i landet riskerar att minska.
          </p>
          <p xml:id="i-RLaBqxGsVAJbCcMWbGUkbC">
            Skall ökad byråkrati ge ökad effektivitet?
          </p>
          <p xml:id="i-P1pd4zPqUmHPVf8kMT1MfR">
            Regeringen föreslår att en ny tillsynsmyndighet skall tillsättas
            med ansvar för bl.a. beslutsfattande om banfördelningen. Detta
            måste vara ett tankefel: Att ökad byråkrati ger ökad effektivitet
            måste vara sällsynt. Tvärtom anser Vänsterpartiet att en förutsättning
            för kostnadseffektivitet och rationalitet är minskad byråkrati.
          </p>
          <p xml:id="i-4eivjbNNVR2CFwhyEmLpM3">
            Utvärdering av 1988 års trafikpolitiska beslut
          </p>
          <p xml:id="i-LE5ELJdV5JrgdrgvdZAAhh">
            I samband med beslutet om trafikpolitiken 1988 fattades beslut
            om att en utvärdering skulle göras av ”vägtrafikmodellen”, uppdelningen
            av Banverk och SJ samt avregleringen av lokal och regional persontrafik.
            En sådan utvärdering har ännu ej gjorts. I propositionen föreslås
            att den uppdelning som gjordes mellan infrastrukturhållning och
            trafikutövning i 1988 års trafikpolitiska beslut ligger fast.
            Sverige är än så länge ensamt om att tillämpa denna modell inom
            järnvägs- sektorn. Uppdelningen var ett sätt att jämna vägen för
            en framtida avregle- ring. Några förnuftsskäl för denna uppdelning
            finns inte. Inte någonstans i värl- den har man tagit ifrån operatören
            så grundläggande funktioner som bana, eldrift, teledrift, signaldrift
            m.m. EU-kommissionen har lagt förslag om att införa ”Banverksmodellen”
            inom EU. Förslaget har mött kraftigt motstånd, inte minst från
            UIC, och tills vidare skjutits på framtiden. En ”harmonisering”
            till förhållandena inom EU skulle i dagsläget innebära att Banverket
            återfördes till SJ.
          </p>
          <p xml:id="i-63vRddt2n1K8h8WXNnsukd">
            Mot. 1993/94 T37
          </p>
          <pb facs="riksdagen-motions-pdf/data/199394/mot_199394_TU_37/mot_199394_TU_37-005.pdf"/>
          <p xml:id="i-7cS7DX9fNxLifES3a7Myfs">
            Vänsterpartiet anser att fördelarna med ett sammanhållet tekniskt
            system är så stora att de talar för en återgång till ett sammanhållet
            järnvägsföretag. Detta skulle kunna stärka järnvägstrafikens konkurrenskraft
            i motsats till en ytterligare uppsplittring med därpå följande
            samordningsproblem. Avsakna- den av teknisk harmonisering är i
            dag också det viktigaste skälet till att järn- vägstrafiken har
            problem i internationella relationer.
          </p>
          <p xml:id="i-E2QA5iYQnKn7vrGoPeM5jb">
            Ohederlig argumentation
          </p>
          <p xml:id="i-XvLbcMKqCYXZHnUduWB3gn">
            I propositionen framhålls Malmbanan som ett exempel på fördelarna
            med konkurrens. Det är sant att kostnaderna för Malmbanetrafiken
            kunde sän- kas rejält i och med att LKAB fick möjlighet att ta
            över trafiken. Malmba- nan är dock unik. Till denna trafik finns
            inget annat alternativ än järnväg. Eller menar regeringen att
            lastbilstrafik skulle vara ett alternativ för malm- transporter
            till Narvik? På andra bandelar och sträckningar finns redan en
            fungerande konkur- renssituation mellan järnväg, lastbilar, bussar,
            bilar, sjöfart och i förekom- mande fall flyg. Regeringens argumentation
            är därför falsk och ohederlig i och med att inte Malmbanans specifika
            ställning reds ut.
          </p>
          <p xml:id="i-CswMhNiPPxfnz2K1MuFMjq">
            Forskning och utveckling på undantag
          </p>
          <p xml:id="i-Jzp26M6xpNFrawq3vVpTLP">
            Intresset för forskning och utveckling inom järnvägssektorn står
            i direkt rela- tion till förutsättningarna att genom stordrifts-
            och skalfördelar tillgodogöra det egna företaget resultaten av
            denna forskning. Vänsterpartiet befarar att järnvägsteknisk och
            trafikpolitisk forskning och utveckling sätts på undantag med
            en ytterligare uppsplittring av järnvägssektorn.
          </p>
          <p xml:id="i-YMdVcdNMKTrsgjoR8KPjvB">
            Infrastrukturen — en samhällelig angelägenhet
          </p>
          <p xml:id="i-6Fi3p9QFZHCNJHiifJDSn2">
            Fungerande transportsystem är en förutsättning för välfärd, rättvisa
            och till- gänglighet för alla. Riksdagen har på olika sätt slagit
            fast att det politiska inflytandet över planeringen av samhällets
            infrastruktur bör öka. Ett sådant ställningstagande gjordes exempelvis
            i samband med infrastrukturproposi- tionen 1990/91:87. Infrastrukturens
            utbyggnad måste bygga på en samhällsekonomisk hel- hetssyn. Några
            sådana hänsyn tas inte i ett renodlat marknadsstyrt system — där
            beräknas lönsamheten på varje enskild verksamhet utan hänsyn till
            dess effekter på systemet som helhet. Det har tidigare funnits
            en bred enighet om att infrastrukturen varit av så grundläggande
            betydelse för välfärden och sysselsättningen att dess tillgäng-
            lighet inte skall styras av marknadskrafterna. Detta synsätt förändras
            nu i grunden, vilket medför att enigheten inte längre finns. De
            långsiktiga effek- terna av det systemskifte som nu genomförs
            kommer att bli omfattande. Vänsterpartiet avvisar alla förslag
            till att försvaga det politiska inflytandet över infrastrukturhållning
            och infrastruktursatsningar. Vi kan inte acceptera att marknadskrafterna
            i form av ekonomisk styrka skall avgöra tillgången till den infrastruktur
            vi alla bidragit till att bygga upp genom skatter och politiska
            beslut.
          </p>
          <p xml:id="i-PD5Lt8PDQ6en4JVacFN1Sj">
            Mot. 1993/94 T37
          </p>
          <p xml:id="i-U1P9MkdKPJnq88RRWDAWow">
            13
          </p>
          <pb facs="riksdagen-motions-pdf/data/199394/mot_199394_TU_37/mot_199394_TU_37-006.pdf"/>
          <p xml:id="i-7LHWBXz9TzhanEX8SLhwSE">
            Transportekonomiskt har järnvägen de senaste 40 åren haft svårigheter
            att konkurrera framför allt med lastbil och buss. Detta har inneburit
            onödiga miljöpåfrestningar, sämre trafiksäkerhet och många gånger
            medfört att gles- bygdens förutsättning för bosättning och arbete
            minskat. När nu stora summor investeras i ny och bättre järnväg
            är det av stor bety- delse att den blir konkurrenskraftig. Regeringens
            förslag om avreglering av järnvägstrafiken försämrar järnvägens
            konkurrenskraft och splittrar ytterli- gare upp det järnvägsnät
            som av effektivitets- och kostnadsskäl en gång ska- pades som
            en sammanhållen enhet genom statens köp av privatbanorna. Lönsamhets-
            och förräntningskrav på järnvägstrafik bör ställas i relation
            till ett samhällsekonomiskt synsätt. De skador för miljö, hälsa,
            säkerhet och regionala hänsyn som en minskad järnvägstrafik medför
            måste finns med när en bedömning görs av järnvägens lönsamhet.
            Dessutom måste järnvägen ges ekonomiska och tekniska förutsättningar
            att ta tillvara den potential som finns i transportsystemet som
            sådant. Väns- terpartiet anser att resurser måste skapas för projektering
            och byggnation av nya järnvägar likväl som till höghastighetståg.
            Konkurrensneutralitet mellan godstrafik på järnväg och lastbilstrafik
            måste skapas genom att lastbilstrafiken i högre utsträckning tvingas
            bära sina egna kostnader. Staten bör ta det direkta ansvaret för
            tågtrafik på bandelar och sträckor med svagt trafikunderlag. Även
            om detta kortsiktigt innebär att statens ut- gifter ökar är det
            nödvändigt att statens upphandling av järnvägstrafik ökar. Den
            föreliggande propositionen 1993/94:166 måste avslås. Tusenkronors-
            anslaget Ersättning till Statens järnvägar i samband med utdelning
            från AB Swedcarrier bör kvarstå under budgetåret 1994/95. SJ bör
            också ha möjligheten att låna 5 miljarder kronor i Riksgäldskonto-
            ret. Ingen erinran bör göras mot regeringens bedömning att SJ
            inte längre ska svara för livräntor och tjänsteresor för Banverkets
            personal. Givetvis bör också SJ:s verksamhet utsättas för en systematisk
            uppföljning och granskning av RRV oavsett vilka beslut riksdagen
            fattar med anledning av propositionen. Självfallet kan, som nu,
            viss matartågstrafik och länstrafik och annan spe- ciell tågtrafik
            som Inlandsbanetrafiken och trafiken på Malmbanan upprätt- hållas
            av andra trafikföretag än SJ. Men de nu i propositionen föreslagna
            vidlyftiga arrangemangen för helt fri konkurrens måste avvisas.
            I stället för oupphörliga omorganisationer bör regeringen nu gå
            till offen- siv för att stärka tågtrafikens ställning. Av den
            totala godstrafiken kan san- nolikt bara 5—-10 procent föras över
            till järnvägstrafik eftersom en stor andel av godstrafiken är
            lokal. Det är på den långväga godstrafiken som satsningar måste
            göras genom utbyggnad av terminaler och utveckling av systemtågstrafik.
            De olika trans- portsätten måste samordnas på ett mer samhällsekonomiskt
            effektivt sätt. Vänsterpartiet har föreslagit ett kraftigt ökat
            stöd till driften av tågtrafi- ken. Detta stöd bör ge ökat utrymme
            för stimulans av godstrafiken på järn- väg. Regeringen bör återkomma
            med förslag hur godstrafiken på järnväg ska stimuleras. Satsningarna
            på de nya järnvägarna förlorar mycket av sin mening om inte
          </p>
          <p xml:id="i-P8MJehX5iHTXUGEJXk5ozv">
            Mot. 1993/94 T37
          </p>
          <p xml:id="i-CVrLbfM9kUGD5bpbPazxR7">
            14
          </p>
          <pb facs="riksdagen-motions-pdf/data/199394/mot_199394_TU_37/mot_199394_TU_37-007.pdf"/>
          <p xml:id="i-NGUVAVLjf3mJorTdVuKPMF">
            vanliga medborgare har råd att åka tåg. Därför har Vänsterpartiet
            föreslagit ett prisstöd på 100 miljoner kronor som skulle kunna
            användas för att sänka biljettpriserna. Också anslaget till köp
            av interregional tågtrafik bör öka. Det har tidigare funnits en
            bred enighet om att infrastrukturen varit av så grundläggande
            betydelse för välfärd och sysselsättning att dess tillgänglighet
            inte skulle styras av renodlade marknadsmekanismer. En sådan styrning
            le- der också fel när inte alla transportslag bär sina egna kostnader.
            Detta synsätt tycks nu förändras i grunden och ett systemskifte
            på trafik- politikens område genomförs utan att de fulla konsekvenserna
            klarlagts. Detta regeringens förhållningssätt är oacceptabelt
            för Vänsterpartiet.
          </p>
          <p xml:id="i-5SVrApnunDjSpdFeankRjD">
            Hemställan
          </p>
          <p xml:id="i-7yEVPECcALyWdSxxTdq7cN">
            Med hänvisning till det anförda hemställs 1. att riksdagen avslår
            proposition 1993/94:166 såvitt avser yrkan- dena 1-7, 2. att riksdagen
            som sin mening ger regeringen till känna vad i mo- tionen anförts
            om en översyn av 1988 års trafikpolitiska beslut, 3. att riksdagen
            som sin mening ger regeringen till känna vad i mo- tionen anförts
            om förslag till stimulans av godstrafiken på järnväg.
          </p>
          <p xml:id="i-3FPvMDWwuVheX3RqBbcdeV" type="date">
            Stockholm den 17 mars 1994
          </p>
          <p xml:id="i-14CVp78gpuAvjCPcHiY6NS" type="signatureBlock">
            Gudrun Schyman (v)
          </p>
          <p xml:id="i-6j1NkGFgLTXhSkZPkysmf1">
            Berith Eriksson (v) Bertil Måbrink (v) Rolf L Nilson (v) Björn
            Samuelson (v) Lars Werner (v) Eva Zetterberg (v) Bengt Hurtig
            (v) Karl-Erik Persson (v)
          </p>
          <p xml:id="i-rTjd5VkohPABTwVYeiQ5P">
            Mot. 1993/94 T37
          </p>
        </div>
      </div>
    </body>
  </text>
</TEI>
