<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-JuU-02870">
  <teiHeader>
    <fileDesc>
      <titleStmt>
        <title>Stöldligor och annan mängdbrottslighet</title>
        <author corresp="i-M8LKQKEcsjHJKv8kSmhVcX">av Tomas Tobé m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2870 av Tomas Tobé m.fl. (M)</title>
          <idno type="rdwebb">H6022870</idno>
          <rs type="number">2870</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H6022870/text</ref>
          <ref type="dokument_url_html">http://data.riksdagen.se/dokument/H6022870</ref>
          <ref type="dokumentstatus_url_xml">http://data.riksdagen.se/dokumentstatus/H6022870</ref>
          <ref type="docx">http://data.riksdagen.se/fil/20F84E50-D2B1-43E6-9730-03505697A491</ref>
          <ref type="pdf">http://data.riksdagen.se/fil/3B62511D-5C55-41DB-B04A-B067A50BB9FE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M8LKQKEcsjHJKv8kSmhVcX</idno>
            <name>Tomas Tobé</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-6X8Fc68oRcYCskG3k248x5</idno>
            <name>Carl-Oskar Bohlin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-ChDzdZDYwg4X9oGXyFy8Ta</idno>
            <name>Kristina Axén Olin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ss5eCCiVtUjuS9PnEw3PRH</idno>
            <name>Josefin Malmqvist</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JuXBXsgyBxFVn5mPneN3Gk" type="signed"/>
        <correspContext corresp="i-JuXBXsgyBxFVn5mPneN3Gk">
          <note type="signatory" corresp="i-M8LKQKEcsjHJKv8kSmhVcX"/>
          <note type="signatory" corresp="i-6X8Fc68oRcYCskG3k248x5"/>
          <note type="signatory" corresp="i-ChDzdZDYwg4X9oGXyFy8Ta"/>
          <note type="signatory" corresp="i-Ss5eCCiVtUjuS9PnEw3PRH"/>
        </correspContext>
        <correspAction xml:id="i-YHSwJuqxhHR4HbDdfS6hYH" type="submitted">
          <date when="2018-11-30"/>
          <time when="15:11:00"/>
        </correspAction>
        <correspAction xml:id="i-LdghbDSscDh8UDH3URYHKc" type="reviewed">
          <date when="2018-11-30"/>
          <time when="17:50:15"/>
        </correspAction>
        <correspAction xml:id="i-Gn69gdG6YpTDTvUjoAYDgp" type="referred">
          <date when="2018-12-05"/>
        </correspAction>
        <correspAction xml:id="i-D5JPraH5vrYx6wPw6uEzN8" type="assigned">
          <date when="2019-06-27"/>
          <time when="10:38:36"/>
        </correspAction>
        <correspContext corresp="i-D5JPraH5vrYx6wPw6uEzN8">
          <ref type="assignedTo">Justitieutskottet</ref>
        </correspContext>
        <correspAction xml:id="i-G126vrGDdGTyUxQnmEhZLL" type="behandlas_i"/>
        <correspContext corresp="i-G126vrGDdGTyUxQnmEhZLL">
          <ref type="uppgift">2018/19:JuU12</ref>
          <ref type="ref_dok_id">H601JuU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU12</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KAV4jaSRoykNdp55p5XzTz" type="behandlas_i"/>
        <correspContext corresp="i-KAV4jaSRoykNdp55p5XzTz">
          <ref type="uppgift">2018/19:SfU16</ref>
          <ref type="ref_dok_id">H601SfU16</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU16</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4fyEqiFPDVfwzEuDLVCFTn" type="behandlas_i"/>
        <correspContext corresp="i-4fyEqiFPDVfwzEuDLVCFTn">
          <ref type="uppgift">2018/19:JuU14</ref>
          <ref type="ref_dok_id">H601JuU14</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU14</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GC8yv2ivYK2BM7HmzXCLaq" type="behandlas_i"/>
        <correspContext corresp="i-GC8yv2ivYK2BM7HmzXCLaq">
          <ref type="uppgift">2018/19:JuU11</ref>
          <ref type="ref_dok_id">H601JuU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU11</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2xF36SFW4mgGhVDe2oWFw3" type="behandlas_i"/>
        <correspContext corresp="i-2xF36SFW4mgGhVDe2oWFw3">
          <ref type="uppgift">2018/19:JuU10</ref>
          <ref type="ref_dok_id">H601JuU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU10</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6ExCuEg2bmpKDRt5geX2VB" type="motHeader">
        <div xml:id="i-AETNtKkkSsM17myMFe5f18" type="motTitle">
          Motion till riksdagen 2018/19:2870 av Tomas Tobé m.fl. (M) Stöldligor
          och annan mängdbrottslighet
        </div>
      </div>
      <div xml:id="i-PFmeTaWXSj4B1EWjMzk4e9" type="motBody">
        <div xml:id="i-TQ5mswdF9JgGPYjMDK9njC" type="motProposal" subtype="förslag">
          <head xml:id="i-XWPsxufdTBYPZv4TNcJyzd">
            Förslag till riksdagsbeslut
          </head>
          <list xml:id="i-SJxWKTHHJz1mpL854Zh2Jm" style="ol">
            <item xml:id="i-RD8k461e3CDD657mWmdmJy">
              Riksdagen ställer sig bakom det som anförs i motionen om att
              stärka polisens arbete mot seriebrottslighet och tillkännager
              detta för regeringen.
            </item>
            <item xml:id="i-4sZijyoSpoFDk3TNeM39vB">
              Riksdagen ställer sig bakom det som anförs i motionen om att
              skärpa straffet för grova stölder genom att höja minimistraffet
              till fängelse i ett år och tillkännager detta för regeringen.
            </item>
            <item xml:id="i-GQ7pr7Mgm4FvuWg6iDyTcq">
              Riksdagen ställer sig bakom det som anförs i motionen om att
              ta bort dagens form av mängdrabatt och tillkännager detta för
              regeringen.
            </item>
            <item xml:id="i-U3JyoGaJ9HUdECjKin9dGh">
              Riksdagen ställer sig bakom det som anförs i motionen om att
              införa en tydligare straffskärpningsregel vid återfall i brott
              och tillkännager detta för regeringen.
            </item>
            <item xml:id="i-Metmteonm5Rve8KhKCKgjS">
              Riksdagen ställer sig bakom det som anförs i motionen om att
              rättsväsendet ska se särskilt allvarligt på brott mot äldre och
              andra som kan ha svårt att värja sig mot brott, och detta tillkännager
              riksdagen för regeringen.
            </item>
            <item xml:id="i-MtgyPoC5R4FyvA4kDUtCeT">
              Riksdagen ställer sig bakom det som anförs i motionen om att
              polisen i fler fall än i dag ska kunna publicera övervakningsbilder
              på misstänkta gärningsmän och tillkännager detta för regeringen.
            </item>
            <item xml:id="i-DACTcQqcmqw9ACAgykrYCE">
              Riksdagen ställer sig bakom det som anförs i motionen om att
              utreda frågan om att göra det möjligt för butiker att dela övervakningsbilder
              med varandra och tillkännager detta för regeringen.
            </item>
            <item xml:id="i-N78wjQRNr4RpqarQfk3cgt">
              Riksdagen ställer sig bakom det som anförs i motionen om att
              brott med ett straffvärde på sex till tolv månaders fängelse ska
              kunna leda till utvisning på grund av brott även i fall då återfallsrisk
              inte föreligger och tillkännager detta för regeringen.
            </item>
            <item xml:id="i-XgarGyAUm7mh8opgbTQSHb">
              Riksdagen ställer sig bakom det som anförs i motionen om att
              se över frågan om huruvida förutsättningarna för utvisning på
              grund av brott kan utökas för EU-medborgare och tillkännager detta
              för regeringen.
            </item>
          </list>
        </div>
        <div xml:id="i-4GTWRcLNUnUpUrL3nsCAy7" type="motContent">
          <head xml:id="i-Uy7yMVcMPf1bVpzEUuzYBH" type="h1">
            Motivering
          </head>
          <p xml:id="i-VYfvwvXJSaeVPQsUp7x9Q5">
            Mängdbrott måste bekämpas. Bakom varje outrett bostadsinbrott
            finns brottsoffer som både drabbats av en integritetskränkning
            genom brottet och sedan av ett rättsväsende som inte upplevs reagera.
            När en person väl lagförs och döms för ett eller flera brott måste
            straffen fånga upp brottens allvar. Så är det inte idag.
          </p>
          <p xml:id="i-kY6h8oBhkZV3BQ7FqSCkW">
            Andelen stölder och inbrott som begås av utländska stöldligor
            har eskalerat. Idag uppskattas dessa ligor ligga bakom drygt hälften
            av alla bostadsinbrott i Sverige. Det handlar om brottslighet
            med hög organisationsgrad där ligorna utvecklat en väl uppbyggd
            logistik och förmåga för hantering av stöldgods, logi och transporter.
            De utländska stöldligorna står även för en stor andel av andra
            grova stölder. Det kan handla om bildelar, båtmotorer och jordbruksmaskiner.
            Även enklare brott som fickstölder, butiksstölder och snatteri
            begås på ett systematiskt och omfattande sätt under den tidsperiod
            en utländsk stöldliga agerar i Sverige. Polisens bedömning är
            att tillgrepps­brottsligheten i Sverige kommer att öka på grund
            av de utländska stöldligornas ökade aktivitet i landet. Utvecklingen
            kräver kraftfulla åtgärder här och nu. Eftersom en stor del av
            stöldgodset transporteras ut ur Sverige behövs även ett väl fungerande
            gräns­skydd för att bekämpa dessa brott. Moderaterna vill därför
            stärka Tullverket och ge myndigheten bättre befogenheter att stoppa
            stöldgodset på väg ut ur landet.
          </p>
          <head xml:id="i-P4oscpTmioc9rWHxaCHbet" type="h2">
            Stärkt arbete mot seriebrottslighet
          </head>
          <p xml:id="i-PFBf1wbjrAd2QrTticbme7">
            Den som anmäler brott ska kunna räkna med att brottet utreds.
            Utredningsåtgärder på plats är nödvändiga för att kunna knyta
            ligorna till enskilda brott. Brottssamordning är också av stor
            vikt, alltså processer för att samla brottsutredningar som rör
            en och samma person i ett sammanhang. Det handlar också om systematiska
            analyser av brottslighet för att identifiera brottsmönster, tillvägagångssätt
            och jämföra spår från brottsplatser i syfte att undersöka om det
            finns gemensamma faktorer som kan tyda på seriebrotts­lighet.
          </p>
          <p xml:id="i-MgrxZtfvbPRMJkBfuGhfum">
            Polisen bör ges i uppdrag att stärka arbetet mot seriebrottslighet.
            Det ska därvid göras tydligt vilken instans som har ansvaret för
            att samordna brottsutredningar mot en och samma gärningsman, eller
            liga av gärningsmän, när de misstänkta brotten begåtts i olika
            delar av landet.
          </p>
          <head xml:id="i-TCisVk35sCKe4FAFM5FKP8" type="h2">
            Skärpt straff för grova stölder
          </head>
          <p xml:id="i-QVAvPLkZJkdCZUczRrJHg8">
            De systematiska och organiserade tillgreppen av exempelvis bildelar,
            båtmotorer, motorcyklar, jordbruksfordon och verktyg omfattar
            idag betydande summor. När ett stöldbrott varit ett led i en närmast
            yrkesmässig och systematisk brottslighet eller avsett ett högre
            värde rubriceras brottet som grov stöld med en straffskala mellan
            fängelse 6 månader och fängelse 6 år. Moderaterna vill skärpa
            straffet för grova stölder genom att höja minimistraffet från
            dagens fängelse 6 månader till fängelse 1 år.
          </p>
          <head xml:id="i-RwhGLgmZoKVHkUDsHoCKhS" type="h2">
            Skärpta straff för bostadsinbrott
          </head>
          <p xml:id="i-YHkvnFpyVSWMWG4c4JUVgV">
            Idag bedöms ett bostadsinbrott som grov stöld med ett straffminimum
            om sex månaders fängelse. Ett vanligt bostadsinbrott anses i praxis
            normalt ha ett straffvärde omkring fängelse åtta månader. Moderaterna
            vill införa en ny brottsrubricering – inbrottsstöld – med minimistraffet
            fängelse ett år. Trots upprepade tillkännagivanden från riksdagen
            under flera års tid har regeringen fortfarande inte levererat
            något sådant förslag.
          </p>
          <head xml:id="i-NMsMDQLCCQX4jDf7cEcpiC" type="h2">
            Ta bort dagens form av mängdrabatt
          </head>
          <p xml:id="i-3FwmvkFGU1hyv4MiJ32qo1">
            Idag tillämpar domstolarna enligt fast praxis en s.k. mängdrabatt
            när en brottsling döms för flera brott samtidigt. Domstolen utgår
            från straffvärdet för det grövsta brottet som personen döms för.
            Sedan adderas hälften av straffvärdet för det näst grövsta brottet
            och en tredjedel av straffvärdet för det därpå följande brottet
            och så vidare.
          </p>
          <p xml:id="i-JHQ4LCrSLy4CWLhwa419fS">
            Moderaterna vill ta bort dagens form av mängdrabatt. När någon
            döms för flera brott samtidigt vill vi istället se en straffskärpning
            som i ett typiskt fall skulle medföra att fängelsevistelsen kan
            öka med ungefär 60–70 procent jämfört med dagens system. Detta
            genom att såväl det grövsta brottet som det näst grövsta brottet
            och det tredje grövsta brottet ska tillmätas hela straffvärdet.
          </p>
          <p xml:id="i-Pd6MBEwbaxBTGnxPBLiHoM">
            Moderaternas förslag skulle i praktiken innebära att en person
            som begått tre bostadsinbrott skulle dömas till lägst tre års
            fängelse i stället för cirka ett år och två månaders fängelse
            som gäller idag.
          </p>
          <head xml:id="i-TW4CAzqKxWuaDi6xpuuJ2Z" type="h2">
            Skärpta straff för återfall
          </head>
          <p xml:id="i-GdoL65zVtqY2mofnpceT53">
            Att en person gör sig skyldig till nya brott efter en tidigare
            dom kan i dag beaktas i tre olika avseenden: dels genom påföljdsvalet,
            dels som skäl för förverkande av villkorligt medgiven frihet och
            dels när man bestämmer straffets längd. Enligt dagens system beaktas
            återfallet framför allt genom de två första alternativen. Möjligheten
            att därutöver skärpa straffet tillämpas i ytterst få fall. Straffskärpning
            på grund av återfall för brott måste bli betydligt vanligare.
            Vi vill därför införa en ny renodlad regel som tar sikte på straffskärpning
            i återfallssituationer. Återfallsskärpning bör som huvudregel
            ske oberoende av om villkorligt medgiven frihet förklaras förverkad.
          </p>
          <head xml:id="i-NkGKtJE4oSkvuhhGDCyqry" type="h2">
            Brott mot äldre
          </head>
          <p xml:id="i-C38cd4YkEMmMU7TCrJXRJ7">
            Det finns kriminella individer och organiserade ligor som särskilt
            riktar in sig på att begå brott mot äldre människor. Exempel på
            sådan brottslighet är gärningsmän som utgett sig för att vara
            från hemtjänsten i syfte att råna äldre i deras hem, falska läkare
            som lurat äldre med erbjudande om nya mediciner och gärningsmän
            utklädda till hantverkare som stulit från ensamma äldre kvinnor.
            Därtill påpekar Brottsförebyggande rådet i en rapport att äldre
            personer är en särskilt sårbar grupp för vissa typer av bedrägerier.
            Det gäller i första hand vissa faktura- och kortbedrägerier.
          </p>
          <p xml:id="i-JMtfLnXyXyA1aZ3xr4pK7P">
            Gemensamt för alla brott som begås mot äldre är att kriminella
            individer utnyttjar människor som typiskt sett har svårare att
            värja sig. Denna typ av brott riskerar att sprida otrygghet och
            rädsla och medföra att många äldre drar sig för att till exempel
            gå utanför hemmet. För att öka tryggheten hos äldre och motverka
            denna typ av brotts­lighet behövs flera insatser. Rättsväsendet
            ska se särskilt allvarligt på brott mot äldre och andra som kan
            ha svårt att värja sig mot brott. Därför vill vi att Åklagarmyndig­heten
            ges i uppdrag att följa upp Alliansens straffskärpningsreform
            från 2010, som bland annat syftade till att straffskärpningsgrunderna
            i brottsbalken skulle få större genomslag, och om det behövs föreslå
            ytterligare skärpningar.
          </p>
          <head xml:id="i-FH13Mi5usCnJcJmUcJdK2X" type="h2">
            Ökade möjligheter för polisen att publicera bilder på misstänkta
            gärningsmän
          </head>
          <p xml:id="i-J15V4qVJhBq6o9FmmXqKqQ">
            För att polisen ska få publicera bilder på en misstänkt i en
            pågående brottsutredning krävs att syftet med publiceringen är
            att få allmänhetens hjälp att identifiera gärnings­mannen, att
            det är klarlagt att personen på bilden föreställer den misstänkte,
            att det rör sig om ett brott som inte kommer leda till ett lindrigare
            straff än fängelse i sex månader och att det är av synnerlig vikt
            för polisens fortsatta arbete. Om förundersökningen avser ett
            grovt brott som leder till lägst 2 års fängelse eller om gärningspersonen
            kan antas vara farlig för allmänheten eller enskilda personer
            kan publicering ske trots att alla krav inte är uppfyllda.
          </p>
          <p xml:id="i-Vwm4AethMGN6NBiJjCNB6z">
            Enligt Moderaternas mening bör polisen ges bättre möjligheter
            att själva avgöra när övervakningsbilder på misstänkta gärningsmän
            ska kunna publiceras. Vi vill därför ta bort kravet på att det
            endast får ske för brott som kommer leda till fängelsestraff om
            6 månader eller mer. Det innebär exempelvis att bilder från övervakningskameror
            av gärningspersoner som begått stöldbrott eller misshandel kommer
            kunna publiceras. Vi anser vidare att kravet på att en publicering
            ska vara av ”synnerlig vikt” bör mjukas upp. I likhet med dagens
            regler bör det dock alltid ske en proportionalitetsbedömning där
            det brottsutredande intresset vägs mot den personliga integriteten
            i det enskilda fallet.
          </p>
          <head xml:id="i-WM2AUgyyrTGgwLr3C7esez" type="h2">
            Enklare för butiksinnehavare att dela bilder på misstänkta gärningsmän
            med varandra
          </head>
          <p xml:id="i-2f9QTnbZtVnajxUzmLFQHA">
            Butiksinnehavare bör ha bättre möjligheter än idag att varna
            varandra om rånare och tjuvar och på så sätt förhindra systematiska
            och organiserade stölder. Moderaterna vill därför utreda frågan
            om att göra det möjligt för butiker att dela övervakningsbilder
            med varandra i ett internt och slutet it-system. Ett liknande
            system har nyligen införts i Danmark. För att dela bilderna gäller
            där krav på att dessa visar en eller flera misstänka personer
            som har begått, eller försökt begå, grova tillgreppsbrott. Butiken
            ska vidare ha gjort en anmälan till polisen om gärningsmannen
            i fråga. Dessutom måste det finnas skäl att anta att de misstänka
            gärningsmännen kommer att begå liknande brott i andra butiker.
          </p>
          <head xml:id="i-grYwW1og9zHE13MtdYLcZ" type="h2">
            Utvisning på grund av brott ska tillämpas i fler fall än idag
          </head>
          <p xml:id="i-XWovCYRii2bJVycSnxQec1">
            Nuvarande grundkrav för utvisning på grund av brott har i huvudsak
            sett likadana ut sedan 1994. Vi vill att dessa förutsättningar
            utökas. Idag krävs normalt att en gärningsman döms till mer än
            ett års fängelse för att utvisning ska vara aktuellt, alternativt
            att gärningsmannen återfallit i brottslighet.
          </p>
          <p xml:id="i-38QGrYS1mDAd8STprK6EMY">
            För EU-medborgare uppställs särskilda regler för att utvisning
            på grund av brott ska vara aktuellt. Efter ett vägledande avgörande
            från Högsta domstolen är de krav som uppställs för att en EU-medborgare
            ska kunna utvisas mycket höga. I det aktuella fallet utvisades
            inte en polsk medborgare som för tredje gången på förhållandevis
            kort tid dömts för stöldbrott trots att domstolen kom fram till
            att hans avsikt var att överlåta åtminstone en del av stöldgodset,
            att han inte hade någon anknytning till Sverige och att han alltså
            återfallit i liknande brottslighet vid två tillfällen.
          </p>
          <p xml:id="i-UZkFHka7fb75Cr3LdQcLP1">
            Vi vill att brott med ett straffvärde på sex till tolv månaders
            fängelse ska kunna leda till utvisning även om återfallsrisk inte
            föreligger. Lagstiftningen som avser utvisning av EU-medborgare
            bör ses över i syfte att sänka kraven för utvisning även för denna
            grupp. En sådan översyn bör omfatta en kartläggning och analys
            av praxis i övriga EU-länder. Den fria rörlighetens syfte är inte
            att underlätta för utländska medborgare att begå brott i Sverige.
          </p>
          <p xml:id="i-WP9HFHA5P3r2Xo7cmPmXxG">
            Överförande av straffverkställighet innebär att ett fängelsestraff
            som ådömts någon i en annan stat får verkställas i Sverige, eller
            att en frihetsberövande dom som ådömts någon i Sverige får verkställas
            utomlands. I regel bygger överföringen på att den dömde är medborgare
            i det andra landet. Enligt Kriminalvårdens statistik uppgår antalet
            personer med utländskt medborgarskap som för närvarande avtjänar
            ett fängelsestraff längre än 6 månader i Sverige till cirka 1
            000 personer, varav ungefär hälften från andra EU-länder. Medborgare
            från Polen, Rumänien och Litauen är överrepresenterade. Antalet
            utländska medborgare som överfördes från Sverige till andra länder
            uppgick endast till 65 personer år 2015 och 67 personer år 2016.
            Ett fängelseår i Sverige kostar mer än 1,2 miljoner kronor årligen
            per individ.
          </p>
          <p xml:id="i-YQyYn331cDyZsyJcoEwucs">
            Moderaterna vill att Kriminalvården ges i uppdrag att påtagligt
            öka antalet överföringar av fångar med utländskt medborgarskap
            i svenska fängelser till sina respektive hemländer. Kriminalvården
            ska bland annat alltid initiera ett ärende om överföring när en
            utländsk medborgare ska verkställa ett fängelsestraff om sex månader
            eller längre. I uppdraget ska också ingå att Kriminalvården i
            Sverige ska fördjupa samarbetet med kriminalvården i de länder
            vars medborgare är överrepresenterade i de svenska anstalterna
            i syfte att möjliggöra överföring i fler fall.
          </p>
        </div>
        <div xml:id="i-JNf6H5P78r2hKkeNCpRmM7" type="motSignatures">
          <list xml:id="i-DX6ZbHNZA1KKSTBQ2EN9VQ">
            <item xml:id="i-K1tszDFbHW1NpM2kPNgCg8" who="i-M8LKQKEcsjHJKv8kSmhVcX">
              Tomas Tobé (M)
            </item>
            <item xml:id="i-FLd1FzuLsSB5mbe1kE9wAs" who="i-6X8Fc68oRcYCskG3k248x5">
              Carl-Oskar Bohlin (M)
            </item>
            <item xml:id="i-EjdMAvbULSrMgkTZQiFrQs" who="i-ChDzdZDYwg4X9oGXyFy8Ta">
              Kristina Axén Olin (M)
            </item>
            <item xml:id="i-TqwHmfHCavY9qetZzfKpYQ" who="i-Ss5eCCiVtUjuS9PnEw3PRH">
              Josefin Malmqvist (M)
            </item>
          </list>
        </div>
      </div>
    </body>
  </text>
</TEI>
