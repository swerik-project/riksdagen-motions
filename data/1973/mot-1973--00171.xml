<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00171">
  <teiHeader>
    <fileDesc>
      <titleStmt>
        <title>om försöksverksamhet med föräldrautbildning.</title>
        <author>av herrar Helén och Fälldin</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om försöksverksamhet med föräldrautbildning.</title>
          <idno type="rdwebb">FW02171</idno>
          <rs type="number">171</rs>
          <ref type="dokument_url_text">http://data.riksdagen.se/dokument/FW02171/text</ref>
          <ref type="dokument_url_html">http://data.riksdagen.se/dokument/FW02171</ref>
          <ref type="dokumentstatus_url_xml">http://data.riksdagen.se/dokumentstatus/FW02171</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RYHntJFp2fi3HAJTuRZ2Qo" type="signed"/>
        <correspContext corresp="i-RYHntJFp2fi3HAJTuRZ2Qo">
          <note type="signatory" corresp="i-Qz4kjjKSzCm5RwSxi2vkro"/>
          <note type="signatory" corresp="i-PDvEfAmYAgGTBhkGvyY7F4"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__171/mot_1973__171-001.pdf"/>
      <fw xml:id="i-17AYD7cGXkzgF28vKDogZN">
        Mot. 1973: 171 2
      </fw>
      <div xml:id="i-SPQ75ntyfGpLwp6eBm2WNz" type="motHeader">
        <div xml:id="i-4f824HSWDTG7vsCGVkCaZf" type="motTitle"/>
        <div xml:id="i-TQmVMXXRkL5PHN8zAzbaYx" type="motSubmissionInfo"/>
      </div>
      <div xml:id="i-83nD4ncS1PMfh9fKCWNqxD" type="motBody">
        <div xml:id="i-R7ZKarFYoBsKWpWjyWJ175">
          <p xml:id="i-XDLuKy5H3ZubQKhEsjwQw1">
            Nr 171
          </p>
          <p xml:id="i-3mQjbWPsXALMkMgcNMs8Ju">
            av herrar Helén och Fälldin om försöksverksamhet med föräldrautbildning.
          </p>
          <p xml:id="i-EH5R6g3XSj4VGQdpTeGs2x">
            Föräldrarna bär det huvudsakliga ansvaret för barnens fostran.
            Denna grundläggande princip finns fastslagen i såväl läroplan
            för grundskolan som i olika internationella sammanhang. Det framstår
            som en angelägen uppgift för samhället att på allt sätt stödja
            föräldrarna i deras funktion som fostrare av det kommande släktet.
            Vårt samhälle förändras och utvecklas ständigt. Nya krav ställs
            därför på människorna för att inte komma efter i skolan, på arbetsplatserna,
            i umgängeskretsen. Det är därför speciellt viktigt att föräldrarna
            får förutsättningar att ge sina barn en god start i livet och
            att alla barn ges någorlunda lika förutsättningar att klara sig.
            Uppgiften att fostra barnen är stor och svår. Många föräldrar
            känner sig osäkra inför sitt ansvar. Speciellt besvärlig är situationen
            då föräldrarna i detta omställningarnas samhälle skall uppfostra
            barnen i en miljö vars inverkan och betydelse för ungdomen de
            själva inte har någon erfarenhet av. De har ofta inte ens stödet
            från ett grannskap, en bostadsmiljö, där människor i någon mån
            känner varandra och har vissa normer och erfarenheter gemensamma.
            Riksdagen uttalade 1970 i anledning av motioner från centerpartiet
            och folkpartiet att det är synnerligen väsentligt att alla som
            har att bära ansvar som föräldrar också har bästa möjliga kunskapsmässiga
            underlag härför. Vi tvingas emellertid konstatera att den av samhället
            organiserade verksamheten för att ge föräldrar de nödvändiga kunskaperna
            fortfarande är alltför begränsad. Många föräldrar känner osäkerhet
            inför även barnens rent fysiska vård. Också när det gäller barns
            utveckling, barns sätt att reagera, vilka krav man kan ställa
            på barn i olika åldrar etc. har många föräldrar fått för litet
            upplysning. Det kan leda till psykisk press på barnen, vilken
            till sina verkningar kan vara allvarligare än mer uppmärksammade
            fysiska skador. När det gäller verkningarna av den bristande föräldrautbildningen
            kan man också peka på olika former av vad som närmast måste betraktas
            som vanvård. Det gäller bl. a. de bristande vård- och tillsynsförhållanden
            som uppstår i samband med föräldrarnas förvärvsarbete. Genom bristande
            tillgång på tillsynsplatser lämnas många barn utan tillsyn stora
            delar av dagen, både före skolans början och efter dess slut.
            Orsaker är här till stor del brister i samhällsplaneringen. De
            negativa verkningarna skulle troligen minskas om föräldrarna hade
            bättre kunskaper. Den förälder som inte fått kunskaper om barnens
            fostran hämtar ofta sin uppfostringsmetod från den egna barn-
            och ungdomstiden och de förhållanden som då rådde. I det förändrade
            samhället är detta inte en
          </p>
          <pb facs="riksdagen-motions-pdf/data/1973/mot_1973__171/mot_1973__171-002.pdf"/>
          <fw xml:id="i-WwWe56HY8LNFagdFMP8U7H">
            Mot. 1973: 171 10
          </fw>
          <p xml:id="i-8Dud6tRu8fa5eaJFWyvweL">
            relevant erfarenhetsbakgrund för att kunna uppfostra det kommande
            släktet. Här spelar faktorer som en större familjesplittring,
            förändrade bostadsförhållanden och ett starkt specialiserat arbetsliv
            stor roll. Dagens föräldrageneration befinner sig genom dessa
            faktorer i en helt annan situation än tidigare generationer. Utifrån
            de erfarenheter som vunnits beträffande rådande missförhållan-
            den i fråga om omsorg om en del barn, står det klart att samhället
            på ett mera aktivt sätt måste medverka till att med utbildning
            och annan information ge föräldrarna bättre förutsättningar att
            fylla sin viktiga uppgift. Vi vill understryka att kravet på föräldrautbildning
            inte endast tar sikte på att förebygga misshandel och vanvård.
            Det stora flertalet föräldrar har inte sådana allvarliga problem
            men känner ändå många gånger osäkerhet och brist på kunskaper
            inför uppfostrarrollens svårighe- ter. Målen måste vara att tillhandahålla
            en föräldrautbildning som är så utformad att den kan nå och attrahera
            alla föräldrar. Grunden bör givetvis läggas genom en förbättrad
            undervisning i familjekunskap och samlevnadsfrågor i grundskolan
            och gymnasieskolan. För många infinner sig den verkliga motivationen
            först när man blivit förälder, eller i vart fall när barn är på
            väg. Utanför skolan är kraven på föräldrautbildning dåligt tillgodosedda.
            Det är möjligt för studieförbund att anordna studiecirklar inom
            detta ämnesområde. Erfarenheter visar dock, att man på detta sätt
            endast kan nå en mindre del, de mest intresserade. Även i anslutning
            till barnstugorna bör föräldrautbildningsmöjligheter finnas. Cirklar
            i föräldrakunskap, där föräldrarna och barnstugepersona- len tillsammans
            studerar och diskuterar, borde vara ett bra medel att få barnens
            uppfostrare att bli bekanta med varandra, lära av varandra och
            skapa en atmosfär av ömsesidigt förtroende och uppskattning som
            bör vara välgörande direkt och indirekt för barnen. För dem som
            varit föräldrar några år uppkommer också många problem, t.ex.
            då barnen börjar sluta sig samman i gäng eller då tonåringarna
            börjar få högre utbildning än föräldrarna. Föräldrautbild- ning
            i studiecirkelns eller samtalsgruppens former skulle här kunna
            ha den förtjänsten att föräldrarna därmed inte bara meddelas rent
            intellek- tuella kunskaper utan också ges det psykologiska stödet
            att se att de inte är ensamma om sina problem. Att få tala med
            andra om sina svårigheter torde vara ett sätt att lösa upp åtminstone
            somliga psykologiska knutar, som ofta är större anledning till
            missgrepp i barnuppfostran än ren brist på kunskap. Ett nära samarbete
            med föräldraföreningarna kan vara en lämplig kontaktväg. Föräldrakunskapen
            bör också obligatoriskt ges under värnpliktstjänstgöringen. Möjligheterna
            att utnyttja radio och TV för föräldrautbildning har hittills
            utnyttjats i en alltför liten utsträckning. Föräldrautbildningen
            bör således utgå från de naturliga anknytnings- punkterna, mödravårdscentral,
            BB, barnavårdscentral, barnstuga och skolans föräldrakontakt.
            Ett sammanhållande ansvar för föräldrautbild- ningen på det lokala
            planet måste också finnas. Här kan det vara naturligt
          </p>
          <pb facs="riksdagen-motions-pdf/data/1973/mot_1973__171/mot_1973__171-003.pdf"/>
          <fw xml:id="i-QCNjGzSNCFs9NCtoRi88tW">
            Mot. 1973: 171 11
          </fw>
          <p xml:id="i-4xUXcRYiEN9wBT4pysNXnv">
            att anknyta till den erfarenhet av vuxenpedagogik som finns inom
            den kommunala vuxenutbildningen. Barnstugeutredningen har i sitt
            betänkande ”Förskola del 1” (SOU 1972:26) fört fram synpunkter
            på föräldrautbildningen som i stor utsträckning påminner om de
            som centerpartiet och folkpartiet under flera år förordat. På
            s. 97 sägs bl. a.: ”Allt talar för att en av samhället initierad
            föräldrautbildning skulle fylla ett behov för att stödja föräldrar-
            na och därmed påverka barnens uppväxtsituation på ett tidigt stadium.
            Föräldrautbildningen bör sannolikt omfatta flera etapper, så att
            den kan tillhandahållas människor under olika perioder alltefter
            deras behov av stöd och nya kunskaper.” Vad som nu i första hand
            behövs är en brett upplagd försöksverksam- het, där man på ett
            antal orter prövar dels ett sammanhängande program för föräldrautbildning
            anpassad efter barnens olika åldrar, dels föräldra- utbildningens
            lokala organisation, dels — framför allt — olika metoder att nå
            samtliga föräldrar och intressera dem att delta i undervisningen.
            Vi föreslår att riksdagen nu hemställer att en sådan brett upplagd
            försöks- verksamhet kommer till stånd, eventuellt inom ramen för
            barnstugeutred- ningens arbete. Med hänvisning till det anförda
            hemställes att riksdagen hos Kungl. Maj:t hemställer att en brett
            upplagd försöksverksamhet med föräldrautbildning enligt i motionen
            anförda riktlinjer snarast igångsättes.
          </p>
          <p xml:id="i-U3TJGgxqtm3B5tVBYJ5UgS" type="date">
            Stockholm den 17 januari 1973
          </p>
          <div xml:id="i-NKWzb3WRer4pHJR5bu9aW2" type="signatureBlock">
            <list xml:id="i-S2Rz9MFBbzuQyxmoG3ymbe">
              <item xml:id="i-HunUnH5Zo36KB4ZJtPsjTy" who="i-Qz4kjjKSzCm5RwSxi2vkro" type="signature">
                GUNNAR HELÉN (fp)
              </item>
              <item xml:id="i-Q9wb7Qkoj3vrr29Juh9aAK" who="i-PDvEfAmYAgGTBhkGvyY7F4" type="signature">
                THORBJÖRN FÄLLDIN (c)
              </item>
            </list>
          </div>
        </div>
      </div>
    </body>
  </text>
</TEI>
