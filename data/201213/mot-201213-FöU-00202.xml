<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-FöU-00202">
  <teiHeader>
    <fileDesc>
      <titleStmt>
        <title>Förebyggande arbete mot hudcancer</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förebyggande arbete mot hudcancer</title>
          <idno type="rdwebb">H002Fö202</idno>
          <rs type="number">Fö202</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H002Fö202/text</ref>
          <ref type="dokument_url_html">http://data.riksdagen.se/dokument/H002Fö202</ref>
          <ref type="dokumentstatus_url_xml">http://data.riksdagen.se/dokumentstatus/H002Fö202</ref>
          <ref type="doc">http://data.riksdagen.se/fil/31A32311-6E8B-4C7E-8B42-62C723E8A377</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SxftPywVamkgjVfKuBe84Y" type="signed"/>
        <correspContext corresp="i-SxftPywVamkgjVfKuBe84Y">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction type="numbering" xml:id="i-U8bUA8Scz4ghYtq7gWbbYG">
          <date when="2012-09-28"/>
        </correspAction>
        <correspAction type="submission" xml:id="i-E8yRJPzJzgCWuNEj8ayTUs">
          <date when="2012-09-20"/>
        </correspAction>
        <correspAction type="transfer" xml:id="i-6QRArF2aqVWyCTrbbcFnvG">
          <date when="2012-09-20"/>
        </correspAction>
        <correspAction type="assigned" xml:id="i-NpDkix23TQ3J7D8fMLgzUE"/>
        <correspContext corresp="i-NpDkix23TQ3J7D8fMLgzUE">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-AwMutUMgNm5sUqf3ewcuCH">
            Förslag till riksdagsbeslut
          </head>
          <p xml:id="i-XMU1Dx4hiBYMsQ3nnVAgup">
            Riksdagen tillkännager för regeringen som sin mening vad som
            anförs i motionen om 18-årsgräns på solarier för att förebygga
            hudcancer.
          </p>
        </div>
        <div type="motContent">
          <head type="h1" xml:id="i-HcYtykjjCYa6zS4i6QuKVS">
            Motivering
          </head>
          <p xml:id="i-VQgoPuvhtbCTPJ9qGC8m9N">
            Hudcancer är den snabbast växande cancerformen i Sverige. På
            10 år har antalet fall ökat med 70 procent. Hudcancer skördar
            drygt 500 dödsoffer per år, vilket är fler än antalet döda i trafiken.
          </p>
          <p xml:id="i-KdjP3cZ4MWiKBVfp3hdJBY">
            Samlingsbegreppet hudcancer består av tre olika tumörsjukdomar.
            Här är siffrorna för år 2010:
          </p>
          <list style="ul">
            <item xml:id="i-SF8bYwVcDV9V5kgY7oJBCX">
              malignt melanom, cirka 2 800 fall, 470 dödsfall
            </item>
            <item xml:id="i-A9nV5ndGRVaLFmH5YryT3N">
              skivepitelcancer, cirka 5 000 fall, 67 dödsfall
            </item>
            <item xml:id="i-N1fY2Cp8xu9bLvWyPmJhvP">
              basalcellscancer, cirka 35 000 fall, nästan inga dödsfall.
            </item>
          </list>
          <p xml:id="i-H9v873CiHnnTkGQebBu4PH">
            Det är klarlagt att UV-strålning från solen och solarier är den
            enda viktiga riskfaktorn. Kopplingen är lika tydlig som den mellan
            rökning och lungcancer.
          </p>
          <p xml:id="i-3YpcAZt8a8wkdp95wRTuC2">
            Svenskarna är världens mest soldyrkande folk, tillsammans med
            norrmännen. I en internationell jämförelse visar det sig att svenskarna
            solar mycket och bränner sig mycket men oroar sig lite för hudcancer.
            De väntar också länge med att få hudförändringar kontrollerade.
          </p>
          <p xml:id="i-NLycaXdCsBTVhGKSk4GYyP">
            Jakten efter sol, värme och solbränna har lett till att svenskarna
            inte bara bränner sig här hemma på sommaren, de söker sig till
            sydligare breddgrader både på sommaren och under övriga året.
            Däremellan är det många som också solar solarium.
          </p>
          <p xml:id="i-Nyh2nDumiLKhpiN4XPpLkB">
            Åtskilliga har inte tålamod att vänta på att solbrännan långsamt
            ska växa fram, istället jagas den snabba solbrännan. Upprepade
            brännskador, särskilt i barn- och ungdomsåren, innebär störst
            risk för att senare utveckla hudcancer.
          </p>
          <p xml:id="i-XwH31HyFzZyaLr9yzX6rvr">
            När det gäller solarier så vill en del grunda med en fin solbränna
            inför semestern. Men många solarier har en sammansättning av UV-ljus
            som innebär betydligt mer UVA-strålning och betydligt mindre UVB-strålning.
            Det innebär mer skadlig strålning men utan att skyddande pigment
            byggs upp. I solen byggs däremot skyddande pigment upp med tiden.
            Solariesolning innebär också att man missar det D-vitamintillskott
            som UVB-strålar ger, och som är den hälsosamma aspekten av att
            sola.
          </p>
          <p xml:id="i-FBuWxLhJeZKU5ZCyDqciVw">
            Solariesolande ökar risken för hudcancer med 20 procent enligt
            en rapport som bygger på 27 vetenskapliga studier i 18 europeiska
            länder, bland annat Sverige, gjorda mellan 1981 och 2012. Varje
            gång man solar solarium ökar risken att i framtiden utveckla hudcancer
            med 1,8 procent.
          </p>
          <p xml:id="i-XGkRf3Zg8HvQmCKVvdnoyR">
            Kraftig ultraviolett solning kan vara 10 till 15 gånger starkare
            än vanligt solljus mitt på dagen vid Medelhavet. Och att upprepade
            gånger exponera huden för stora doser UVA under relativt korta
            perioder (vanligtvis 10 till 20 minuter) innebär en ny erfarenhet
            för människan skriver forskarna bakom studien. Forskarna föreslår
            följande åtgärder. Användandet av solarier bland tonåringar och
            unga vuxna måste minska väsentligt på kort sikt. Annars bör mer
            radikala åtgärder beaktas, såsom rikstäckande förbud mot solarier
            står det i rapporten.
          </p>
          <p xml:id="i-WCp7UoAHbyZsTHueFbciEq">
            Australien är det land som hittills gått längst i kampen mot
            hudcancer. Men det beror på att landet tillsammans med Nya Zeeland
            har världens högsta siffror vad gäller risken att utveckla malignt
            melanom. En stor del av befolkningen har solkänslig hud eftersom
            de har sitt ursprung i det solfattiga Storbritannien. Men UV-strålningen
            är väldigt stark både i Australien och i Nya Zeeland. Australien
            för en mycket aktiv politik när det gäller hudcancer, i synnerhet
            malignt melanom, och är världsledande vad gäller vård- och kunskapsutveckling
            kring hudcancer. New South Wales, en delstat i Australien, meddelade
            på Världscancerdagen år 2012 att alla kommersiella solarier kommer
            att förbjudas från och med år 2015.
          </p>
          <p xml:id="i-AXQridCidfQaekLX9EPZVk">
            Även om Australien ligger i täten finns det åtskilliga andra
            länder som vidtagit åtgärder för att förebygga hudcancer. I vårt
            närområde har Island, Norge och Finland beslutat om 18-årsgräns
            för solning på solarium. Detta går helt i linje med den svenska
            Strålsäkerhetsmyndighetens rekommendation som kom redan 2009.
          </p>
          <p xml:id="i-RXDtJHkaVbrfJr2iuFaCtP">
            Det är nu hög tid att även Sverige inför en 18-årsgräns för solariesolning.
            Detta är särskilt viktigt med tanke på att solarier ofta marknadsförs
            som del i en hälsosam livsstil och finns i anslutning till friskvårdsanläggningar,
            även kommunala sådana. Det måste bli väldigt tydligt att solarier
            på intet sätt är ofarliga, särskilt för barn.
          </p>
          <p xml:id="i-LyzRrKdeHNXZ9TkuKTRQGJ">
            För den som vill se solbränd ut året runt finns brun-utan-sol-produkter
            som utvecklats mycket under senare år. Man behöver inte längre
            vara rädd för att se orange ut och det finns stora variationer
            i färgen beroende på hur solbränd man vill se ut. Dessa produkter
            kostar en del, men det gör å andra sidan solariesolning också.
          </p>
          <p xml:id="i-HcsCjfgMcdEd9jjxsqsapf">
            Det är viktigt att skilja mellan kosmetisk och medicinsk användning
            av solarium. Behandling av till exempel psoriasis i solarium ska
            självklart vara möjlig för yngre ungdomar som behöver det, även
            om en 18-årsgräns införs.
          </p>
        </div>
        <div type="motSignatures">
          <list>
            <item xml:id="i-VBJVKzCtAwp3M7WuCZsEHd">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
