<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01122">
  <teiHeader>
    <fileDesc>
      <titleStmt>
        <title>Den framtida utvecklingen av nya medier</title>
        <author>Anders Björck</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den framtida utvecklingen av nya medier</title>
          <idno type="rdwebb">G5021122</idno>
          <rs type="number">1122</rs>
          <ref type="dokument_url_text">http://data.riksdagen.se/dokument/G5021122/text</ref>
          <ref type="dokument_url_html">http://data.riksdagen.se/dokument/G5021122</ref>
          <ref type="dokumentstatus_url_xml">http://data.riksdagen.se/dokumentstatus/G5021122</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GvBe798bQfFYpnaboy7YCF</idno>
            <name>ANDERS BJÖRCK</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-S7cE4ksy35ijHEPc2DMZkf" type="signed"/>
        <correspContext corresp="i-S7cE4ksy35ijHEPc2DMZkf">
          <note type="signatory" corresp="i-GvBe798bQfFYpnaboy7YCF"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1122/mot_198182__1122-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12
          </p>
          <p>
            Motion 1981/82:1122
          </p>
          <p>
            Anders Björck Den framtida utvecklingen av nya medier
          </p>
          <p>
            De nya mediernas snabba frammarsch och de prognoser som gjorts
            för deras utveckling under 1980-talet har väsentligt förändrat
            den mediepolitiska debatten. Krav på förbud, beskattning och kontroll
            har i ökad utsträckning gjort sig gällande från grupper och personer
            som ställer sig negativa till den nya massmedietekniken. Härigenom
            har den politiska debatten om de nya medierna fått en olycklig
            slagsida. Problemen har dominerat och de många fördelar som en
            ny medieteknik innebär har kommit i skymundan. Detta ökar väsentligt
            risken för att beslut om de nya medierna fattas i negativ atmosfär
            och att detta dessutom sker på dåligt sakunderlag. Det är viktigt
            att all kraft sätts in för att få balans i debatten om nya medier,
            För- och nackdelar bör lugnt och sakligt vägas mot varandra. Respekt
            måste visas för gällande grundlagar när de lägger eventuella inskränkningar
            i mediernas utnyttjande. Den västerländska kulturtraditionen som
            vi har när det gäller mångfald, yttrandefrihet och näringsfrihet
            måste fullföljas. Sverige har en mångfald inom pressen. Etableringsfrihet
            råder och ägandebilden är mycket varierad med privatägda, organisations-
            och stiftelseägda tidningar. Distributionen är jämfört med många
            andra länder väl utbyggd och fungerande. När det gäller radio
            och television är bilden en helt annan. Här finns sedan länge
            ett monopol som först på sistone har börjat luckras upp. Utan
            överdrift torde kunna slås fast att detta har hämmat utvecklingen
            av etermedia i en rad avseenden. Det räcker med att påpeka att
            televisionen kom sent till Sverige och att ljudradion mycket länge
            sände med bara en kanal. Hade etablerings- frihet rått hade utvecklingen
            varit annorlunda. I dag föreligger starka strävanden att under
            ”public service” = begreppets täckmantel inordna så mycket som
            möjligt av de nya medierna under SR-koncernen. Mot detta kan starka
            betänkligheter resas. Det måste vara principiellt felaktigt att
            förstärka SR-monopolet. Det är betecknande att den debatt som
            förts om koncentration inom tidningsvärl- den inte har applicerats
            på Sveriges Radio. Att som föreslagits av en statlig utredning
            besluta om inskränkningar i rätten till tidningsförvärv utan att
            undanröja det existerande radio/TV-monopolet är förvånande. En
            viktig utgångspunkt för behandlingen av de nya medierna är alltså
            att Sveriges Radios monopol inte utsträcks till dessa områden.
            I den mån SR-koncernen börjar verka på nya områden är det ett
            oeftergivligt krav att detta sker i full konkurrens med andra
            företag.
          </p>
          <pb facs="riksdagen-motions-pdf/data/198182/mot_198182__1122/mot_198182__1122-002.pdf"/>
          <p>
            Mot. 1981/82:1122 13
          </p>
          <p>
            Ny massmedieutredning
          </p>
          <p>
            Utbildningsministern aviserar i budgetpropositionen en ny massmedie-
            utredning som skall ”noga följa medieutvecklingen under de närmaste
            åren och bedöma vilka konsekvenser ianspråktagandet av nya tekniker
            kan få i olika avseenden” (prop. 1981/82:100 s. 149). En sådan
            kommitté bör även enligt departementschefen ses ”som ett led i
            förberedelserna inför utgången av nuvarande radioavtal”. Avsikten
            är att denna kommitté skall tillsättas under våren 1982. Direktiven
            för kommittén måste rimligtvis ha som utgångspunkt att slå vakt
            om yttrandefrihet, mångfald och näringsfrihet också vad gäller
            de nya medierna. Det är därför nödvändigt att redan på detta stadium
            klart slå fast att förbud och inskränkningar i rätten att använda
            sig av medierna i fråga bara får ske när synnerliga skäl föreligger.
            Finansieringsfrågorna har i tidigare radioutredningar inte kunnat
            utredas förutsättningslöst. Orsaken har varit att reklamfinansiering
            redan i direkti- ven uteslutits som finansieringsform för rundradioverksamheten.
            Det kan starkt ifrågasättas om denna linje kan drivas under 1980-talet.
            Reklam-TV kommer att vara en realitet i många svenska hem relativt
            snart på grund av satellittekniken. Att då upprätthålla ett reklamförbud
            framstår inte som realistiskt och torde endast få till effekt
            att finansieringssvårigheterna ökar för den reguljära rundradioverksamheten.
            Det finns anledning att redan på detta stadium uttrycka några
            önskemål om sammansättningen av utredningen. Att den blir parlamentariskt
            sam- mansatt framstår som naturligt. Det är emellertid av stor
            vikt att utredningen tillförs sakkunskap från den del av näringslivet
            som arbetar med nya medier. Detta kan öka realismen i utredningens
            arbete. Alltför många massmedie- utredningar har fått formen av
            önskelistor till samhället och har därför bara i begränsade delar
            kunnat bli föremål för beslut av statsmakterna. Mot denna bakgrund
            är det viktigt att kompetent branschfolk ges möjlighet att medverka
            i utredningsarbetet redan från början. Härvid skall särskilt beaktas
            vikten av att industripolitiska aspekter på de nya medierna uppmärksammas.
            Det har i Sverige funnits en tendens att se massmediefrågorna
            uteslutande som kulturpolitiska angelägenheter. Detta synsätt
            är alltför begränsat. Informationsteknologiindustrin är den snabbast
            växande industrisektorn i världen. Det är viktigt att Sverige
            kan hävda sig i dessa sammanhang, inte minst med tanke på vikten
            av att vårt land befinner sig väl framme inom dessa industrigrenar.
            Både för att höja den tekniska kompetensen hos vår industri och
            från sysselsättningssynpunkt måste helt andra grepp tas på massmedieområdet
            än tidigare. Också industripolitisk sakkunskap bör tillföras den
            aviserade utredningen.
          </p>
          <pb facs="riksdagen-motions-pdf/data/198182/mot_198182__1122/mot_198182__1122-003.pdf"/>
          <p>
            Mot. 1981/82:1122 14
          </p>
          <p>
            Samlad mediepolitik
          </p>
          <p>
            En rad utredningar på massmedieområdet har just avslutat sitt
            arbete. I vilken utsträckning deras förslag kommer att föreläggas
            riksdagen i propositionsform är delvis oklart. Utbildningsministern
            aviserar i proposi- tionsförteckningen för våren 1982 en proposition
            om vissa film- och videofrågor till den 10 mars. Industriministern
            avser enligt samma förteck- ning att lägga en proposition om experimentsatelliten
            Tele-X den 1 mars. Närradiopropositionen skall komma den 10 mars
            och budgetministern avser att samma dag lägga fram ett förslag
            om skatt på kassettband. Innan dessa propositioner har lämnats
            är det självfallet omöjligt att göra en samlad bedömning av regeringens
            mediepolitik. Såvitt framgår av proposi- tionsförteckningen blir
            det dock ingen proposition på informationsteknolo- giutredningens
            betänkande (SOU 1981:45). Detta är att beklaga då denna utredning
            presenterat ett antal angelägna förslag som rör text-TV, teledata
            och telefax. Den uteblivna propositionen innebär att osäkerheten
            om samhällets riktlinjer på dessa områden ökar.
          </p>
          <p>
            Videogramutredningen
          </p>
          <p>
            Denna utredning (SOU 1981:55) lämnade sitt betänkande den 1 septem-
            ber 1981. Bl. a. föreslås inrättandet av kommunala medieverkstäder
            och utlåning av videogram på biblioteken. Tanken på distribution
            av videogram från bibliotek per kabel förs fram. Förslag om förhandscensur
            liksom import och distributionslicenser vilket förts fram i debatten
            avvisas emellertid. Det finns anledning att återkomma till videogramfrågorna
            när propositio- nen om vissa film- och videofrågor har lagts fram
            den 10 mars.
          </p>
          <p>
            Skatt på kassettband
          </p>
          <p>
            I budgetpropositionen aviseras en skatt på kassettband. När denna
            tanke först väcktes var avsikten att kompensera upphovsrättsinnehavarna
            för de negativa verkningarna av hemkopieringen. Sedan dess har
            uppenbarligen rent fiskala synpunkter fått ta överhanden. Nu tycks
            bara en mindre del komma att gå till upphovsrättsinnehavarna medan
            huvuddelen går direkt in i statsbudgeten. Detta förslag måste
            bestämt avvisas. Så som förslaget tycks bli utformat kan det lätt
            bli första steget till beskattning av ny teknik, vilket det finns
            all anledning att motarbeta. Tanken på en särskild databeskattning
            har redan väckts och önskemål om apparatavgifter förs bl. a. fram
            av majoriteten i videogramutredningen. Samma tanke har väckts
            inom Sveriges Radio- koncernen.
          </p>
          <pb facs="riksdagen-motions-pdf/data/198182/mot_198182__1122/mot_198182__1122-004.pdf"/>
          <p>
            Mot. 1981/82:1122 Jin
          </p>
          <p>
            Förbud mot reklam i videogram
          </p>
          <p>
            Utredningen (Ju 1974:14) kommer att föreslå ett reklamförbud
            i video- gram med undantag för användande av video i varuhus etc.
            Att förbjuda människor att köpa videogram med reklaminslag måste
            anses vara en otillbörlig inskränkning i valfriheten. Efterlevnaden
            av förslaget kan knappast kontrolleras med någon större säkerhet.
            Det ter sig naturligt att avvisa utredningsförslaget. I detta
            sammanhang kan diskuteras huruvida skyddet för s. k. kommersiella
            meddelanden bör stärkas. I dag råder betydande osäkerhet på detta
            område. Det vore naturligt att också denna del av yttrandefriheten
            gavs ett uttalat grundlagsskydd. I samband med att yttrandefrihetsutredningens
            betänkande blir klart — vilket beräknas ske under innevarande
            år — finns det anledning att tillse att denna fråga löses.
          </p>
          <p>
            Kabel-TV
          </p>
          <p>
            Den nuvarande radiolagen innebär en rad begränsningar när det
            gäller användandet av kabelteknik. Den har slagit igenom i USA
            och samma utveckling beräknas ske i de flesta europeiska länder
            under de närmaste åren. I Norden finns redan ett omfattande kabel-TV-nät
            i Helsingfors som är privatägt. I Norge kommer lättnader att ske
            vad gäller rätten till kabel- TV-etableringar inom en nära framtid.
            I Sverige finns inga konkreta planer på ett rikstäckande kabel-TV-nät.
            Intresse för ett sådant har emellertid visats av televerket som
            internt börjat överväga frågan. Från Sveriges Televisions sida
            finns önskemål att en eventuell tredje TV-kanal etableras på kabel.
            Det finns all anledning att inrikta den kommande kabel-TV-verksamheten
            på möjligheter för inte minst lokala och regionala privata intressenter
            att etablera sig. Skulle så inte ske riskerar vi ytterligare ett
            monopol på televisionsområdet. Om Sveriges Television önskar bedriva
            kabel-TV- verksamhet bör detta ske i konkurrens med privata företag
            eller i vissa fall genom s. k. jointventures med enskilda intressenter.
          </p>
          <p>
            Teledata
          </p>
          <p>
            Informationsteknologiutredningen (SOU 1981:45) lämnade sitt betänkan-
            de den 29 juni 1981. Utredningen intog en positiv inställning
            till ny teknik och föreslog enhälligt etableringsfrihet för teledatabaser.
            Det förutsattes då att en ansvarig utgivare skulle finnas för
            varje bas. Utredningen var däremot inte enig när det gällde frågan
            om reklam i teledata. Majoriteten var emot reklam inom mediet
            medan en minoritet föreslog att uppsökt reklam skulle få förekomma,
            dvs. att det skulle bli möjligt att beställa teledatasidor som
            innehöll kommersiell information.
          </p>
          <pb facs="riksdagen-motions-pdf/data/198182/mot_198182__1122/mot_198182__1122-005.pdf"/>
          <p>
            Mot. 1981/82:1122 16
          </p>
          <p>
            Det förefaller naturligt att minoritetens förslag tillgodoses
            bl. a. av det skälet att ett reklamförbud i teledata torde bli
            svårt att upprätthålla. Teledata förmedlas via det vanliga telefonnätet
            och det föreligger inga svårigheter att beställa kommersiell information
            från t. ex. våra nordiska grannländer om de har en annan lagstiftning
            på området än vi. Redan i dag kan svenska innehavare av mottagare
            använda sig av den kommersiella information som finns i det engelska
            Prestelsystemet. Eftersom regeringen enligt propositionsförteckningen
            inte ämnar lägga fram något förslag under våren till teledatalag
            bör riksdagen ge regeringen till känna att en proposition grundad
            på de principer som här anförts snarast bör föreläggas riksdagen.
          </p>
          <p>
            Satellit-TV
          </p>
          <p>
            Nordsat- och Tele-X=projektet kommer att bli föremål för såväl
            beslut i Nordiska rådet (Nordsat) som proposition till vårriksdagen
            (Tele-X). Emellertid är detta projekt som kommer att förverkligas
            tidigast under andra halvan av 1980-talet. Innan dess kommer ett
            flertal europeiska satelliter att ha sänts upp och de kommer att
            kunna tas emot i Sverige. För vissa av dem kommer det emellertid
            att krävas parabolantenner av särskild storlek. Det förefaller
            naturligt och ekonomiskt rimligt att flera hushåll eller hela
            bostadsområden slår sig ihop om en centralantennanläggning. Detta
            kan emellertid stöta på rättsliga problem, så oklar som nuvarande
            lagstiftning är. Helt klart är att full rätt föreligger för ett
            enskilt hushåll att ta emot satellit-TV via egen parabolantenn.
            Skulle en enda sådan antenn betjäna ett helt bostadsområde har
            tveksamhet framförts om den nuvarande radiolagen tillåter detta.
            Denna oklarhet bör snarast klaras upp så att vidareutsändning
            med centralantennanläggning tillåts omedelbart.
          </p>
          <p>
            Avslutning
          </p>
          <p>
            De i denna motion föreslagna åtgärderna skulle — trots att regeringen
            uppenbarligen inte kommer att följa upp vissa just avslutade utredningar
            på området med propositioner till vårriksdagen — möjliggöra en
            sund utveckling av de viktigaste av de nya medierna. Det är därför
            angeläget att riksdagen tar de initiativ som redovisas i motionen
            för att uppnå detta.
          </p>
          <p>
            Hemställan
          </p>
          <p>
            Med hänvisning till det anförda hemställs” 1. att riksdagen som
            sin mening ger regeringen till känna att direktiven till den nya
            massmedieutredningen utformas i enlighet med vad som anförts i
            motionen,
          </p>
          <p>
            ” Se även motionerna 1981/82:1123-1124.
          </p>
          <pb facs="riksdagen-motions-pdf/data/198182/mot_198182__1122/mot_198182__1122-006.pdf"/>
          <p>
            Mot. 1981/82:1122 17
          </p>
          <p>
            | 2. att riksdagen som sin mening ger regeringen till känna att
            hänsyn tas vid sammansättningen av denna utredning så att bransch-
            och industripolitisk sakkunskap kommer att ingå.
          </p>
          <p>
            Stockholm den 24 januari 1982
          </p>
          <p>
            ANDERS BJÖRCK (m)
          </p>
          <pb facs="riksdagen-motions-pdf/data/198182/mot_198182__1122/mot_198182__1122-007.pdf"/>
          <pb facs="riksdagen-motions-pdf/data/198182/mot_198182__1122/mot_198182__1122-008.pdf"/>
          <pb facs="riksdagen-motions-pdf/data/198182/mot_198182__1122/mot_198182__1122-009.pdf"/>
          <p>
            GOTAB 70319 Stockholm 1982
          </p>
        </div>
      </div>
    </body>
  </text>
</TEI>
