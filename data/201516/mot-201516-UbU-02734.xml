<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UbU-02734">
  <teiHeader>
    <fileDesc>
      <titleStmt>
        <title>Utveckling av yrkeshögskolan</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2734 av Camilla Waltersson Grönvall m.fl. (M)</title>
          <idno type="rdwebb">H3022734</idno>
          <rs type="number">2734</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H3022734/text</ref>
          <ref type="dokument_url_html">http://data.riksdagen.se/dokument/H3022734</ref>
          <ref type="dokumentstatus_url_xml">http://data.riksdagen.se/dokumentstatus/H3022734</ref>
          <ref type="docx">http://data.riksdagen.se/fil/4ACA01C3-74A3-41B2-A81F-1A9CF58BAB80</ref>
          <ref type="pdf">http://data.riksdagen.se/fil/59FB9C71-B79D-48BB-A8EA-8E1EEEEA1394</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-QVqqZAPY1emsYgUbz5v2SA</idno>
            <name>Michael Svensson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RaMkfMt8MzwfqAxncChJEu</idno>
            <name>Erik Bengtzboe</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5kLPqJYKuXdEi7mU2QqyGZ</idno>
            <name>Maria Stockhaus</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NDXytJ2sEVrtLhDNxEoc8A</idno>
            <name>Ida Drougge</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BVkFy1Rxyno8xoatXLw5Fa" type="signed"/>
        <correspContext corresp="i-BVkFy1Rxyno8xoatXLw5Fa">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-QVqqZAPY1emsYgUbz5v2SA"/>
          <note type="signatory" corresp="i-RaMkfMt8MzwfqAxncChJEu"/>
          <note type="signatory" corresp="i-5kLPqJYKuXdEi7mU2QqyGZ"/>
          <note type="signatory" corresp="i-NDXytJ2sEVrtLhDNxEoc8A"/>
        </correspContext>
        <correspAction xml:id="i-J5NV4h9dKB1qUPX7aiAKHv" type="submitted">
          <date when="2015-10-06"/>
          <time when="14:38:24"/>
        </correspAction>
        <correspAction xml:id="i-FAShJqrvNpFcZHjXPLBhPg" type="referred">
          <date when="2015-10-13"/>
        </correspAction>
        <correspAction xml:id="i-GuuZDzVeQ8MLLdmeRHZRY6" type="assigned">
          <date when="2016-07-20"/>
          <time when="08:29:33"/>
        </correspAction>
        <correspContext corresp="i-GuuZDzVeQ8MLLdmeRHZRY6">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-AtDd6KiC8yjmkKgesu6Fhz" type="behandlas_i"/>
        <correspContext corresp="i-AtDd6KiC8yjmkKgesu6Fhz">
          <ref type="uppgift">2015/16:UbU16</ref>
          <ref type="ref_dok_id">H301UbU16</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU16</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JesfUaP3g7XswE2hF8adou" type="motHeader">
        <div xml:id="i-S7azFnSHdm86d6JvDNwNZi" type="motTitle">
          Motion till riksdagen 2015/16:2734 av Camilla Waltersson Grönvall
          m.fl. (M) Utveckling av yrkeshögskolan
        </div>
      </div>
      <div xml:id="i-44qiuxqtvwKLJKhem5Qm63" type="motBody">
        <div xml:id="i-PAyHaS3ZgUNrSVvxMnr2ER" type="motProposal" subtype="förslag">
          <head xml:id="i-P4Auaen1FFvvhRo7xueqFg">
            Förslag till riksdagsbeslut
          </head>
          <list xml:id="i-TAWHnCzvgj2dXEPPbABSMu" style="ol">
            <item xml:id="i-LZY1TyWfqQXTS9yTDpsw1u">
              Riksdagen ställer sig bakom det som anförs i motionen om att
              se över antagningskraven och behörigheterna på yrkeshögskolan
              och tillkännager detta för regeringen.
            </item>
            <item xml:id="i-SQaJGFHSbAqX4XMpoGRWLX">
              Riksdagen ställer sig bakom det som anförs i motionen om förkunskapskrav
              till yrkeshögskolan och tillkännager detta för regeringen.
            </item>
            <item xml:id="i-6KjXmCw9P7snme78vvvWgU">
              Riksdagen ställer sig bakom det som anförs i motionen om godkännande
              av utbildningsomgångar på yrkeshögskolan och tillkännager detta
              för regeringen.
            </item>
            <item xml:id="i-9z8VuUAQVBnHJ4DbRQ3soN">
              Riksdagen ställer sig bakom det som anförs i motionen om att
              undersöka hur fristående kurser kan ingå i yrkeshögskolans ordinarie
              utbud och tillkännager detta för regeringen.
            </item>
            <item xml:id="i-LYq6PyHeDf43BXkdcyvxS5">
              Riksdagen ställer sig bakom det som anförs i motionen om tillstånd
              att börja anta studenter till fristående kurser om det finns tomma
              platser och tillkännager detta för regeringen.
            </item>
            <item xml:id="i-LDWV6umDD44CpJN2y34qDL">
              Riksdagen ställer sig bakom det som anförs i motionen om kvalitetsgranskning
              av yrkeshögskolans utbildningar och tillkännager detta för regeringen.
            </item>
            <item xml:id="i-C5Npmz9MEobkKh8H582jLa">
              Riksdagen ställer sig bakom det som anförs i motionen om LIA-platser
              och tillkännager detta för regeringen.
            </item>
          </list>
        </div>
        <div xml:id="i-MgBaTPHDgqaHkdGndhznaj" type="motContent">
          <head xml:id="i-EE3etMpEgHSfHLXRVr3MjB" type="h1">
            Motivering
          </head>
          <p xml:id="i-J794cuGsRAB6Vpd5HCbhCi">
            Yrkeshögskolan är av central betydelse för arbetslivets möjligheter
            att anställa personer som har ett kvalificerat yrkeskunnande och
            för individens möjlighet att skaffa sig yrkeskunskaper som är
            efterfrågade på arbetsmarknaden. Yrkeshögskolan är också en viktig
            del i det livslånga lärandet då den möjliggör både karriärutveckling
            och yrkesbyten. I tider då teknik, yrken och arbetsmarknaden i
            stort utvecklas och förändras ökar också kraven på kompetens och
            kompetensutveckling allt mer. Vidareutbildning mitt i livet och
            möjligheten att byta yrke blir allt viktigare för både den enskilde
            individen och för samhällets ekonomi i stort. Detta är dock långt
            ifrån enkelt för många av framförallt praktiska och ekonomiska
            skäl för den enskilde. Därför behöver det undersökas om möjligheten
            att enbart läsa fria kurser skulle kunna underlätta för det livslånga
            lärandet.
          </p>
          <p xml:id="i-Juws3ZzMUBF9Bquoq9pi5u">
            I promemorian ”En stärkt yrkeshögskola – ett lyft för kunskap”
            (Ds 2015:41) presenteras ett antal förslag på hur yrkeshögskolan
            skulle kunna utvecklas. Promemorian baseras på den översyn av
            Yrkeshögskolan som genomfördes mellan 2013 och 2014 och vi har
            vid en närmare granskning tagit fasta på ett antal förslag ut
            promemorian som vi anser vara viktiga att genomföra vid en framtida
            reformering av Yrkeshögskolan.
          </p>
          <p xml:id="i-TAE5jBWj4L8Ku3WASpvyjM">
            Antalet sökanden till Yrkeshögskolan ökar och många som vill
            och behöver vidareutbildning får idag inte det. Den främsta anledningen
            till detta är dock inte platsbrist utan att de inte anses behöriga.
            Många fler än idag skulle med en yrkeshögskoleutbildning bli mer
            anställningsbara, men gör inte det då utbildningsformen fortfarande
            anses allt för osäker.
          </p>
          <p xml:id="i-43zjYhWnmVqbN52AGgxFNr">
            För att bättre klara de utmaningar vi står inför behöver Yrkeshögskolan
            fortsätta att utvecklas genom bättre kvalitetssäkring och med
            ökad möjlighet för utbildningssamordnare att själva kvalitetsutveckla
            sina utbildningar. Antagningskraven och behörigheterna behöver
            ändras i syfte att skapa bättre förutsägbarhet och möjlighet för
            fler att byta yrke. Fler behöver se Yrkeshögskolan som en självklar
            studieväg och fler yrkeshögskoleutbildningar behöver få möjlighet
            att mer långsiktigt möta arbetsmarknadens behov. Slutligen behöver
            därför Yrkeshögskolan få bedriva utbildningar som arbetsmarknaden
            också långsiktigt har behov av.
          </p>
          <head xml:id="i-MeGinFdCp2FykhgewPrcpL" type="h1">
            Antagningskrav och behörighet
          </head>
          <p xml:id="i-DWMYYu8SbnndWggFVYMx16">
            Yrkeshögskolan har långt fler sökanden än platser, många av dem
            som söker är dock inte behöriga och skulle därför aldrig kunna
            bli antagna i dagens system även om platserna var fler. Att man
            som blivande student har rätt och tillräckliga förkunskaper för
            att kunna genomgå och avsluta utbildningen är självklart, idag
            är det dock inte detta som sätter käppar i hjulen för de flesta
            som vill studera en yrkeshögskoleutbildning. Istället är det indirekta
            krav på branscherfarenhet som hindrar många från att göra just
            det Yrkeshögskolan är tänkt att göra, möjliggöra karriärsbyten
            och bygga vidare på de gymnasiala yrkesprogrammen. Därför anser
            vi, likt förslaget i promemorian (Ds 2015:41) att Yrkeshögskolans
            krav på behörighet och antagning på den här punkten bör ses över
            och ändras. Du ska inte endast kunna studera dig till en bättre
            karriär inom ett yrke utan också kunna studera dig till ett byte
            av yrke. Först då möter Yrkeshögskolan arbetsmarknadens och individens
            behov av omställning fullt ut. Förkunskapskraven behöver också
            bli mer förutsägbara och rimliga för den som gått en gymnasial
            yrkesutbildning. Allt oftare ställs idag högre krav som inte alls
            är motiverade av utbildningens innehåll. Detta begränsar människors
            möjligheter att ta del av yrkeshögskoleutbildning och gör indirekt
            även gymnasiala yrkesutbildningar mindre konkurrenskraftiga. Likt
            förslaget i promemorian (Ds 2015:41) anser vi också att andra
            krav på särskilda förkunskaper än krav på kunskaper från en eller
            flera kurser i gymnasieskolans nationella program eller motsvarande
            kunskaper bara bör få ställas upp om det finns särskilda skäl.
            Sådana andra förkunskapskrav ska endast få avse yrkeserfarenhet
            eller andra kunskaper än de nämnda som är av betydelse för utbildningens
            speciella inriktning eller det yrkesområde som utbildningen förbereder
            för. Utöver krav på kunskaper får det också ställas krav på villkor
            som är en förutsättning för utbildningens speciella inriktning
            eller det yrkesområde som utbildningen förbereder för. Vidare
            behöver Yrkeshögskolan få i uppdrag att utreda och föreslå hur
            enhetligare förkunskapskrav för yrkeshögskoleutbildningar kan
            se ut och införas.
          </p>
          <head xml:id="i-PKiVP9NwafonoUC3KHg6X6" type="h1">
            Långsiktighet
          </head>
          <p xml:id="i-3F5U7a64XUe1KCoAVzBYhX">
            Yrkeshögskolan är i dag fokuserad på kortsiktiga arbetsmarknadsbehov
            vilket innebär att dess utbildningsutbud ständigt är under omprövning.
            Detta tar sig i utryck genom att en utbildning på max två år godkänns
            för endast två utbildningsomgångar i taget. Detta har många positiva
            fördelar som att utbildningarna exempelvis garanterat behövs.
            Det har dock skapat osäkerhet när det gäller de enskilda utbildningarnas
            framtid. Osäkerheten smittar av sig och får många att tveka inför
            att överhuvudtaget läsa en yrkesutbildning. Dessutom skapar det
            onödigt med administration och fråntar utbildningssamordnare möjlighet
            att vidareutveckla befintliga utbildningar som är och kommer att
            vara efterfrågade över en längre tid, för att idag istället lägga
            tid på nästa ansökningsprocess. Det finns såklart utbildningar
            som inte kommer att behövas mer än under en kort period, men det
            finns också det som under många år framöver kommer att behövas
            och vi behöver bägge.
          </p>
          <p xml:id="i-PNyLG7dqzCYXZyYs9UY4pZ">
            Ur arbetslivssynpunkt behöver Yrkeshögskolan bli mer långsiktig
            och för individen är det viktigt att den blir ett tydligare alternativ
            för yrkesutbildning efter gymnasieskolan. För att åstadkomma detta
            anser vi, likt förslagen i promemorian (Ds 2015:41), att Yrkeshögskolans
            godkännande av utbildning som huvudregel bör omfatta tre utbildningsomgångar,
            istället för dagens två. För utbildningar där det bedöms finnas
            ett behov på arbetsmarknaden men där det är svårt att bedöma behovets
            omfattning och längd, bör Yrkeshögskolan få besluta om färre utbildningsomgångar.
            Om man bedömer att det finns ett långsiktigt behov på arbetsmarknaden
            av de kunskaper som en utbildning kan ge och behovet av dessa
            kunskaper inte tillgodoses utanför Yrkeshögskolan, anser vi likt
            förslaget i promemorian att ett beslut får omfatta upp till fem
            utbildningsomgångar.
          </p>
          <p xml:id="i-9ZRBAzyukYT1gv1ycSSVpT">
            Genom att ändra bestämmelserna på detta sätt gynnas kontinuitet
            och långsiktighet inom Yrkeshögskolan, vilket också förväntas
            höja kvaliteten på utbildningarna. Utbildningar som kräver betydande
            investeringar kan förväntas öka om bestämmelserna ändras på sådant
            sätt så att beslut om att en utbildning ska ingå i Yrkeshögskolan
            gäller för en längre tid.
          </p>
          <head xml:id="i-59cKZT85WLkNQsgBqeQxy9" type="h1">
            Livslångt lärande
          </head>
          <p xml:id="i-SBJoNMadjGRriK3T4iXQvk">
            Yrkeshögskolan spelar idag en viktig roll för arbetsmarknaden
            och den enskildes livslånga lärande. Denna roll skulle dock bli
            starkare om utbildningsanordnare fick möjligheten att bedriva
            fria/enskilda kurser. Vissa personer kanske endast behöver den
            kompetens en enskild kurs kan ge utan att ha behov av ett större
            program. Personer som avslutat en yrkeshögskoleutbildning kan
            också senare i livet behöva utbilda sig ytterligare och uppdatera
            sina kunskaper inom ett smalare område samt på ett sätt som inte
            kräver avbrott från arbete. Även här skulle fristående kurser
            kunna vara en stor möjlighet som gynnar både den enskilde och
            arbetsmarknaden. Därför anser vi, likt promemorian (Ds 2015:41)
            att Yrkeshögskolan bör få i uppdrag att undersöka hur fristående
            kurser kan ingå i Yrkeshögskolans ordinarie utbud. Yrkeshögskolan
            bör även få tillstånd att redan nu börja anta studenter till fristående
            kurser om det finns tomma platser på kurserna.
          </p>
          <head xml:id="i-Tff7iRUaxs4uQRX1foAE1f" type="h1">
            Kvalitetssäkring och uppföljning
          </head>
          <p xml:id="i-9JzyRKcsfRdsLeb36dYotd">
            Yrkeshögskolan levererar enastående resultat och hela nio av
            tio som avslutar utbildningen har arbete efter examen. Dessa resultat
            presenterar både utbildningssamordnarna själva och SCB åt myndigheten
            för yrkeshögskolan. De förändringar motionen föreslår om att utbildningar
            ska kunna få fler starter godkända i taget kräver dock utökad
            och utvecklad tillsyn samt kvalitetssäkring.
          </p>
          <p xml:id="i-PoP9inzLYzsU9ys2yRqjw">
            Därför anser vi, likt man gör i promemorian (Ds 2015:4), att
            kvalitetsgranskningen, i likhet med tillsynen, bör avse enskilda
            utbildningar och ske utifrån fastslagna kvalitetskriterier som
            kopplats till resultat och de studerandes utveckling. Hur kvalitetskriterierna
            ska formuleras och exakt vilka parametrar för kvalitet och resultat
            bör dock uppdras åt Yrkeshögskolan att själv ta fram.
          </p>
          <p xml:id="i-zkVVVzoNQXiCcPEs46jZ5">
            För att studenter och arbetsmarknaden ska kunna jämföra utbildningar
            och få en rättvis bild av en utbildning kan det vara bra att resultaten
            av tillsynen och kvalitetsgranskningen inte bara sammanfattas
            och publiceras som idag utan publiceras uppdelat på varje granskad
            utbildning.
          </p>
          <p xml:id="i-TRbHU4fixHCoz456Sqi1Y3">
            Slutligen anser vi, likt författarna av promemorian (Ds 2015:41),
            att den nära kopplingen till arbetslivet är en av de viktigaste
            delarna i en yrkeshögskoleutbildning. Lärande i arbete på en relevant
            arbetsplats (LIA) har stor betydelse för att studenten ska kunna
            få ett relevant jobb efter sin utbildning och därför är det oroande
            att det förekommit att studerande inte fått tillgång till LIA
            trots att det skulle ha ingått i utbildningen. Därför sluter vi
            oss också till förslaget i promemorian (Ds 2015:41) att förordningen
            (2009:130) om yrkeshögskolan behöver bli tydligare för att säkerställa
            att den ansvariga utbildningssamordnaren det till att det finns
            LIA-platser på de utbildningar där det ska ingå.
          </p>
        </div>
        <div xml:id="i-9mcMvJEB4YvPPQa19VmZZE" type="motSignatures">
          <list xml:id="i-3tBUcugkoxPRvFoCdzfjyh">
            <item xml:id="i-Xex8T5Sqjw4L52mwH7yeDi" who="i-Ws7TTEJpudwigKX5RjyhR4">
              Camilla Waltersson Grönvall (M)
            </item>
            <item xml:id="i-VF8ozs6yTXf3AGng3QJbjf" who="i-Q1WPoNtt1578KMfEZ5TLkK">
              Betty Malmberg (M)
            </item>
            <item xml:id="i-N6ze8D4PRz4P8MKT5DQCFW" who="i-QVqqZAPY1emsYgUbz5v2SA">
              Michael Svensson (M)
            </item>
            <item xml:id="i-QrwWBxS5eipQmvws1ksJr6" who="i-RaMkfMt8MzwfqAxncChJEu">
              Erik Bengtzboe (M)
            </item>
            <item xml:id="i-CuhS1axYVnAGZqBWSoMGy4" who="i-5kLPqJYKuXdEi7mU2QqyGZ">
              Maria Stockhaus (M)
            </item>
            <item xml:id="i-2ELPsxPJvtum5zoxcBupjS" who="i-NDXytJ2sEVrtLhDNxEoc8A">
              Ida Drougge (M)
            </item>
          </list>
        </div>
      </div>
    </body>
  </text>
</TEI>
