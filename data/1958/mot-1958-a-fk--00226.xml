<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1958-a-fk--00226">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_fk__226/mot_1958_a_fk__226-001.pdf"/>
      <fw xml:id="i-5oucnpL6d1SjywRmd8nUwu">
        Motioner i Första kammaren, nr 226 år 1958 5
      </fw>
      <div xml:id="i-EPGb9PGxKBbtPs81J5fqpV" type="motHeader">
        <div xml:id="i-PBRD86tDb2KsaBKFcv7gC9" type="motTitle"/>
        <div xml:id="i-7PT6VDaxMfwVhg6SrhkKHw" type="motSubmissionInfo"/>
      </div>
      <div xml:id="i-PbA9LRmzjxvuJHTqZenzDw" type="motBody">
        <div xml:id="i-BeMoRjUoceJs6evkwWL1i5">
          <p xml:id="i-NFt8sbq5gSEmg8rZVR39xk">
            Nr 226
          </p>
          <p xml:id="i-AupskPSrv5z1bpcTqdCc6Q">
            Av herr Ewerlöf m. fl., om försäljning till privatpersoner dels
            av aktier i AB Statens skogsindustrier, dels ock av statens stamaktier
            i LKAB.
          </p>
          <p xml:id="i-8z33RAA7JYVsNHtJP1Ce6e">
            På samma sätt som den politiska demokratien kan och bör fördjupas
            och konkretiseras genom att medborgarna själva beredes vidgade
            möjligheter att direkt och personligt påverka lösningen av betydelsefulla
            gemensamma frågor, på i princip samma sätt kan och bör begreppet
            ekonomisk demokrati ges mera av personligt innehåll och påtaglighet
            för ett snabbt växande antal människor. I båda fallen rör det
            sig om att förvandla abstrakta värderingar och formuleringar till
            praktisk verklighet. En ekonomisk demokratiseringsprocess, som
            ur den enskildes synpunkt — och den måste vara den avgörande —
            skall kunna anses ha reell inne- börd, måste gå ut på att över
            hela fältet stärka och öka den enskildes oav- hängighet — rätten
            att själv förfoga över den egna arbetsinsatsens resultat. Det
            kan sägas att angelägenheten härav har varit ett önskemål för
            ett för- hållandevis begränsat antal medborgare och att då de
            kollektiva insatserna hade överskuggande betydelse för flertalets
            del. Situationen därvidlag har emellertid radikalt förändrats.
            Den tekniska och ekonomiska utvecklingen har redan och kommer
            i än högre grad att ge underlag för ett allmänt väl- stånd och
            för en naturlig utjämning mellan arbetsförtjänsterna, som allt
            starkare markerar hur likartade och personliga de reella problemen
            blir för ett mycket stort antal medborgare. De politiskt underbyggda
            inkomst- överflyttningarnas teknik förlorar därmed undan för undan
            hållbara motiv. Andra frågeställningar blir de väsentliga. Bland
            dessa pressar sig den per- sonliga äganderätten fram till en central
            plats i en med den tekniska och ekonomiska utvecklingen samordnad
            samhällsutveckling — detta redan av det skälet att det frivilliga
            sparandet i ett samhälle med förhållandevis jämna inkomster är
            och måste vara en uppgift för många, en möjlighet för många. Också
            redan därigenom blir äganderättsproblemet under de förut- sättningar
            vi nu har att räkna med i den meningen ett demokratiskt pro- blem
            att mot varandra kommer att stå en kollektivistisk uppfattning,
            vars principiella inställning det är att koncentrera ägandet till
            politiskt dirige- rade samfälligheter, och en mer individualistisk,
            som till mål sätter en decentraliserad äganderätt av personlig
            karaktär. Att vara personlig ägare ger den enskilde en känsla
            av självständighet, trygghet och tillfredsställelse, av handlingsfrihet,
            som inga kollektiva väl- färdsanordningar, hur angelägna dessa
            än må vara, kan ge. En spridning av ägandet ger åt strävandena
            till utjämning ett faktiskt innehåll, som för
          </p>
          <pb facs="riksdagen-motions-pdf/data/1958/mot_1958_a_fk__226/mot_1958_a_fk__226-002.pdf"/>
          <fw xml:id="i-QgLwFaEC5rdyuJstkQALu4">
            6 Motioner i Första kammaren, nr 226 år 1958
          </fw>
          <p xml:id="i-HBBkU8DN9ihdByB8DtE7a5">
            de flesta människor framstår som långt mer tilltalande än det
            fiktiva med- inflytande som ett allmänt ägande ger. . En bred
            fördelning av det enskilda ägandet ger stadga och verklighets-
            förankring åt samhällsarbetet. Att vara personlig ägare ger medborgaren
            en starkare anknytning till arbetsliv och produktion och ett starkare
            per- sonligt intresse för dess sunda utveckling än vad ett anonymt
            ägande genom staten kan ge. Härigenom skapas även en spridd känsla
            av ansvar för sam- hällsekonomien i stort och för de beslut som
            övar inflytande på denna. Om på detta sätt medborgarnas direkta
            engagemang i ekonomiskt avseende vid- gas, minskas i motsvarande
            grad benägenheten att diskontera osäkra in- komststegringar i
            en osäker framtid, allt fler får ett påtagligt egenintresse av
            en störningsfri ekonomisk utveckling och samhällsekonomiens gradvisa
            konsolidering blir uppenbart angelägen ur mångas synpunkt. Det
            är ett tankefel att ställa människornas vilja till personligt
            ägande i motsatsställning till deras inbördes solidaritet. Ett
            verkligt spritt ägande torde tvärtom vara en omständighet som
            befordrar den spontana känslan av samhörighet och gemensamt ansvar.
            Att sätta det personliga ägandet i centrum för politiken innebär
            ingen övertro på det materiellas betydelse. Ett sådant ägande
            kan bidra till att skapa fria, självständiga, omdömesgilla människor
            och härigenom ge grund för andliga och kulturella strävanden.
            Människorna står inför avgöranden om hur de skall disponera sina
            ökande arbetsförtjänster. Två vägar erbjuder sig. Skall möjlighet
            beredas dem att använda dessa för att tillgodose egna personliga,
            starkt varierande önske- mål, eller skall tjänsterna över en ständigt
            växande statsbudget, användas för en kollektivt dirigerad behovstillfredsställelse?
            Valet står mellan ett samhälle med fria och rörliga konsumtions-
            och investeringsförhållanden och — i yttersta konsekvens — »fickpengsstaten»,
            där det kvarstående ut- rymmet för eget förfogande över den egna
            arbetsförtjänsten är så litet att det måste kombineras med en
            rad löpande bidrag till medborgarna ur deras egna resurser genom
            staten. Det är naturligt, om ägarambitionerna för de flesta människor
            i första hand inriktas mot ting, som kommer till användning för
            den dagliga livs- föringen — en bil, en båt, en televisionsapparat,
            en sommarstuga eller, kanske viktigast av allt, ett eget hem och
            dess inredning. Det nationalbud- gettänkande, som på senare år
            präglat svensk politik, har medfört, att dessa ändamål ansetts
            otillbörligt konkurrera med sådant som från högsta ort ansetts
            viktigare. Man har därför — bl. a. genom särskild punktbeskattning
            — och andra hämmande åtgärder försökt påverka benägenheten att
            an- skaffa vissa av dessa varaktiga nyttigheter. Denna metod är
            karakteristisk för regleringssamhället: endast ett system med
            höga och permanent stigande statsutgifter och med vida befogenheter
            till direkta ingripanden i det eko- nomiska livet finner det nödvändigt
            och möjligt att ingripa mot sätt att dis-
          </p>
          <pb facs="riksdagen-motions-pdf/data/1958/mot_1958_a_fk__226/mot_1958_a_fk__226-003.pdf"/>
          <fw xml:id="i-VaU79AmYDLn577JtWR2WES">
            Motioner i Första kammaren, nr 226 år 1958 7
          </fw>
          <p xml:id="i-765x7HZZh2RHoNsAHm7iPr">
            ponera den egna inkomsten som för många medborgare framstår som
            ange- lägna och närliggande sparmål.
          </p>
          <p xml:id="i-AGV3tuB9A6ZtFNeEQ3dhrS">
            För mången åter väger alla andra sparmål lätt jämförda med ett
            enda: att kunna bli sin egen, att kunna lägga åt sidan tillräckligt
            mycket för att någon gång kunna etablera sig i det egna yrket,
            för att öppna en butik, för att lösa in den arrenderade gården,
            att, sedan den egna rörelsen är ett fak- tum, fortsätta sparandet
            för att konsolidera, för att bygga ut. För alla dessa framstår
            ett skattetryck, som bestraffar den extra ansträngningen, och
            ett anonymt tvångsparande såsom orimliga och orättvisa. Det ekonomiska
            fram- åtskridande och den egendomsspridning, som fortlöpande äger
            rum genom svensk småföretagsamhet inom hantverk, industri, handel
            och jordbruk, får icke hejdas genom en initiativfientlig beskattning
            och en politik som leder till en permanent underförsörjd och genomreglerad
            kapital- och löne- marknad.
          </p>
          <p xml:id="i-PJeLHgpQkB3qniXtFeB5mZ">
            Uppenbarligen kommer med stigande realinkomster allt större grupper
            medborgare att utöver åtgärder för att nå de mera näraliggande
            sparmålen få intresse och utrymme för ett mera långsiktigt och
            på det personliga eko- nomiska oberoendet inställt sparande. Därmed
            aktualiseras frågorna om utsikterna till så direkt produktiva
            investeringar som möjligt, om decentra- lisering av sparmedlens
            placering, om spararens eget och direkta inflytande härpå och
            ej minst om möjligheterna till värdefasta sparmedel. I det senaste
            avseendet bör observeras att den traditionellt »guldkantade» säkerheten
            nu- mera framstår som en förhållandevis riskfylld placering, så
            riskfylld att den i och för sig knappast längre kan anses ägnad
            att befordra viljan att spara. Hotet om inflationsförluster väger
            tyngre än de formella garantier om rättidig återbetalning som
            karakteriserar detta placeringsobjekt. Upp- täckten att den »guldkantade
            obligationen» under en följd av år gett negativ ränta kommer att
            få psykologiska efterverkningar för lång tid framöver. Ur såväl
            samhällsekonomiska som psykologiska synpunkter är det mot denna
            bakgrund angeläget att de medel som växer fram genom ett frivilligt
            sparande kan finna vägar direkt in i näringslivet. Detta bör ske
            i former som i möjligaste mån garanterar mot inflationsförluster
            och som ger grund för ett till många spritt merinflytande även
            över större företag. Den natur- liga utväg som då anmäler sig
            är åtgärder i syfte att öka möjligheterna till ett demokratiskt
            aktieägande såväl i den del av näringslivet som redan är i enskild
            ägo som i de statliga företagen. Dessa bör alltså, då så också
            ur andra synpunkter är lämpligt, överföras i enskild ägo. Vad
            gäller den enskilda delen av näringslivet föreligger obestridligen
            sedan längre tid en internationell tendens till spridning av aktieägandet
            på allt fler händer. Denna tendens torde dels vara ett uttryck
            för den allmänna ekonomiska utvecklingen, dels ett resultat av
            medvetna åtgärder från före- lagens sida. För varje expanderande
            företag är frågan om kapitalförsörj-
          </p>
          <pb facs="riksdagen-motions-pdf/data/1958/mot_1958_a_fk__226/mot_1958_a_fk__226-004.pdf"/>
          <fw xml:id="i-2he933H8ai4zSqLwKTRmPC">
            8 Motioner i Första kammaren, nr 226 år 1958
          </fw>
          <p xml:id="i-HFsFAmj34RkFmm4FbKKicR">
            ningen ständigt aktuell. Vetskapen om att redan nu och än mer
            i framtiden kapitaltillskotten måste komma från många är ett avgörande
            skäl för egna insatser från företagarvärldens sida att bredda
            förståelsen och intresset för aktieägandet, att därvidlag söka
            utrota fördomar, som inte längre har någon reell bakgrund. Det
            är alltså bara naturligt att företagen i växande omfatt- ning
            uppmärksammar och utnyttjar de möjligheter som på den vägen er-
            bjuder sig att finna såväl behövligt och »friskt» kapital som
            att öka förståel- sen för företagsamhetens problem. Genom enskild
            och gemensam upplys- ning rörande aktiesparande och aktieägande,
            genom att underlätta aktie- förvärv exempelvis för anställda,
            genom att finna nya vägar för riskfördel- ningen, genom att utforma
            aktieemissionerna lämpligt kan utvecklingen mot större egendomsspridning
            påskyndas från näringslivets egen sida. Det är emellertid av stor
            betydelse att denna verksamhet undan för undan intensi- fieras,
            ej minst på det sättet att liksom redan skett i en rad av våra
            ledande företag levande och aktuella informationer om företagets
            utveckling och problem fortgående lämnas dem, som står för kapitalinsatsen.
            Målet kan uttryckas som en strävan efter en aktieägarnas &gt;
            företagsnämnd»&gt;. Självfallet är att ett spritt aktieägande
            förutsätter en sådan rationalisering av företagsbeskattningen,
            att det för företagen blir möjligt att vid en rimlig räntabilitet
            på gjorda investeringar konkurrera om sparandet i aktieteck- ningens
            form samt lönsamt för spararna att använda sina sparmedel för
            inköp av delägarbevis i produktionen.
          </p>
          <p xml:id="i-DgHBqmKuqzmS8WrMg8DApQ">
            De siffror i absoluta tal som ofta anföres för att visa att sparandets
            ut- veckling under senare år varit gynnsam ger icke det väsentliga
            läget. Det avgörande är nämligen att sparandeökningen ej hållit
            takt med ökningen av investeringsbehoven. Vid analyser av det
            totala sparandet brukar man räkna med huvud- grupperna offentligt
            sparande, företagssparande och personligt sparande. Tydligt är
            att omfattningen av vartdera slaget sparande påverkar omfatt-
            ningen av de andra slagen. Ett offentligt sparande som finansieras
            genom skatter medför exempelvis att företagens och allmänhetens
            sparmöjlig- heter i motsvarande grad minskas. I senare års ekonomiska
            debatt har visserligen på det politiska planet från vissa håll
            gjorts gällande, att det offentliga sparandet måste utbyggas för
            att ersätta de otillräckliga spar- resultat, som uppnåtts av företagssparandet
            och det personliga sparandet. Det föreligger här en uppenbar sammanblandning
            mellan orsak och ver- kan. Denna kan icke bottna i annat än att
            anhängarna av ett vidgat offent- ligt sparande egentligen icke
            vill öppet redovisa det för dem tydligen ej minst avgörande skälet
            för ett sådant sparande, nämligen önskemålet om ett ökat statligt
            ägande. Det allmänna överför icke endast skattevägen en ständigt
            växande andel av företagens och privatpersoners inkomster till
            den offentliga sektorn.
          </p>
          <pb facs="riksdagen-motions-pdf/data/1958/mot_1958_a_fk__226/mot_1958_a_fk__226-005.pdf"/>
          <fw xml:id="i-JqjipeC6idKW1J5PMgyVVH">
            Motioner i Första kammaren, nr 226 år 1958 9
          </fw>
          <p xml:id="i-KaNZvuwuRKb8E79TfH5fwR">
            Därjämte har staten särskilt under senare efterkrigsår genom
            att bestämma förtursrätt för sin egen upplåning kunnat ta i anspråk
            en synnerligen be- tydande kvot av landets totala tillgång på
            sparmedel. Det väsentliga härvid- lag är att fri tävlan på lika
            villkor om sparmedlen ej iakttagits.
          </p>
          <p xml:id="i-6ETv2rzbK8rguyFj6nnFef">
            I aktieägandets natur av delägarskap ligger, att kapitalinvesteraren
            inte, såsom penningsparare i en tid av fortgående penningvärdeförsämring,
            be- höver räkna med att en främmande låntagare får disponera hans
            spar- kapital för realvärdesbetonade investeringar, vilka skyddar
            låntagaren för penningvärdesfallet men inte ålägger honom någon
            skyldighet att åter- betala de upplånade pengarna i oförändrat
            penningvärde. Under de gångna
          </p>
          <p xml:id="i-Xforu1PAR9HbaUFLJWU8Y7">
            årens kraftiga penningvärdeförsämring har aktieägarna — givetvis
            i olika utsträckning från bransch till bransch — kunnat relativt
            väl skydda sitt
          </p>
          <p xml:id="i-7GYPvRsU47St4hkcejYboS">
            sparkapital. Allt flera sparare har därför föredragit denna sparform.
            Me- dan antalet aktieägare i landet uppgavs vara 160 000 år 1945
            och 200 000 år 1950, räknar man nu med bortåt 300 000 aktieägare.
            Det förda resonemanget leder utifrån synpunkten av ökad hänsyn
            till spararna till den slutsatsen, att statliga företag i princip
            icke bör finan- sieras med skattemedel eller genom en prioriterad
            statlig upplåning utan på samma sätt som andra företag och då
            även på det sättet att medbor- garna genom aktieförvärv erbjudes
            ingå som delägare i företagen. Det otillfredsställande förhållande
            som hittills rått — att staten för att driva affärsbetonad verksamhet
            tar ut högre skatter än annars varit nödvändigt eller att staten
            på spararnas bekostnad bereder sig inflationsvinster — skulle
            därigenom undanröjas.
          </p>
          <p xml:id="i-5p683PLs6F1pTxKX882rT7">
            Den spridning av äganderätten aktieinnehavet — som redan skett
            inom det privata näringslivet ger icke stöd för den uppfattningen
            att aktierna numera skulle samlas på ett fåtal händer. Det säger
            sig självt att bland alla de ca 300 000 aktieägarna måste återfinnas
            ett icke ringa antal småsparare, som har föredragit ett mera värdebeständigt
            aktiesparande före att sätta in sparmedel på sedvanligt sätt i
            bank. De från enskilt håll startade aktiesparklubbarna har också
            fått god anslutning, och man har anledning förmoda att den gynnsamma
            utvecklingen skall fortsätta. I detta sammanhang är det nödvändigt
            att peka på den roll småföretagsamheten spelar för spridning av
            äganderätten. Det personliga engagemang som inom de mindre företagen
            råder i fråga om såväl ledningen som det praktiska arbetet gör
            dessa enligt vår mening till en utmärkt form för egendoms- ägande
            demokrali.
          </p>
          <p xml:id="i-Nem4ny4FhjjSszD4B8buVc">
            Det »delägarskap» i de statliga företagen som grundas på »samhälls-
            ägande» skapar icke någon samarbets- eller solidaritetskänsla
            gentemot företagen. Staten-ägaren uppfattas där närmast som den
            överhet över vars beslut medborgarna icke har något reellt inflytande.
          </p>
          <pb facs="riksdagen-motions-pdf/data/1958/mot_1958_a_fk__226/mot_1958_a_fk__226-006.pdf"/>
          <fw xml:id="i-NnJCwxSDgzS1vuBQstepGC">
            10 Motioner i Första kammaren, nr 226 år 1958
          </fw>
          <p xml:id="i-LcNmXEHRjCr9Fo7UDHAmCh">
            Staten är för närvarande ägare till eller utövar eljest kontrollen
            över ett betydande antal aktiebolag. Enligt det av 1953 års utredning
            rörande de statliga företagsformerna år 1956 publicerade betänkandet,
            Statsägda aktie- bolag i Sverige (SOU 1956: 6), fanns sålunda
            i början av år 1956 inte mindre än 26 helstatliga och 14 halvstatliga
            aktiebolag, vilka dessutom i många fall i sin tur äger dotterbolag.
            De statliga företagen kan, med hänsyn till verksamheten, generellt
            upp- delas i två stora grupper, nämligen de som är av s. k. allmänintresse,
            exem- pelvis postverket, och de vars verksamhet kan jämställas
            med privat före- tagsamhet. De sistnämnda bör successivt inlemmas
            helt i det enskilda näringslivet. Därigenom åstadkommes för det
            första en minskning av den statliga verksamheten totalt sett,
            liksom av antalet statsanställda, vilket ur såväl principiell
            som praktisk synpunkt bör eftersträvas. För det andra vinnes större
            jämställdhet och friare konkurrens inom näringslivet, vilket måste
            utgöra väsentliga incitament för välståndsutvecklingen i stort.
            Man bör inte bortse från de risker som det innebär att ha ett
            flertal starkt mo- nopoliserade statliga företag.
          </p>
          <p xml:id="i-E1uqaUGUY7RZfFEQJWL8rh">
            Som framgår av vad ovan sagts har staten successivt sökt utvidga
            det offentliga ägandet och därigenom det offentliga inflytandet
            också över näringslivet genom att i aktiebolagsform driva verksamhet,
            som inte kan anses ha något direkt samband med de egentliga statliga
            funktionerna. Denna utveckling har sin motsvarighet inom den kommunala
            sektorn. Det föreligger emellertid här påtagliga svårigheter att
            fastställa i vilken utsträckning kommunerna till särskilda för
            ändamålet bildade associatio- ner överlämnat handhavandet av kommunala
            verksamhetsgrenar. Någon motsvarighet till 1953 års nyssnämnda
            utredning avseende det kommunala området föreligger nämligen icke,
            ehuru ett behov av en sådan otvivel- aktigt föreligger. I en särskild
            motion till årets riksdag kommer från vårt håll att föreslås en
            utredning rörande dessa frågor. Den demokratiska äganderättens
            problem är föremål för växande upp- märksamhet och intresse såväl
            i USA som i en rad högt utvecklade väst- europeiska industriländer.
            Självfallet varierar diskussionen och målsätt- ningen efter de
            förhållanden som råder i varje särskilt land, men schema- tiskt
            kan den sägas gälla två huvudfrågor: Hur skall ett bredare ägar-
            underlag kunna skapas inom den enskilda sektorn av näringslivet
            och vilka förskjutningar är möjliga från allmänt till enskilt
            ägande? I Österrike erbjöd sig ett gott tillfälle till konkreta
            avkollektiviseringsåt- gärder, då efter statsfördraget ett antal
            företag av ryssarna återlämnades till den österrikiska staten.
            Två statliga bankföretag, Creditanstalt-Bank- verein och Länderbank
            AG utvaldes. De bägge företagen tilläts att till- sammans emittera
            preferensaktier utan rösträtt till ett sammanlagt no- minalvärde
            av 225 milj. schilling, motsvarande 30 9/o av det totala aktie-
          </p>
          <pb facs="riksdagen-motions-pdf/data/1958/mot_1958_a_fk__226/mot_1958_a_fk__226-007.pdf"/>
          <fw xml:id="i-43ddTioFTztUJPUh6Vt1i4">
            Motioner i Första kammaren, nr 226 år 1958 11
          </fw>
          <p xml:id="i-2jVjKhGxZjFwad25hjkL7e">
            kapitalet. Dessa aktier har garanterats en minimiutdelning av
            6 9/o. En maximering av teckningsrätten till 7 000 schilling per
            köpare för Credit- anstalt-Bankverein och till 4 000 schilling
            för Länderbank stipulerades vi- dare. Slutligen medgavs ett avbetalningssystem,
            enligt vilket tecknade poster skulle få betalas i fem månadsrater.
            När teckningstiden för de bägge emis- sionerna utlöpt kunde konstateras,
            att bägge i avsevärd utsträckning hade övertecknats, i det att
            anbud till ett totalt värde av 407 milj. schilling hade inlöpt
            mot utbjudna 224 milj. schilling. Avsikten med folkaktieemissionerna
            hade varit att intressera helt nya grupper inkomsttagare för aktiesparande.
            Såsom ett belägg för att detta syfte till stora delar vunnits
            kan noteras, att 85 ?/o av de enskilda posterna vad gäller Creditanstalt
            och 70 9/o vad gäller Länderbank låg under den fastställda maximigränsen,
            7 000 resp. 4 000 schilling. Bland dem som hyste en skeptisk inställning
            mot folkaktieidén hade före emissionerna hävdats, att en utvidgning
            av aktiesparandet inom de berörda grupperna med största sannolikhet
            endast skulle komma att med- föra en omfördelning av bestående
            sparmedel. Enligt vad som efteråt kun- nat konstateras torde emellertid
            ingen större avtappning av exempelvis sparkonton i bankerna ha
            ägt rum. Folkaktieidén har under det senaste året varit föremål
            för en livlig debatt även i Västtyskland. Frågan om en privatisering
            av statsägda företag in- tager vid sidan av planerna på åtgärder
            som kan möjliggöra en avveckling av det offentliga sparandet en
            framträdande roll i det nya regeringspro- grammet. Inledningsvis
            har konkreta förslag ställts om emission av aktier med låga valörer
            och på gynnsamma försäljningsvillkor vad gäller de stora Volkswagen-verken.
            Även i England fäster man stor vikt vid möjligheterna att på något
            längre sikt engagera nya grupper intressenter i den nygestaltning
            av eng- elskt näringsliv, vilken ej minst på grund av ändrade
            världspolitiska för- hållanden framstår som ofrånkomlig.
          </p>
          <p xml:id="i-WsR51YLNEtZXF5kTazPBDe">
            Det traditionella sättet att angripa en fråga sådan som den om
            att i enskild ägo med många delägare överföra företag, där statens
            ekonomiska intresse nu är det enda eller dominerande, skulle vara
            att begära en allmän utredning i saken — en privatiseringsutredning
            av ett slag, som kunde sägas påminna om 1920-talets socialiseringsutredning.
            Mot denna utväg talar emellertid starka skäl. Nödvändigheten att
            stimulera till ökat frivilligt spa- rande är överhängande. Den
            offentliga sektorns möjligheter att i sedvanliga
          </p>
          <p xml:id="i-4DYzfv5jc8GX8RTw31RRrr">
            former fylla sitt behov av upplåning utan att tillgripa ur samhällsekono-
            misk synpunkt ej acceptabla metoder är starkt begränsade. I stigande
            om- fattning använder staten kortfristiga lånemedel för långfristiga
            investe- ringar. Människornas eget intresse för ett eget personligt
            ägande är i snabbt stigande men samtidigt får de varaktiga konsumtionsnyttigheterna
            som
          </p>
          <pb facs="riksdagen-motions-pdf/data/1958/mot_1958_a_fk__226/mot_1958_a_fk__226-008.pdf"/>
          <fw xml:id="i-Rs51EmUfJRmmfFs8mcHcJF">
            12 Motioner i Första kammaren, nr 226 år 1958
          </fw>
          <p xml:id="i-9QgbruXZKSYkQofKjzCqUq">
            sparmål en tilltagande tyngd i deras bedömningar. Det är alltså
            angeläget att snarast ställa till förfogande konkurrenskraftiga,
            men långsiktiga spar- mål, detta särskilt som den svenska aktiemarknaden
            måste anses vara för liten för en expanderande ekonomi. Övervägande
            skäl synes därför kunna anföras för omedelbara och kon- kreta
            åtgärder i syfte att överföra statsföretag till många, enskilda
            ägare. Praktiska försök av detta slag bör dessutom snart ge erfarenheter
            av värde för fortsatta ansträngningar med målsättningen att på
            olika vägar nå ett samhälle, dominerat av en demokratisk, personlig
            äganderätt.
          </p>
          <p xml:id="i-LMuSKwjP1Lqx6md4mVgsmp">
            Vid avvägningen av vilka bolag som i första hand bör privatiseras
            före- slår vi AB Statens skogsindustrier samt — vad gäller stamaktierna
            — LKAB. Statens skogsindustrier torde vara av lämplig storleksordning
            och ha en för enskild drift passande verksamhet. Ett ytterligare
            skäl för en privatisering av just detta företag är det sätt på
            vilket bolagets kapitaltillskott skett under senare år. Utan att
            riksdagen haft några möjligheter till reell insyn har stora belopp
            fått tillföras bolaget för att finansiera redan gjorda investeringar.
            Härigenom har viss irrita- tion över bolagets skötsel uppstått.
            En privatisering skulle enligt vår me- ning få bolaget på jämställd
            fot med konkurrerande privata företag sam- tidigt som statens
            ekonomiska engagemang avlastades. Att den hittills sak- nade insynen
            i driften komme att ersättas med de privata aktieägarnas vilja
            att övervaka bolagets skötsel är också en stor fördel. Värderingen
            av de aktier som skall försäljas bör göras av en härför till-
            satt nämnd eller kommitté, som i sig inrymmer erforderlig ekonomisk
            och teknisk sakkunskap. Förslagsvis kan tänkas representanter
            för ASSI, kom- merskollegium samt bank- och fondinspektionen.
            Aktiernas valör bör fast- ställas till lägsta möjliga. Det bör
            därigenom bli möjligt för de medborgare, som så vill, att förvärva
            en eller flera aktier. Lämpligt torde även vara att teckningsrätten
            maximeras, så att största möjliga spridning erhålles. Som ett
            första steg till en utvidgad ekonomisk demokrati genom privati-
            sering av statliga bolag föreslår vi följaktligen att under budgetåret
            1958/59 aktier i AB Statens skogsindustrier försäljes till allmänheten
            efter i huvud- sak de riktlinjer vi här anfört. Utöver den privatisering
            som en försäljning av aktierna i AB Statens skogsindustrier innebär,
            upprepar vi vårt förslag från föregående års riksdag (motionerna
            I: 299 och II: 367), att de av staten från TGO förvärvade stam-
            aktierna i LKAB bör försäljas till allmänheten. Enligt vad i dessa
            motioner anfördes anser vi att med tanke på försäljningen det
            nominella värdet av en LKAB-aktie genom dispensering bör utgöra
            25 kronor. De två utgångs- punkter som föreligger för fastställande
            av försäljningspriset — statens inlösningspris och det pris TGO
            betalade vid återköpet av sin tranch — ger
          </p>
          <pb facs="riksdagen-motions-pdf/data/1958/mot_1958_a_fk__226/mot_1958_a_fk__226-009.pdf"/>
          <fw xml:id="i-LoiUwZy5Ucy4Ff7uyQgELb">
            Motioner i Första kammaren, nr 226 år 1958 13
          </fw>
          <p xml:id="i-C3ucUvLNXXJQxE1JXP961C">
            vid handen att aktierna torde åsättas ett pris av ca 100 kronor.
            Precise- ringen av försäljningspriset bör emellertid i fråga om
            ASSTI fastställas ge- nom en därtill utsedd nämnd. För att möjliggöra
            största möjliga spridning av aktierna bör tecknade poster i första
            hand reduceras i den mån de över- stiger femtio aktier. En aktieteckning
            av denna art bör vara lämplig place- ringsform förutom för allmänheten
            även för en rad kassor, stiftelser och institutioner. Genom avtal
            mellan staten och TGO har parternas inflytande i LKAB:s styrelse
            liksom vissa andra gemensamma intressen reglerats. När vi föreslår
            en försäljning under kommande budgetår av det statliga aktieinnehavet
            förutsätter vi, att försäljningen ej skall föranleda revision
            av denna överens- kommelse. De presumtiva aktieägarnas representation
            i bolagets styrelse bör enligt vår mening ordnas enligt ett system
            liknande det som användes av försäkringsbolag med många delägare.
            Utarbetade och praktiskt prövade valordningar av detta slag föreligger.
            Några tekniska svårigheter att åstad- komma en liknande för LKAB
            föreligger alltså inte. Då det emellertid när- mast torde ankomma
            på bolagsstämman att framlägga detaljerade förslag härom, nöjer
            vi oss med att framhålla önskvärdheten av en representation som
            står i relation till de nya aktieägarnas samlade aktieinnehav.
            Med stöd av ovanstående hemställes, att riksdagen måtte 1) besluta
            att aktierna i AB Statens skogsindustrier skall — med beaktande
            av önskemålet om största möjliga sprid- ning — under budgetåret
            1958/59 utbjudas till försäljning till ett pris som fastställes
            av en därtill utsedd värderings- nämnd, 2) besluta att de stamaktier
            i LKAB, som staten förvär- vat under budgetåren 1957/58 och 1958/59
            skall — med be- aktande av önskemålet om största möjliga spridning
            — under budgetåret 1958/59 utbjudas till försäljning till ett
            pris som fastställes av en därtill utsedd värderingsnämnd, 3)
            i skrivelse till Kungl. Maj:t hemställa, att Kungl. Maj:t måtte
            utse ovannämnda värderingsnämnder samt under- ställa 1957 års
            höstriksdag de av värderingsnämnderna fast- ställda försäljningspriserna
            för godkännande.
          </p>
          <p xml:id="i-HWs8HqVmeoTZNao9pw48jy">
            Stockholm den 25 januari 1958 K. G. Ewerlöf Ebon Andersson Ragn.
            Bergh : E. Birke
          </p>
          <p xml:id="i-BJRfHqwcAqFPwpBMHkNQb">
            Carl Eskilsson Erik Hagberg Axel Mannerskantz
          </p>
        </div>
      </div>
    </body>
  </text>
</TEI>
