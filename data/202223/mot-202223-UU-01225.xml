<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-UU-01225">
  <teiHeader>
    <fileDesc>
      <titleStmt>
        <title>Biståndsbudgeten</title>
        <author corresp="i-7EGhEVdWhirq9oiHvVcrQR">av Lotta Johnsson Fornarve m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1225 av Lotta Johnsson Fornarve m.fl. (V)</title>
          <idno type="rdwebb">HA021225</idno>
          <rs type="number">1225</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HA021225/text</ref>
          <ref type="dokument_url_html">https://data.riksdagen.se/dokument/HA021225</ref>
          <ref type="dokumentstatus_url_xml">https://data.riksdagen.se/dokumentstatus/HA021225</ref>
          <ref type="pdf">https://data.riksdagen.se/fil/DC1121FB-AAD2-4F94-BD60-4C6BB6D30914</ref>
          <ref type="docx">https://data.riksdagen.se/fil/0921D199-45BE-481E-864F-8D7362B09618</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Hn2xAAaqgQLyS3k5RBuXkb</idno>
            <name>Andrea Andersson Tay</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-U8W4uUAKEoMtNdRs3JJRK8</idno>
            <name>Kajsa Fredholm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda W Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DnBTxY8FtXrHhSnmhw4WHb" type="signed"/>
        <correspContext corresp="i-DnBTxY8FtXrHhSnmhw4WHb">
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-Hn2xAAaqgQLyS3k5RBuXkb"/>
          <note type="signatory" corresp="i-U8W4uUAKEoMtNdRs3JJRK8"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-PAfMpaW8KP2UfRTBpXARTc"/>
        </correspContext>
        <correspAction xml:id="i-VTxHXbvfXJTTjaGqTo1bUB" type="submitted">
          <date when="2022-11-22"/>
          <time when="15:11:10"/>
        </correspAction>
        <correspAction xml:id="i-53DM3eA8gdxsepYyuc8S7m" type="reviewed">
          <date when="2022-11-23"/>
          <time when="11:47:02"/>
        </correspAction>
        <correspAction xml:id="i-BRkuKBB6wxSWam4nhXB1z4" type="referred">
          <date when="2022-12-01"/>
        </correspAction>
        <correspAction xml:id="i-UJ19qy4gsbu7W1kuXXZsJi" type="assigned">
          <date when="2023-08-28"/>
          <time when="16:30:34"/>
        </correspAction>
        <correspContext corresp="i-UJ19qy4gsbu7W1kuXXZsJi">
          <ref type="assignedTo">Utrikesutskottet</ref>
        </correspContext>
        <correspAction xml:id="i-Jw1FqrAnwYiHvBqCm4jX9d" type="behandlas_i"/>
        <correspContext corresp="i-Jw1FqrAnwYiHvBqCm4jX9d">
          <ref type="uppgift">2022/23:UU6</ref>
          <ref type="ref_dok_id">HA01UU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UU6</ref>
          <ref type="ref_dok_titel">Internationellt utvecklingsbistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:1225 av Lotta Johnsson Fornarve
          m.fl. (V) Biståndsbudgeten
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-SkxFiM6Nd9qqhnghp71NdX">
            1 Förslag till riksdagsbeslut
          </head>
          <list>
            <item xml:id="i-NDge8C2DtBb3BhBTYAKAkT" sortKey="Yrkande 1">
              Riksdagen ställer sig bakom det som anförs i motionen om att
              regeringen bör återinföra enprocentsmålet för svenskt bistånd
              och tillkännager detta för regeringen.
            </item>
          </list>
          <list>
            <item xml:id="i-S8RAS5n2m6GpwkZrpuwtqU" sortKey="Yrkande 2">
              Riksdagen ställer sig bakom det som anförs i motionen om att
              regeringen i sitt arbete bör verka för ett förändrat regelverk
              inom OECD-Dac i syfte att skärpa möjligheterna till avräkningar
              för inhemskt flyktingmottagande och tillkännager detta för regeringen.
            </item>
          </list>
          <list>
            <item xml:id="i-C8cxzgwDzgpgtiJjd7g4xe" sortKey="Yrkande 3">
              Riksdagen ställer sig bakom det som anförs i motionen om att
              regeringen årligen bör återkomma till riksdagen med en skrivelse
              där avräkningarna redovisas tydligt och transparent och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-B29QdtB3bZy3yejXMeEg7m" type="h1">
            2 Regeringens avräkningar urholkar biståndet
          </head>
          <p xml:id="i-QsCXm7Dtk39gHuAu5CjbGC">
            Rysslands folkrättsvidriga invasion av Ukraina chockade hela
            världen. Hittills har mer än en fjärdedel av Ukrainas befolkning
            tvingats på flykt. Människor tvingas lämna sina hus och hem, familjer
            splittras, antalet våldtäkter ökar och gravida tvingas föda sina
            barn i skyddsrum och på tunnelbanestationer. Sverige och resten
            av Europa måste gemensamt ta ansvar för att välkomna de människor
            som nu flyr den ryska attacken.
          </p>
          <p xml:id="i-KKpbvVHQFRaxzMZCvxWrWZ">
            Den förra socialdemokratiska regeringen valde att finansiera
            mottagandet av män­niskor som flyr Ukraina genom avräkningar i
            biståndsbudgeten. De aviserade i april i år att 9,2 miljarder
            kronor skulle tas från biståndet under 2022. Det innebar en omfattande
            minskning av den befintliga biståndsbudgeten. Summan motsvarar
            nästan en femtedel av biståndet och är mer pengar än det sammanlagda
            biståndet till Sveriges 10 största samarbetsländer. Sida varnade
            för att resurserna för viktiga frågor så som mänskliga rättigheter,
            demokrati och rättsstatens principer närapå skulle tvingas halveras.
            Det ursprungliga beloppet har sedan sjunkit i flera steg. I budgetpropositionen
            för 2023 landar kostnaderna för mottagande av asylsökande och
            skyddsbehövande 2022 på drygt 6 miljarder kronor.
          </p>
          <p xml:id="i-CCB1Bk8qfj6VooN9zMMNQe">
            Med ett ansträngt klimatnödläge, en coronapandemi som fortfarande
            pågår runt om i världen, enorma globala klyftor, brist på grundläggande
            demokratiska rättigheter i många länder och brist på basala nödvändigheter
            såsom rent vatten och mödravård är behoven av bistånd enorma.
          </p>
          <p xml:id="i-FnBdjtTLapb4jeV4wuV57u">
            De senaste åren har de humanitära behoven ökat kraftigt. De väpnade
            konflikterna har blivit fler och mer långvariga och många länder
            har drabbats hårt av de ekonomiska konsekvenserna av coronapandemin.
            För första gången på årtionden ökar fattigdomen i världen. Bara
            under 2022 ökade antalet människor i extrem fattigdom till 719
            miljoner enligt Världsbanken, vilket gör att 9,3 procent av hela
            världens befolkning lever i fattig­dom. Orsaken är en rad globala
            kriser som överlappar varandra – klimatkrisen, corona­pandemin,
            höjda livsmedelspriser och ett växande antal krig och konflikter.
            Klimat­förändringen slår redan hårt mot många fattigare länder
            och driver människor på flykt. FN varnar för att extrema väderhändelser
            är det nya normala. På vissa platser i världen kan temperaturer
            på uppemot 60 grader komma att nås redan inom några decennier.
            Också den demokratiska utvecklingen i världen går bakåt. En övervägande
            majoritet av alla människor, 70 procent, lever i diktaturer. Enligt
            årets demokratirapport från Varieties of Democracy-institutet
            (V‑Dem) vid Göteborgs universitet är den demokratiska nivån för
            den genomsnittliga världsmedborgaren tillbaka på 1989 års nivåer.
            Trots det har inte världens samlade humanitära finansiering ökat
            i samma takt. Enligt FN‑organet OCHA är en av 29 människor i världen
            beroende av humanitärt stöd. En drastisk ökning sedan tidigare
            år.
          </p>
          <p xml:id="i-AtggkmwzrT4FDYRDjemnra">
            Den förra regeringen satte Sida i en svår situation. Att de genom
            sitt beslut under­grävde det så viktiga enprocentsmålet bäddade
            också för att den nya moderatledda regeringen kunde kasta svensk
            biståndspolitik överbord. Det är otvivelaktigt så att detta har
            skadat Sveriges anseende i biståndsvärlden. Först tvingades Sida
            att bryta överens­kommelser med både multilaterala organisationer
            och framför allt civilsamhälles­organisationer, och sedan drogs
            biståndet drastiskt ner. Osäkra prognoser för avräkning­arna leder
            dessutom till en stor ryckighet i biståndsbudgeten som motverkar
            den lång­siktighet som så väl behövs.
          </p>
          <p xml:id="i-XjeA4ZL3hx4w8uNWjQv7k7">
            Den nya regeringen med Moderaterna, Kristdemokraterna och Liberalerna
            överger med stöd av Sverigedemokraterna Sveriges enprocentsmål
            och ersätter det med ett treårigt mål satt i kronor och ören.
            I ett första steg fryser man det strax under nuvarande nivå, men
            prognosen visar att det snabbt kommer att bli en betydande sänkning
            i förhål­lande till BNI. Samtidigt slår Tidöavtalet fast att biståndet
            ska användas som ett verktyg för att uppnå migrationspolitiska
            villkor. Det är ett avsteg från själva grundprincipen om bistånd
            och strider mot principerna om effektivt bistånd.
          </p>
          <p xml:id="i-QKTLU46DcB21NVetWTfH1b">
            Att regeringen därmed bryter med en lång tradition av svensk
            biståndspolitik är förödande. Att sänka biståndet i en tid när
            behoven är som allra störst är ett slag mot de människor som har
            det allra svårast i världen. Det innebär att viktiga demokrati­sats­ningar,
            stöd till flickors skolgång, projekt för vattenrening och andra
            projekt aldrig kommer att komma till stånd. Att regeringen inte
            ens kommer med en procentsats i förhållande till BNI innebär att
            man har möjlighet att sänka biståndet ytterligare framöver. Att
            dessutom villkora biståndet med krav på mottagarländerna att ta
            tillbaka människor som flytt är ett avsteg från själva biståndets
            kärna – att det ska vara till för mottagaren, inte givaren.
          </p>
          <p xml:id="i-R9VsnNh9D47YBofMUqZRtP">
            Vänsterpartiet står i solidaritet med världens fattiga. Vi accepterar
            inte en svensk biståndspolitik som inte tar hänsyn till människors
            behov och lidande världen över. Vi värnar enprocentsmålet och
            lägger förslag om att dessutom utöka det ytterligare i form av
            ett additionellt klimatbistånd. Läs mer i vår budgetmotion 2022/23:1299.
          </p>
          <p xml:id="i-GQb3easeED8d1gwGwcAceM">
            Regeringen bör återinföra enprocentsmålet för svenskt bistånd.
            Detta bör riksdagen ställa sig bakom och ge regeringen till känna.
          </p>
          <p xml:id="i-NC2uLzRksdBQN7zYVTR1Gf">
            Regeringens val att minska biståndet kommer att få mycket allvarliga
            konsekvenser. För att inte dessutom ytterligare urholka biståndet
            är det särskilt viktigt att begränsa avräkningarna för flyktingmottagande.
          </p>
          <p xml:id="i-9DUcLiEPHePvaWpP77qArj">
            Sverige har en viktig roll i att tillsammans med de som tror
            på en multilateral världs­ordning motarbeta en negativ utveckling,
            och i stället stärka stödet för bistånd. Det blir betydligt svårare
            med en regering som dramatiskt minskar biståndet och undergräver
            förtroendet för biståndssystemet. En viktig åtgärd blir att säkerställa
            att biståndet inte urholkas genom avräkningar till flyktingmottagande.
          </p>
          <p xml:id="i-A3SuoBYiLgDMPrhRsY2w1q">
            Enligt biståndsorganisationen Forum CIV är Sverige ett av de
            EU-länder som gör allra störst avräkningar för flyktingmottagandet.
            Det är oroande, inte minst eftersom att erfarenheten från när
            Sverige tidigare ökade avräkningarna för inhemskt flykting­mottagande
            i mitten av 2010-talet ger vid handen att andra länder följer
            efter.
          </p>
          <p xml:id="i-7LfEUUfZ3uHMghK1eBAnsc">
            Färre flickor kommer kunna gå till skolan, färre personer kommer
            få hivprevention och fler kommer svälta. Civilsamhällesorganisationer
            som arbetar i Ukraina med att samordna humanitär hjälp, koordinera
            flyktvägar och sprida viktig kunskap om desinformation riskerar
            att förlora sitt stöd. Helt enkelt kommer färre människor få sina
            mänskliga rättigheter tillgodosedda. Sverige har alla möjligheter
            att vara en fristad för människor på flykt från Rysslands anfallskrig
            och andra i behov av skydd, utan att behöva göra avkall på det
            internationella biståndet. Det är tydligt att regelverket för
            avräkningar behöver bli striktare.
          </p>
          <p xml:id="i-HN5MBV1fztrma7rXn9Sni3">
            Regeringen bör i sitt arbete verka för ett förändrat regelverk
            inom OECD-Dac i syfte att skärpa möjligheterna till avräkningar
            för inhemskt flyktingmottagande. Detta bör riksdagen ställa sig
            bakom och ge regeringen till känna.
          </p>
          <head xml:id="i-8335aAuX9EWz8xXEFQDGdN" type="h1">
            3 En ökad transparens
          </head>
          <p xml:id="i-H6RCUQ1mFmsmMzfoZAZH5V">
            Ett problem som pågått under lång tid och som Vänsterpartiet
            upprepade gånger har kritiserat är bristen på transparens när
            det gäller avräkningarna. Den tidigare regeringen redovisade i
            budgetpropositionen för 2022 avräkningarna något tydligare än
            tidigare år. Den nya beräkningsmodellen och regeringens redovisning
            är dock fortfarande inte till­räckligt tydliga. Det är ett demokratiskt
            problem. För att det ska vara möjligt att granska och följa förändringar
            över tid är det centralt att regeringen tydligt redovisar till
            riksdagen vad man faktiskt gör.
          </p>
          <p xml:id="i-REWwbBuSirHVYi2Z54RxPF">
            Regeringen bör årligen återkomma till riksdagen med en skrivelse
            där avräkningarna redovisas tydligt och transparent. Detta bör
            riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-NgZb2mqYBeQWQidfT64n1f" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-4umtGt9hvKRGMzspivaDjU" who="i-Hn2xAAaqgQLyS3k5RBuXkb">
              Andrea Andersson Tay (V)
            </item>
            <item xml:id="i-6j2wT1L3KsCQQERactjhua" who="i-U8W4uUAKEoMtNdRs3JJRK8">
              Kajsa Fredholm (V)
            </item>
            <item xml:id="i-Nm26UrJgg1MH4CobKkpi4x" who="i-6CAgZyR6FvVqYZHQfCw5HJ">
              Hanna Gunnarsson (V)
            </item>
            <item xml:id="i-3pZ2HfcMx2KhLmzwp18mxE" who="i-HG8uLqLT7SnwSx5YRobkVr">
              Håkan Svenneling (V)
            </item>
            <item xml:id="i-HFiznxWQnbxeweuTEDjPhV" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
          </list>
        </div>
      </div>
    </body>
  </text>
</TEI>
