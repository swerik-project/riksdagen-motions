<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--00324">
  <teiHeader>
    <fileDesc>
      <titleStmt>
        <title>om en översyn av de inkomstprövade förmånerna</title>
        <author>av herr Jonsson i Mora m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en översyn av de inkomstprövade förmånerna</title>
          <idno type="rdwebb">FV02324</idno>
          <rs type="number">324</rs>
          <ref type="dokument_url_text">http://data.riksdagen.se/dokument/FV02324/text</ref>
          <ref type="dokument_url_html">http://data.riksdagen.se/dokument/FV02324</ref>
          <ref type="dokumentstatus_url_xml">http://data.riksdagen.se/dokumentstatus/FV02324</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>ANDERS JONSSON</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="woman">
            <idno>i-NnnjpbjTFUH5mHJLVXoKZ1</idno>
            <name>BRITTA BERGSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Hu7hKPMf4mxcMxbTcp28NL</idno>
            <name>MAC P. HAMRIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>ELVER JONSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SJgTPjUAyqJwkgRxE9ZFeP" type="signed"/>
        <correspContext corresp="i-SJgTPjUAyqJwkgRxE9ZFeP">
          <note type="signatory" corresp="r-0"/>
          <note type="signatory" corresp="i-NnnjpbjTFUH5mHJLVXoKZ1"/>
          <note type="signatory" corresp="i-Hu7hKPMf4mxcMxbTcp28NL"/>
          <note type="signatory" corresp="i-Gcjbk3nJyjWXPaa2dm3MFR"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__324/mot_1972__324-001.pdf"/>
      <fw xml:id="i-6cnUw7AiomPzxWyN2iWjad">
        Mot. 1972: 324 3
      </fw>
      <div xml:id="i-DkheL77t4SnHq5MnE67Djv" type="motHeader">
        <div xml:id="i-DV3L4JmQTHvHgAU8awkGoB" type="motTitle"/>
        <div xml:id="i-QcVdKfoMfAboCgFdR6Any5" type="motSubmissionInfo"/>
      </div>
      <div xml:id="i-Bt9gQGeqdoZo9TnfeD78jT" type="motBody">
        <div xml:id="i-Ga2S6S3XZeSWpPzGc23oRz">
          <p xml:id="i-VzD1z4h9y6ZgQaCMnC2RST">
            Nr 324
          </p>
          <p xml:id="i-4MdNP99ziKjN8jy28Rhi2y">
            av herr Jonsson i Mora m. fl. om en översyn av de inkomstprövade
            förmånerna åt pensionärer.
          </p>
          <p xml:id="i-CGrGaNEESoXjQP1efgrytu">
            Antalet personer som jämte folkpension innehade kommunalt bo-
            stadstillägg var 1971 ca 650 000 och beräknas fram till 1975 ha
            stigit till 700 000. Det gäller här en grupp pensionärer som saknar
            sidoinkomster eller endast har ringa sådana, t. ex. genom en liten
            ATP-pension eller inkomst av eget förvärvsarbete. För dessa människor
            är de kommunala bostadstilläggen en nödvändig komplettering av
            folkpensionen. Det gäller i all synnerhet med det nu rådande höga
            kostnadsläget i fråga om både bostäder och allmänna levnadskostnader.
            Visserligen är folkpensions- förmånerna indexreglerade och basbeloppet,
            på vilket pensionerna beräknas, höjs successivt med indexförändringar.
            Detta kan dock inte helt kompensera kostnadshöjningarna. Kommunala
            bostadstillägg utgår i samtliga kommuner i landet. Det är också
            kommunerna som själva bestämmer tilläggens storlek och fast- ställer
            de grunder efter vilka de skall utgå. I en del kommuner utgår
            endast schablontillägg. I andra svarar kommunen för hela bostadskostnaden
            upp till viss storlek. I ytterligare andra kommuner har man ett
            schablonbelopp i botten och därefter bidrag till styrkt bostadskostnad
            upp till ett högsta belopp. Kommunför- bundet har utarbetat förslag
            till normalbestämmelser till ledning för kommunerna. Kommunerna
            har att svara för hela kostnaden för de kommunala bostadstilläggen.
            De olika förutsättningarna och ålderssammansättningen i kommunerna
            i befolkningshänseende verkar begränsande på vissa kommuners möjligheter
            att utge högre bostadstillägg. Glesbygdskom- muner har ofta procentuellt
            stort antal pensionärer och sämre ekono- miska förutsättningar
            än tätorterna. Otvivelaktigt har det skett en viss utjämning genom
            kommunsammanslagningarna, men fortfarande kvarstår skillnader
            mellan de olika kommunerna. De kommunala bostadstilläggen är inkomstprövade,
            och riksdagen fastställer grunder för denna prövning. För många
            pensionärer är det dock nödvändigt att dryga ut pensionerna genom
            sidoinkomster, och de söker sig därför ut på arbetsmarknaden.
            Sidoinkomster över ett visst belopp medför emellertid en reducering
            av bostadstillägget. Dessa beloppsgränser, som ändrades senast
            1969, är för närvarande för ensam
          </p>
          <p xml:id="i-5gR5q143uJ4ik5zApnasnn">
            1” Riksdagen 1972. 3 saml. Nr 323-328
          </p>
          <pb facs="riksdagen-motions-pdf/data/1972/mot_1972__324/mot_1972__324-002.pdf"/>
          <fw xml:id="i-2nguN9kAn7KjU7RmDEeb1k">
            Mot. 1972: 324 4
          </fw>
          <p xml:id="i-RNACVXH7Vy8UwA9YKECuDa">
            pensionär 2 000 kronor och för äkta makar 3 000 kronor. Överstiger
            sidoinkomster dessa belopp, reduceras bostadstillägget med 50
            26 av den överskjutande inkomsten. Det innebär t.ex. att ett bostadstillägg
            om 2 000 kronor för ensam pensionär är helt avtrappat vid en sidoinkomst
            av 6 000 kronor. Beslutet 1969 innebar en mindre uppjustering
            av de prövningsfria inkomstbeloppen, men sedan dess har en inte
            ringa höjning av den nominella inkomstnivån förekommit, liksom
            även av kostnads- läget. Detta gör att en pensionär i dag med
            sin arbetsinsats snabbare når upp till de inkomstgränser där en
            reducering av inkomstprövade pensionsför- måner — till vilka också
            hör hustrutillägget — inträder. Från denna synpunkt föreligger
            skäl för en uppjustering av inkomstbe- loppen. Förslagsvis bör
            de höjas för ensamstående pensionär till 3 000 kronor och för
            äkta makar till 5 000 kronor. Som tidigare framhållits bekostas
            de kommunala bostadstilläggen helt av kommunerna, och en höjning
            av de prövningsfria inkomstbeloppen kan komma att medföra höjda
            kostnader för kommunerna. Dessa bör — särskilt med hänsyn till
            att en stor andel pensionärer bor i glesbygderna — täckas genom
            statligt bidrag till kostnaderna för de kommunala bostadstilläggen
            och därmed också bidra till att utjämna skillnader mellan olika
            kommuner. Vi förutsätter att den nyligen tillsatta utredningen
            om kostnadsför- delningen mellan stat och kommun kommer att överväga
            denna fråga. Som tidigare framhållits är det för pensionärer som
            saknar eller har en ringa ATP-pension många gånger nödvändigt
            att dryga ut pensionen med extra sidoinkomster. Ett stort antal
            söker därför skaffa sig extraarbete. Även från andra synpunkter
            kan det vara lämpligt att ha kvar någon form av yrkesarbete efter
            uppnådd pensionsålder. En successiv avtrappning av arbetsinsatserna
            kan för många även från medicinsk synpunkt vara bättre än ett
            totalt avbrytande av all yrkesverksamhet vid en viss ålder. Det
            visar sig emellertid att det ofta inte blir mycket kvar av sidoinkomsterna.
            Utöver vad vi anfört om inverkan genom reducering av inkomstprö-
            vade pensionsförmåner tillkommer nämligen en beskattning som ytterli-
            gare reducerar den behållna nettoinkomsten. Detta resulterar i
            höga samlade marginaleffekter. Det bör bemärkas att enbart folkpension
            och kommunalt bostads- tillägg skall enligt den av riksdagen 1970
            antagna skattereformen vara fria från skatt. Vid sidoinkomster
            är en pensionär berättigad till ett extra avdrag vid taxeringen.
            Eftersom detta avdrag emellertid reduceras vid ökade sidoinkomster,
            blir marginaleffekten förstärkt. Avdraget är så konstruerat att
            ensamstående pensionär utöver folkpension och pensions- tillskott
            skall kunna ha en sidoinkomst på 1 500 kronor utan att behöva
          </p>
          <pb facs="riksdagen-motions-pdf/data/1972/mot_1972__324/mot_1972__324-003.pdf"/>
          <fw xml:id="i-5KNFReDGYgnSMk9TCwM4MU">
            Mot. 1972: 324 3
          </fw>
          <p xml:id="i-LSZnWbn1dKefusd43FQHyi">
            erlägga skatt. Då sidoinkomsten överstiger 1 500 kronor reduceras
            avdraget med 1/3 av det överskjutande beloppet. För en ensamstående
            pensionär med ett bostadstillägg på 4 000 kronor och vid en beräknad
            kommunal utdebitering på 22:50 blir t. ex. totalmarginaleffekten
            genom avtrappning av det kommunala bostads- tillägget och en marginalskatt
            på 40—45 7 på sidoinkomsten omkring 90—96 90 i inkomstlägen mellan
            2 000 och 10 000 kronor. Det blir därför föga lönande för pensionären
            att skaffa sig sidoin- komster genom extra arbetsinsatser. Som
            jämförelse kan nämnas att en person i aktiv ålder i detta inkomstläge
            har ca 38 Z i skatt, inräknat folkpensionsavgift. Dessa för pensionärer
            ogynnsamma effekter av en samtidig beskatt- ning och avtrappning
            av inkomstprövade förmåner har i flera samman- hang uppmärksammats
            i riksdagen utan att någon verklig översyn av desamma har gjorts.
            Bevillningsutskottet skrev redan år 1967 i sitt utlåtande nr 2:
            ”Utskottet är medvetet om att de nuvarande reglerna för beskattningen
            av folkpensionärernas sidoinkomster i vissa fall leder till orimliga
            resultat. Detta beror inte endast på beskattningsreglernas utformning
            utan kanske i än högre grad på att hustrutillägg och kommunala
            bostadstillägg är behovsprövade och därför reduceras om folkpensionären
            har sidoin- komster av viss storlek. De otillfredsställande effekterna
            beror på en samtidig reduktion av de inkomstprövade folkpensionärsförmånerna
            och avtrappning av det extra avdraget.” Klämmen innebar att utskottet
            föreslog och riksdagen begärde skyndsam utredning av frågan om
            beskattningen av folkpensionärernas sidoinkomster därvid särskilt
            bör övervägas möjligheten att införa en definitiv källskatt för
            folkpensionärer”. Någon utredning har emellertid ej ägt rum. Bevillningsutskottet
            skrev i sitt utlåtande 1970:40 med anledning av prop. 1970:70
            om ändring i kommunalskattelagen: ”Man kan emellertid
          </p>
          <p xml:id="i-HqfQSzJAd58LW1uKgXfjUB">
            ”
          </p>
          <p xml:id="i-VunqH7yC7s5XYsJdzv4PoE">
            en
          </p>
          <p xml:id="i-DRyLm365t3cTtJUFxG6DpU">
            inte bortse från att nuvarande bestämmelser om extra avdrag för
            nedsatt skatteförmåga för folkpensionärer med sidoinkomster i
            vissa fall leder till otillfredsställande resultat beroende på
            de tröskel- och marginaleffekter som inträder vid stigande inkomster.
            Genom förslagen i propositionen uppnås avsevärda förbättringar
            i detta hänseende men fortfarande kvarstår vissa otillfredsställande
            verkningar av bestämmelserna vid sam- tidig reduktion av de inkomstprövade
            folkpensionsförmånerna och
          </p>
          <p xml:id="i-G7RBPrNd8W87C7PVnRQ9KF">
            avtrappningen av det extra avdraget.” — — — ”Utskottet förutsätter
            att Kungl. Maj:t har sin uppmärksamhet riktad på frågan och —
            om det visar sig möjligt — framlägger förslag i syfte att motverka
            de påtalade
          </p>
          <p xml:id="i-RLTy3ex4HgzfQF5zoov9ss">
            effekterna av bidrags- och skatteregler för folkpensionärerna.”
            Enligt vår uppfattning föreligger således skäl för en översyn
            av
          </p>
          <pb facs="riksdagen-motions-pdf/data/1972/mot_1972__324/mot_1972__324-004.pdf"/>
          <fw xml:id="i-J3DLmMLgQt1aC1UQM2bu3K">
            Mot. 1972: 324 6
          </fw>
          <p xml:id="i-MU788ELq27YTiXAasVAaKp">
            gällande bestämmelser och samordningseffekter i syfte att mildra
            marginaleffekterna vid beskattning av pensionärernas sidoinkomster.
            Olika vägar kan sökas i detta sammanhang. Man kan t.ex. göra inkomsten
            skattefri så länge avtrappning av de inkomstprövade förmå- nerna
            äger rum. Man kan medge pensionären ett större extra avdrag vid
            taxeringen — och mildra reglerna för avtrappningen av detta extra
            avdrag. Vilka av dessa alternativ — eller andra — som ger den
            största rättvisan och bäst mildrar effekterna av nuvarande regler
            för reducering av inkomst- prövade förmåner och beskattning bör
            klarläggas genom utredning i enlighet med vad riksdagen tidigare
            begärt. Med hänvisning till det anförda hemställer vi att riksdagen
            hos Kungl. Maj:t 1. anhåller om översyn av reglerna för erhållande
            av kommunala bostadstillägg och andra inkomstprövade pensionsförmåner,
            syftande till en höjning av de avdragsfria beloppen i enlighet
            med vad som i motionen angivits, 2. begär förslag till statliga
            åtgärder i syfte att utjämna skillnaderna i utgående kommunala
            bostadstillägg och lindra kommunernas kostnader för desamma, 3.
            anhåller om utredning och förslag för att undanröja eller mildra
            de otillfredsställande effekterna av en samtidig reduk- tion av
            de inkomstprövade pensionsförmånerna och beskatt- ningen av pensionärernas
            sidoinkomster.
          </p>
          <p xml:id="i-JqbeWtnojMGVCfZgYm6tMw" type="date">
            Stockholm den 20 januari 1972
          </p>
          <div xml:id="i-MMrYMRcaE3nm4nbH4nCtg8" type="signatureBlock">
            <p who="unknown" type="signature">
              ANDERS JONSSON (fp)
            </p>
            <p who="unknown" type="signature">
              i Mora)
            </p>
          </div>
          <p xml:id="i-3Pd5t7R22Q7scpKgD5UCKN">
            BRITTA BERGSTRÖM (fp) MAC P. HAMRIN (fp)
          </p>
          <p xml:id="i-6tpFQjB94eoU3kxnoHyhQA">
            ELVER JONSSON (fp) i Alingsås
          </p>
        </div>
      </div>
    </body>
  </text>
</TEI>
