<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__807/mot_1961__ak__807-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 807 år 1961 15
          </p>
          <p>
            Nr 807
          </p>
          <p>
            Av herr Christenson i Malmö, i anledning av Kungl. Maj:ts pro-
            position nr 157, med förslag till kungörelse med sär- skilda bestämmelser
            om utförsel av obeskattade varor i
          </p>
          <p>
            fartygstrafiken över Öresund.
          </p>
          <p>
            I proposition nr 157 föreslås en kungörelse med särskilda bestämmelser
            om utförsel av obeskattade varor i fartygstrafiken över Öresund.
            Kungörel- sen har underställts riksdagen för yttrande. Förslaget
            är upplagt så att passagerarfartyg i trafik mellan hamnarna i
            Danmark och Sverige vid Öresund, då de lämnar svenskt tullområde,
            icke får medföra obeskattade rusdrycker och tobaksvaror såsom
            proviant annat än på vissa villkor. Dessa villkor innefattar bl.
            a. bestämmelser om ord- ningen ombord samt vidare föreskrifter
            om hur de medförda obeskattade varorna skall disponeras, om hur
            och när och var de får utlämnas till passa- gerare ombord etc.
            Reglerna skall gälla oavsett fartygens nationalitet. Det synes
            ur flera synpunkter tveksamt om denna reglering står i överensstäm-
            melse med gällande internationell rätt. Det är långt ifrån klart,
            att Sverige har rätt att ensidigt reglera utländska fartygs rätt
            att från svenskt territorium utföra obeskattade varor. I vart
            fall torde främmande fartyg, som utifrån inkommer till svenskt
            territorium, ha en obestridlig rätt att från Sverige återutföra
            samma varukvantiteter som de infört till Sverige och som förvarats
            förseglade under fartygets uppehåll i svensk hamn. Innebörden
            av förslaget är att Sverige tar sig rätt att beslag- taga eller
            på annat sätt hindra återutförsel av sådana varor, då det utländska
            fartyget lämnar svensk hamn för färd till annat land. — Vidare
            är det ytterst tveksamt, om man genom svensk lagstiftning har
            rätt att beträffan- de utländska fartyg, som befinner sig i Sveriges
            yttre territorialvatten, läm- na föreskrifter om sådana interna
            förhållanden ombord som tidpunkten, då passagerarna kan få ett
            glas vin. Enligt gällande folkrätt torde icke Sverige kunna blanda
            sig i dylika angelägenheter ombord å utländska fartyg under deras
            fart i Sveriges yttre territorialvatten. De internationellrättsliga
            frågorna beröres i propositionen icke på annat sätt än att det
            där sägs att något hinder icke torde förefinnas i folkrätts- liga
            grundsatser att förfara så som föreslås i propositionen. Så lätt
            torde man icke kunna ta på dessa spörsmål. Sverige kan bli invecklat
            i rättsliga uppgörelser med för oss olycklig utgång. Det är därför
            nödvändigt att de internationellrättsliga sammanhangen klargöres,
            innan riksdagen fattar beslut i saken.
          </p>
          <pb facs="riksdagen-motions-pdf/data/1961/mot_1961__ak__807/mot_1961__ak__807-002.pdf"/>
          <p>
            16 Motioner i Andra kammaren, nr 807 år 1961
          </p>
          <p>
            Vidare synes tydligt att den föreslagna regleringen icke kan
            genomfö- ras annat än genom lag, beslutad enligt RF $ 87. Visserligen
            har genom den åberopade kungörelsen den 26 april 1957 (nr 123)
            i administrativ ord- ning meddelats bestämmelser om utförsel av
            vissa obeskattade varor så- som proviant eller resgods. I förevarande
            författningsförslag är det emel- lertid icke endast fråga om en
            administrativ reglering av frågan vilka va- ror som får ombordtagas
            för utförsel. Fastmera gäller det nu rätten att från svenskt tullområde
            utföra dylika varor, oberoende av på vilket sätt dessa varor kommit
            ombord. Som framgår av vad ovan sagts kan det i realiteten bli
            fråga om konfiskation av obeskattade rusdrycker och tobaks- varor,
            som ett utländskt fartyg inför till svenskt tullområde och som
            det vill medföra då det åter lämnar området. För sådana åtgärder
            torde uppen- barligen krävas lagstöd. Dylika ingripanden är ej
            tillåtna i administrativ ordning. Lagstöd torde även vara erforderligt
            av den grund att här är fråga om in- grepp av sådan art som enligt
            svensk praxis sedvanerättsligt reglerats i författningar beslutade
            av konung och riksdag gemensamt. Sålunda har t. ex. föreskrifter
            om den tidpunkt, då rusdrycker får serveras inom Sverige, alltid
            plägat ha karaktären av gemensam lagstiftning. Den omständig-
            heten att dylika föreskrifter i detta fall formellt givits formen
            av villkor för utförsel från tullområdet — ett fält inom vilket
            Kungl. Maj:t måhända kan ha ensam beslutanderätt — kan icke föranleda
            att Kungl. Maj:t kan få befogenhet att ensidigt reglera frågor
            om utskänkningstider m. m. Även beträffande andra bestämmelser
            torde enahanda synpunkter göra sig gäl- lande. Att stipulera ytterligare
            skärpta och olika bestämmelser för internatio- nella vatten i
            Öresund än i Kattegatt, Östersjön och Bottenhavet inger be- tänkligheter.
            Havets frihet och internationell praxis bör tillämpas i största
            möjliga utsträckning när det gäller Öresund, som är en av världens
            mest trafikerade farleder. Frågan har även ekonomiska och nykterhetspolitiska
            aspekter. När det gäller Öresund har myndigheterna och remissorganen
            förklarat att fylleri- förseelserna är större på land än i öresundstrafiken.
            Med tanke på att sprit- Priserna är avsevärt billigare i Danmark
            än i Sverige kan man starkt be- fara att särskilt ungdomar förlägger
            sin spritkonsumtion till Danmark el- ler i anslutning till resor
            från Danmark, vilket inte minst gynnas av möj- ligheterna att
            inköpa spritdrycker i Danmark fritt i butikerna och ganska sent
            på kvällarna. Sannolika skäl synes tala för att Danmark kommer
            att tillföras ytterligare icke obetydliga skatteintäkter på Sveriges
            bekostnad. Det har från dansk och svensk sida framhållits, att
            om de föreslagna nya bestämmelserna skulle träda i kraft redan
            den 1 juni 1961 kommer detta att medföra komplikationer både för
            företagen på de berörda farty- gen och för deras anställda. Rederinäringen
            har under en följd av år in-
          </p>
          <pb facs="riksdagen-motions-pdf/data/1961/mot_1961__ak__807/mot_1961__ak__807-003.pdf"/>
          <p>
            Motioner i Andra kammaren, nr 807 år 1961 17
          </p>
          <p>
            vesterat betydande belopp i fartygsbyggen i samma takt som resefrekven-
            sen ökat över Sundet, och det tar tid att planera om till en ny
            giv, som kan väntas medföra minskning i trafiken. Det bör även
            framhållas att bety- dande investeringar lagts ned i hamnarna
            i skånestäderna, speciellt med hänsyn till trafiken mellan Danmark
            och Sverige. Inte minst ur personal- synpunkt är den korta fristen
            föga tilltalande. För de anställda, och sär- skilt servicepersonalen,
            kommer de föreslagna nya bestämmelserna att in- nebära kontrolluppgifter,
            t. ex. när det gäller att bedöma passagerarnas ålder, vilka uppenbarligen
            kan komma att medföra irritation och otrivsel. I vanliga fall
            brukar anställda få ett par månaders varsel, utöver kollek- tivavtalets
            uppsägningstid, från arbetsgivarnas sida vid övergång till ett
            nytt arbetssystem. När det gäller det nu aktuella fallet med ransoneringar
            kan man misstänka att det kommer att leda till snabbt minskade
            arbets- inkomster och sannolikt också permitteringar till följd
            av minskad resan- defrekvens. En frivillig överenskommelse mellan
            dansk-svenska myndig- heter och berörda intressegrupper skulle
            varit en god lösning av frågan. Under behandlingen vid 1958 års
            riksdag av frågan om försäljning av obeskattade varor uttalade
            bevillningsutskottet följande: »Utskottet är för sin del inte
            berett att utan tillgång till utredningar ta ståndpunkt till dessa
            problem.» Någon utredning föreligger inte heller i den föreliggande
            pro- positionen om de ekonomiska eller nykterhetspolitiska konsekvenserna.
            Staten bör, innan beslut fattas, liksom inom enskilda företag
            föranstalta om en marknadsundersökning om bland annat de ekonomiska
            för- och nack- delarna av ett nytt system, innan man genomför
            detta. Dessa problem bör utredas genom myndigheter och berörda
            statsbolag men också genom en- käter om svenska inköpsvanor vid
            besök i Danmark och en kartläggning av de danska inköpen i Sverige.
            Köpmännen i vissa branscher i städerna Malmö, Hälsingborg och
            Landskrona skulle säkerligen vara intresserade av att en sådan
            undersökning kom till stånd på grund av deras prekära läge genom
            jordbruksregleringen och statsmakternas beslut angånde de indi-
            rekta skatterna. Riksdagen har inte fått preciserade uppgifter
            om skattebortfallet genom försäljning av obeskattade varor å fartyg
            under färd på internationellt vat- ten. Den svenska inkomsten
            från trafikavgifter och restaurangrörelsen från de danska statsägda
            fartyg, som trafikerar olika leder i Öresund, har inte redovisats
            för riksdagen. Statens järnvägars dotterföretag Svenska Rederi
            AB Öresund och AB Trafikrestauranger är direkt beroende av resande-
            frekvensen och varuomsättningen. Kungl. järnvägsstyrelsen framhöll
            så- lunda i sitt remissyttrande till bevillningsutskottet år 1958
            vilka allvarliga ekonomiska konsekvenser en omläggning skulle
            medföra för berörda stats- bolag och att uppenbar risk föreligger
            för att icke-nordiska fartyg sättes in på de ifrågavarande rutterna.
            Även svenska fartyg under utländsk flagg torde kunna sättas in.
          </p>
          <pb facs="riksdagen-motions-pdf/data/1961/mot_1961__ak__807/mot_1961__ak__807-004.pdf"/>
          <p>
            18 Motioner i Andra kammaren, nr 807 år 1961
          </p>
          <p>
            Under åberopande av vad som sålunda anförts hemställes, att riksdagen
            — på grund av att det i propositionen fram- lagda författningsförslaget
            i vissa delar kräver riksdagens medverkan i den form som gäller
            för stiftande av lag — måtte avslå propositionen samt anhålla
            om ny proposition i ämnet. Stockholm den 16 maj 1961
          </p>
          <p>
            Carl Christenson
          </p>
          <p>
            Malmö
          </p>
          <p>
            IDUNS TRYCKERI, ESSELTE, STHLM 61
          </p>
        </div>
      </div>
    </body>
  </text>
</TEI>
