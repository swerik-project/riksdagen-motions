<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-MJU-00011">
  <teiHeader>
    <fileDesc>
      <titleStmt>
        <title>med anledning av skr. 2002/03:29 Johannesburg - FN:s värdstoppmöte om hållbar utveckling</title>
        <author corresp="i-5XfRsyaqsbNGGG3spKFVTH i-Q6T8pKy9pERdSQEuTcARyR">av Gunnar Goude och Lotta N Hedström (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2002/03:29 Johannesburg - FN:s värdstoppmöte om hållbar utveckling</title>
          <idno type="rdwebb">GQ02MJ11</idno>
          <rs type="number">MJ11</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GQ02MJ11/text</ref>
          <ref type="dokument_url_html">http://data.riksdagen.se/dokument/GQ02MJ11</ref>
          <ref type="dokumentstatus_url_xml">http://data.riksdagen.se/dokumentstatus/GQ02MJ11</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5XfRsyaqsbNGGG3spKFVTH</idno>
            <name>Gunnar Goude</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Q6T8pKy9pERdSQEuTcARyR</idno>
            <name>Lotta N Hedström</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-3iBhBAfDKxgikJZ49KXhfA"/>
        <correspContext corresp="i-3iBhBAfDKxgikJZ49KXhfA">
          <ref>Regeringsskrivelse 2002/03:29</ref>
        </correspContext>
        <correspAction xml:id="i-FTPbo7kWETCyTC8HrByspj" type="signed"/>
        <correspContext corresp="i-FTPbo7kWETCyTC8HrByspj">
          <note type="signatory" corresp="i-5XfRsyaqsbNGGG3spKFVTH"/>
          <note type="signatory" corresp="i-Q6T8pKy9pERdSQEuTcARyR"/>
        </correspContext>
        <correspAction type="referral" xml:id="i-S8yQitZQok5jNvM1bhkeog">
          <date when="2003-02-07"/>
        </correspAction>
        <correspAction type="dismissal" xml:id="i-Pz3PDSrM4FuukYXbvixyek">
          <date when="2003-02-06"/>
        </correspAction>
        <correspAction type="submission" xml:id="i-7tD1D6wnH79X4HHCTGYtn8">
          <date when="2003-02-05"/>
        </correspAction>
        <correspAction type="assigned" xml:id="i-P2mcxXeiFe1XQGy85uUGus"/>
        <correspContext corresp="i-P2mcxXeiFe1XQGy85uUGus">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0011/mot_200203_MJ_0011-0001.pdf"/>
      <div type="motHeader" xml:id="i-K9rmpYvZ5Ko7pfWd7yqMsS">
        <div type="motTitle" xml:id="i-VY2ZaXmi25QjSwEzY9sBds"/>
        <div type="motSubmissionInfo" xml:id="i-Di3onjcSFRZxHpFpkWKMn7"/>
      </div>
      <div type="motBody" xml:id="i-KbruvqNHxs3e7qrq4dnMhL">
        <div xml:id="i-LrHPvucUyRJC1Q2iuEzfPU">
          <p xml:id="i-Pbm9DSKFv5fkiRVFiqQRgj">
            2002/03 mnr: MJ11 pnr: mp009
          </p>
          <p xml:id="i-RXbntM7xr6nXVMyobYrMRA">
            Motion till riksdagen 2002/03:MJ11
          </p>
          <p xml:id="i-Pawj6FpjXNQeHrbcu1mqAB">
            av Gunnar Goude och Lotta N Hedström (mp) med anledning av skr.
            2002/03:29
          </p>
          <p xml:id="i-7uSciK6SRTwbKiEmucihjH">
            Johannesburg — FN:s världstoppmöte om hållbar utveckling
          </p>
          <p xml:id="i-UMVFdLNXhYquDYZEMjPGqu">
            1 Förslag till riksdagsbeslut
          </p>
          <p xml:id="i-5ArYToKNRryczYPZDqQe4z">
            1. Riksdagen tillkännager för regeringen som sin mening vad som
            i motionen anförs om globalisering och en internationell miljödomstol.
            2. Riksdagen tillkännager för regeringen som sin mening vad som
            i motionen anförs om förändrade produktions- och konsumtionsmönster,
            behovet av mätbara mål och uppföljningar av användningen av naturresurser.
            3. Riksdagen tillkännager för regeringen som sin mening vad som
            i motionen anförs om privatisering av vatten. 4. Riksdagen tillkännager
            för regeringen som sin mening vad som i motionen anförs om energi.
            5. Riksdagen tillkännager för regeringen som sin mening vad som
            i motionen anförs om hälsa.
          </p>
          <p xml:id="i-5ckT5bxUw6JuuNwvd4yCHm">
            2 Inledning
          </p>
          <p xml:id="i-AXTyTjgimFdgvx25JC3s1S">
            FN:s världstoppmöte i Johannesburg var en besvikelse för alla
            människor som värnar om miljö, utveckling och fattigdomsbekämpning.
            Regeringens och Vänsterpartiets skrivelse andas allmänt tyvärr
            samma trötta uppgivenhet som präglade både mötet och större delen
            av processen fram till mötet, inklusive det svenska arbetet och
            — med några undantag — regeringens politik på området över huvud
            taget. Skillnaden jämfört med Riomötet 10 år tidigare var påtaglig.
            Nu lades till exempel mindre fokus på de förändringar som måste
            göras i de rika länderna. En förklaring är att de rika länderna
            uppfyllt så lite av sina åtaganden sedan Rio. Långt borta är också
            tanken på ”the peace dividend”, d v s att kalla krigets slut skulle
            möjliggöra en överföring av resurser från det militära området
            till satsningar som är mera angelägna ur ett
          </p>
          <p xml:id="i-A8bcZ9eFgAheP17LoTGEHd">
            39
          </p>
          <pb facs="riksdagen-motions-pdf/data/200203/mot_200203_MJ_0011/mot_200203_MJ_0011-0002.pdf"/>
          <p xml:id="i-W2W2paTMyWumCs9LppBLAc">
            2002/03:MJ11
          </p>
          <p xml:id="i-Pnnwm8gPat1afiKDC6MqtA">
            40
          </p>
          <p xml:id="i-256Q4kC6Dx1ahet4D5aRrj">
            framtida miljö-, freds- och utvecklingsperspektiv. De missade
            chanserna sedan Rio har väsentligt bidragit till ökad otrygghet,
            materiellt och i övrigt, för människor och länder på många håll
            i vår värld. Regeringens och Vänsterpartiets skrivelse består
            mest av ett referat av vidtagna och planerade åtgärder. Den undviker
            att tydliggöra de problem och målkonflikter vi står inför på olika
            områden. Den innehåller inga förslag. Det underliggande budskapet
            riskerar att bli: Toppmötet förändrar ingenting i svensk politik.
            Miljöpartiet nöjer sig i denna motion med ett kort övergripande
            resonemang om hållbar utveckling samt synpunkter på några få områden.
            Vi återkommer, i likhet med regeringen och Vänsterpartiet, med
            övriga synpunkter i andra sammanhang.
          </p>
          <p xml:id="i-SuD6Wmwuz3S3yjzjuLVqfE">
            3 Övergripande
          </p>
          <p xml:id="i-C6hcA16VSdG7wA5ePG7Fod">
            Att trygga sysselsättningen, balansera den demografiska utvecklingen,
            häva segregeringen i städerna, och att påskynda övergången från
            att använda ändliga till att använda förnybara naturresurser är
            stora utmaningar. Det är dock svårare att hitta lösningar på dessa
            problemområden vart och ett för sig än att göra det genom en sammanhållen
            strategi för en hållbar utveckling. Hållbarhetspolitik bygger
            på att sätta upp ett omgivande regelverk för att underlätta samverkan
            mellan ekonomiska marknadsaktörer, deltagande sociala samhällsmedborgare
            och ekosystem som förser oss med livsavgörande naturresurser och
            som sedan klarar av att göra om vårt avfall till framtida naturresurser.
            Trenden att planetens inkomster (hållbar fotosyntesproduktion
            inklusive biologisk mångfald) minskar måste vändas. Användningen
            av icke förnybara naturresurser får inte vara större än att ekosystemen,
            inklusive atmosfären, kan ta emot alla dess restprodukter. Samhällets
            samlade ekologiska fotavtryck måste rätta in sig efter det tillgängliga,
            och idag tyvärr krympande, utrymmet. Detta innebär att det krävs
            = förändringar i försörjningssystemets alla tre steg: I steg ett
            måste vi få fram hållbara resurser effektivare, i steg två måste
            vi förädla resurserna effektivare, och i steg tre måste vi se
            till att de producerade varorna och tjänsterna på ett effektivt
            sätt slutligen används där de bäst gör nytta. Ytterligare två
            samhällstrender (ekonomiska/sociologiska lagar), förutom iljö-
            och resursfrågan, kommer att påverka åtminstone västvärldens försörjningssystem
            de närmaste decennierna. För det första står hela västvärlden
            — inför en demografisk utveckling som = försvårar samhällsförsörjningen
            och inte minst den möjliga finansieringen av de funktioner som
            idag i Sverige mestadels sköts inom den offentliga sektorn, speciellt
            vård och omsorg. För det andra vänds konsumenternas efterfrågan
            när de blir allt äldre respektive allt rikare allt mer mot tjänster.
            Samtidigt är möjligheten att öka produktiviteten mycket mer begränsad
            för tjänster än för varor, då tjänster ofta innebär att man köper
            just någon annans tid. Att det
          </p>
          <pb facs="riksdagen-motions-pdf/data/200203/mot_200203_MJ_0011/mot_200203_MJ_0011-0003.pdf"/>
          <p xml:id="i-2L8rxhK1qJ5GJFPMX2jmLi">
            dessutom antagligen kommer att krävas löneökningar i vård- och
            omsorgssektorn för att locka dit behövlig personal förvärrar ytterligare
            inansieringsproblemet. Det finns ett antal sammanhängande politikområden
            och framtidsfrågor som måste analyseras och lösas utifrån ett
            helhetsperspektiv för att en hållbar utveckling ska möjliggöras.
            Det rör hur man kan få alla människor och andsändar (världsändar)
            delaktiga i processen, dvs sysselsättnings-, regional-, integrations-,
            social- och globaliserings/fattigdomspolitiska frågor. Det rör
            hur ett försörjningssystem naturvetenskapligt och ekonomiskt ska
            kunna byggas utifrån långsiktiga hållbarhetsprinciper, dvs naturresurs-,
            energi-, kommunikations-, plan och bygg-, miljömåls- och = miljörätts-,
            miljöekonomiska och handelspolitiska frågor. Inte minst gäller
            detta de ekonomiska spelreglerna som styr de flesta av oss både
            i yrkeslivet och som privatpersoner.
          </p>
          <p xml:id="i-RsESFbUQQKZJVjq4oGcKT2">
            4 Globalisering
          </p>
          <p xml:id="i-HrcsGjhN3wu3mDLpu1GZoB">
            Regeringen och Vänsterpartiet skriver att det ”måste finnas en
            ömsesidigt stödjande relation mellan WTO:s regelverk och de multilaterala
            konventionerna på miljöområdet och det sociala området.” Detta
            är en alltför defensiv hållning. Den undviker den centrala frågan
            om vad som händer i händelse av konflikt. Vi riskerar en situation
            där det är handelssystemet som har tolkningsföreträde, vilket
            är oacceptabelt. Miljöpartiet anser att det måste tydliggöras
            att multilaterala konventioner på miljöområdet och det sociala
            området tas in i WTO:s regelverk och ges status som handelsundantag.
            Men argumentationen måste föras längre än så. Många områden regleras
            ju inte av multilaterala konventioner på miljöområdet och det
            sociala området. Internationella miljööverenskommelser måste utvecklas
            och utvidgas. Miljöpartiet anser att en internationell miljödomstol
            bör inrättas. Ökad handel förstärker den ekonomiska utvecklingen,
            oavsett den är hållbar eller inte. Om miljöregler är eftersatta
            på nationell nivå i vissa länder så att en ekonomisk utveckling
            ökar miljöbelastningen kan en ökad handel förstärka denna tendens.
            Man behöver se över de paragrafer i världshandelsorganisationens
            = regelverk och andra = handelsrättsliga överenskommelser som
            beskriver hur olika länder vid behov ska kunna skydda sina ekologiskt
            ansvarstagande industrier från s.k. dumping. Att vissa länder
            skaffar sig kostnadsfördelar genom att inte ta ansvar för en hållbar
            utveckling utgör ett hållbarhetshinder, något som i längden bör
            anses allvarligare än ett handelshinder. Att komma till rätta
            med miljödumping är viktigt dels för den globala miljöns skull,
            dels och i synnerhet för de berörda (dumpande) ländernas egen
            skull. De undergräver sin egen lokala ekologiska situation, vilket
            på sikt föröder den lokala ekonomin. En slutsats kan vara att
            handel inte bör öka fortare än den ekonomiska utvecklingen anpassas
            till de ekologiska förutsättningarna.
          </p>
          <p xml:id="i-FMN9qdKmmbx1ymj1Pzvpx">
            2002/03:MJ11
          </p>
          <p xml:id="i-5vPtrNZBd7H3rbRY65KDSn">
            41
          </p>
          <pb facs="riksdagen-motions-pdf/data/200203/mot_200203_MJ_0011/mot_200203_MJ_0011-0004.pdf"/>
          <p xml:id="i-A3cbGFVK2hQtarcK12bwCN">
            2002/03:MJ11
          </p>
          <p xml:id="i-LgyJ9aod1TYBqHSc5Uxuet">
            42
          </p>
          <p xml:id="i-HfvbKXqT9iR3EWyiZn2wGo">
            5 Förändrade produktions- och konsumtionsmönster
          </p>
          <p xml:id="i-L6QfptU2BSUrWyZXpfCabz">
            Miljöpartiet har i annat sammanhang pekat på behovet av att precisera
            begreppet hållbar utveckling. I boken Our Ecological Footprint
            skriver författarna M. Wackernagel och W. Rees följande: ”Confusion
            about the meaning of sustainablility and why it matters has slowed
            progress towards achieving it. This confusion is not completely
            innocent but sometimes reflects the deliberate blurring of issues
            and conflicts of interest, as well as genuine fears.” Vi delar
            uppfattningen att det är oerhört väsentligt att vara tydlig med
            vad som ingår i begreppet hållbar utveckling. Inom Regeringskansliet
            har Finans- och Näringsdepartementen försökt på ett föredömligt
            sätt att precisera begreppet, även om de därmed tydliggör att
            deras syn avviker kraftigt från exempelvis Miljöpartiets. Så skriver
            tex äringsdepartementet i en rapport att ”... med hållbar utveckling
            avses att värdet av samhällets samlade kapital per person, vilket
            består av realkapital, humankapital samt miljö- och naturkapital,
            inte minskar över tiden ... ” (Ds 2001:63, Svensk basindustri
            — konkurrenskraft och hållbar utveckling, s 11). Rapporten anger
            att denna definition i sin tur är hämtad från Långtidsutredningen
            (SOU 2000:7), utarbetad inom Finansdepartementet. I utredningen
            slås mycket riktigt fast att för att begreppet hållbar utveckling
            ”skall vara användbart i praktiken bör begreppets innebörd klargöras”.
            Man tar också upp en invändning mot den definition som angetts
            ovan: Detta ”förutsätter att olika typer av kapital (naturkapital,
            realkapital samt humankapital) kan ersätta varandra”. Finansdepartementet,
            till skillnad från Miljöpartiet, finner dock inte denna invändning
            avgörande och avfärdar invändningen. Utredningen hänvisar i stället
            till en föreställning om effektiva marknader, vilken den själv
            finner orealistisk, och lyfter sedan fram behovet av ”mer ”rättvisande”
            priser”. Utredningen vill inte ens att dess definition ska förenas
            med bivillkor ”som anger att värdet eller volymen av natur- eller
            miljöresurser inte får minska under en viss kritisk nivå”. Utredningen
            redogör på ett förtjänstfullt sätt för en annan syn på hållbar
            utveckling, vilken ”betonar bibehållandet av enskilda kapitalsorter,
            t ex miljö- och naturresurser”. Som utredningen påpekar är ett
            argument för denna tolkning ”att substitution mellan kapitalsorter
            inte är möjlig i alla situationer. Det råder dessutom stor osäkerhet
            om effekterna av ytterligare belastning på miljön ...” (s 139-140).
            Även om Finans- och Näringsdepartementen har en ohållbar definition
            på hållbar utveckling har den ändå den förtjänsten att den är
            tydlig. Man kan anta att den får konsekvenser för den förda politiken.
            Den går att diskutera, att kritisera eller försvara, att ansluta
            sig till eller ta avstånd ifrån.
          </p>
          <p xml:id="i-HyJ2ftih89iTJG8E68kG7c">
            Tyvärr kan man inte säga detsamma om regeringens föreliggande
            skrivelse. Det går inte ens att utläsa om skrivelsen ansluter
            sig till Finans/Närings-departementets syn eller ej, eller om
            departementens syn är förenlig med skrivelsen eller ej. Eftersom
            det inte klart framgår att synen inte är oförenlig med skrivelsen
            får läsaren anta att den är det, vilket rimligtvis
          </p>
          <pb facs="riksdagen-motions-pdf/data/200203/mot_200203_MJ_0011/mot_200203_MJ_0011-0005.pdf"/>
          <p xml:id="i-4MdPEvTohtJiuTRQy3vb9S">
            Finans- och Näringsdepartementen kommer att göra fortsättningsvis,
            med medföljande negativa konsekvenser för den förda politiken.
            Miljöpartiet anser att begreppet hållbar utveckling måste ges
            en tydligare innebörd. Det behövs också tydliga, mätbara, övergripande
            och långsiktiga mål. Resurseffektivitetsutredningen (SOU 2001:2)
            argumenterar för ”etappmål i form av maximigränser i absoluta
            tal för resursuttag eller utsläpp på regional eller global nivå
            (beroende på miljöproblemens karaktär)”. Det hittills mest långtgående
            försöket att formulera sådana mål har gjorts av miljöorganisationen
            Friends of the Earth Europe (i Sverige Miljöförbundet Jordens
            Vänner) i termer av ”rättvist miljöutrymme”. Ett villkor för ett
            uthålligt samhälle enligt detta synsätt är ett samhälle vars resursförbrukning
            håller sig inom landets rättvisa andel av miljöutrymmet. Miljöpartiet
            anser att regeringen bör ge i uppdrag åt Naturvårdsverket och
            Statistiska centralbyrån att i samråd med andra formulera mål
            för Sverige i sådana termer. Myndigheterna bör också ges i uppdrag
            att fortsätta utvecklandet av indikatorer för att kunna fortlöpande
            mäta användningen av miljöutrymmet i olika avseenden. Rapporter
            om resursanvändningen kan lämpligen tas fram vartannat år.
          </p>
          <p xml:id="i-Cjd1wDSGn7q9zMzmw4uz9F">
            6 Vatten
          </p>
          <p xml:id="i-HKNp2bynbjp5bwALHb1UmB">
            Rent vatten, vårt viktigaste livsmedel, är redan idag en bristvara
            på många håll i världen. Enligt FN saknar redan idag en miljard
            människor tillgång till rent dricksvatten. Redan idag dör upp
            till 15 000 människor varje dag på grund av vattenbrist eller
            förorenat vatten. Beräkningar visar att 3 miljarder människor
            eller två tredjedelar kommer att bo i områden med vattenbrist
            år 2025. Om nuvarande trend håller i sig kommer efterfrågan på
            rent vatten om 25 år ha ökat med 56 procent mer än vad som finns
            tillgängligt. Orsakerna till att de användbara vattenresurserna
            minskar dramatiskt är bland annat ineffektiv användning, utsläpp
            av orenat avloppsvatten och ökat befolkningstryck. Därmed ökar
            också risken för konflikter om vattenresurserna och vattenfrågan
            betraktas redan på många håll som en del av säkerhetspolitiken.
            Över många länder i syd sköljer en privatiseringsvåg som innebär
            att stora internationella företag köper upp vattentillgångar.
            De mänskliga rättigheterna hotas när priser för vatten rasar i
            höjden. Ska vatten bli dyrare än maten? Ska vatten vara till salu?
            Här stöter sig ett mänskligt basbehov med företagens vinstintressen.
            Det framgår inte av skrivelsen hur regeringen och Vänsterpartiet
            ser på frågan om vattens privatisering. Miljöpartiet anser att
            tillgång till rent vatten är en mänsklig rättighet och inte ska
            bli mål för privatisering. Sverige bör i det fortsatta internationella
            samarbetet å det starkaste engagera sig mot internationella påtryckningar
            för en privatisering av vattentillgångarna i världens länder.
          </p>
          <p xml:id="i-GTM1CwBmSA5dk62AdXX6NL">
            2002/03:MJ11
          </p>
          <p xml:id="i-BW6WwZLU8iLNjDWmdErKCh">
            43
          </p>
          <pb facs="riksdagen-motions-pdf/data/200203/mot_200203_MJ_0011/mot_200203_MJ_0011-0006.pdf"/>
          <p xml:id="i-LMfPhUU3iXZzvDtLb1Z8CV">
            2002/03:MJ11
          </p>
          <p xml:id="i-MHxSycLR3cGRuGYUtLT4u8">
            44
          </p>
          <p xml:id="i-HApzj1tUfJ5NhARWzEjZvW">
            7 Energi
          </p>
          <p xml:id="i-WPUWcZyRT9bH5JdbMnsKnm">
            Skrivelsen nämner över huvud taget inte kärnkraftsavvecklingen.
            Däremot skrivs att målet för energipolitiken är ”att på kort och
            lång sikt trygga tillgången på el och annan energi på med omvärlden
            konkurrenskraftiga villkor”. Detta är i och för sig en korrekt
            beskrivning av den politik som regeringen och Vänsterpartiet tillsammans
            med Centerpartiet för på området. Men Miljöpartiet vill understryka
            att detta är en otillräcklig utgångspunkt för energipolitiken
            och att det måste klargöras för marknadens aktörer att svensk
            kärnkraft ska avvecklas inom en överskådlig tid.
          </p>
          <p xml:id="i-Azb2iz1ZMEC39KcgtdatNM">
            8 Hälsa
          </p>
          <p xml:id="i-BjTWHErx6UUKR98SzNZfdo">
            Regeringen och Vänsterpartiet väljer i skrivelsen att ge en tillrättalagd
            bild — en fasad av inventeringar och strategier — som döljer behövliga
            verklighetsskildringar på hälsoområdet. Några av de problem som
            vi brottas med i Sverige på ohälsoområdet är följande. Gruppen
            hemlösa som ibland även har missbruksproblematik och psykiska
            problem är en närmast stigmatiserad grupp i vårt samhälle och
            har påfallande dålig hälsa, och dessvärre har lika påfallande
            svårt att få vård. Försök som pågår med hälsomottagning, fotvård
            och tandvård har nyligen initierats och visar på att behovet är
            enormt. Barn och ungdomar lyfts fram som strategiskt viktiga målgrupper
            i olkhälsoarbetet eftersom tidiga levnadsvanor ofta inverkar på
            resten av livet. detta sammanhang bör man säga att forskare i
            Sverige pekar på den påtagligt stora andel barn som lever i hushåll
            som har socialbidrag eller ekonomiskt knappa resurser. En stor
            andel lever så under en längre tid, och en del under hela sin
            uppväxt. Detta är en allvarlig och vedertagen riskfaktor för att
            utveckla dålig hälsa, psykisk och fysisk, börja missbruka, ägna
            sig åt kriminalitet etc. Det mått på fattigdom som EU och Finansdepartementet
            använder sig av innefattar hushåll som ligger under hälften av
            medianinkomsten i ett land. Detta är ett mått som dåligt infångar
            de verkliga örhållandena för enskilda i Sverige. Dessa klyftor
            har bland annat att göra med en integrationspolitik som fungerar
            dåligt. Klyftorna måste minskas i Sverige liksom i det globala
            samfundet i stort. När det gäller flickor i familjer med starkt
            patriarkala värderingar som uppmärksammats har det nyligen konstaterats
            att de pengar som satsats på direkta insatser, flickjourer etc
            dåligt kommit till användning. Området behöver utvecklas mer.
            Mäns övergrepp och våld mot kvinnor får också hälsokonsekvenser.
            Arbetet går långsamt, och en del av problematiken är att myndighetspersoner
            fortfarande har en aningslös inställning och indirekt ger kvinnor
            skulden. Den alldeles särskilt utsatta grupp som befinner sig
            i Sverige som sexslavar genom trafficking behöver särskilt lyftas
            fram.
          </p>
          <pb facs="riksdagen-motions-pdf/data/200203/mot_200203_MJ_0011/mot_200203_MJ_0011-0007.pdf"/>
          <p xml:id="i-WsjmLyoSvWFYeCc7XtCJ9z">
            Vi i Miljöpartiet vänder oss också mot beskrivningen under ”ett
            mänskligare = arbetsliv i Sverige”. Det är under detta avsnitt
            ohälsoproblematiken beskrivs. Detta hade behövt lyftas fram betydligt
            kraftfullare. De skenande ohälsotalen har nu nått sådana nivåer
            att välfärdsinsatser i övrigt hotas. Vi står inför en stor utmaning
            när det gäller att hitta ett sätt att ta i tu med problematiken.
            Dess omfång ser vi i Miljöpartiet som tecken på en livsstil som
            inte är hållbar. Åtgärder kan därför inte bara rikta sig mot arbetslivet
            utan behöver inrymma en helhetssyn. Livsstilsproblematik såsom
            risken för ökad elallergi, den ökade allergin över huvud taget,
            ätstörningar och dåliga matvanor hade behövt beskrivas särskilt
            med tanke på den inverkan det har på hälsan.
          </p>
          <p xml:id="i-XPXFtJD7VSQKKPeMefANgw" type="date">
            Stockholm den 5 februari 2003
          </p>
          <p xml:id="i-NaUBKsHsxkq6zSfeBr1G5S">
            Gunnar Goude (mp) Lotta N Hedström (mp)
          </p>
          <p xml:id="i-URdZEXBHWJyQgDXGz4fQie">
            Elanders Gotab, Stockholm 2003
          </p>
          <p xml:id="i-GU1mbbq4QbEftBaVb2XsdU">
            2002/03:MJ11
          </p>
          <p xml:id="i-DafwQX1HCZqhJdmMN9bJr5">
            45
          </p>
        </div>
      </div>
    </body>
  </text>
</TEI>
