<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-MJU-04036">
  <teiHeader>
    <fileDesc>
      <titleStmt>
        <title>med anledning av prop. 2020/21:180 Reduktionsplikt för bensin och diesel - kontrollstation 2019</title>
        <author corresp="i-KNRqa17M8avm4WSafSQiUy">av Elin Segerlind m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:4036 av Elin Segerlind m.fl. (V)</title>
          <idno type="rdwebb">H8024036</idno>
          <rs type="number">4036</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H8024036/text</ref>
          <ref type="dokument_url_html">http://data.riksdagen.se/dokument/H8024036</ref>
          <ref type="dokumentstatus_url_xml">http://data.riksdagen.se/dokumentstatus/H8024036</ref>
          <ref type="docx">http://data.riksdagen.se/fil/5A468A12-BAEF-47C4-99F7-E7A7E64FFB10</ref>
          <ref type="pdf">http://data.riksdagen.se/fil/059FEC20-8847-426F-9F06-165441136589</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-DDoNY1bqgWhWUn3YSGSmLa"/>
        <correspContext corresp="i-DDoNY1bqgWhWUn3YSGSmLa">
          <ref>Proposition 2020/21:180</ref>
        </correspContext>
        <correspAction xml:id="i-A7iwgPMyZ29CPZaL2xRp54" type="signed"/>
        <correspContext corresp="i-A7iwgPMyZ29CPZaL2xRp54">
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-G9GHaoV5TJoYjtjUJ6EXYj"/>
        </correspContext>
        <correspAction type="submitted" xml:id="i-9NhdwQmP2a1LiYPJ6b84cf">
          <date when="2021-05-05"/>
          <time when="11:28:49"/>
        </correspAction>
        <correspAction type="dismissed" xml:id="i-2w5PyyR96V6q214XvruhZP">
          <date when="2021-05-07"/>
        </correspAction>
        <correspAction type="reviewed" xml:id="i-E2aD3KCdLxt4TzaBpTbApk">
          <date when="2021-05-07"/>
          <time when="12:06:54"/>
        </correspAction>
        <correspAction type="referred" xml:id="i-G1npHTqDv7r4v8RVLuqWsg">
          <date when="2021-05-18"/>
        </correspAction>
        <correspAction type="assigned" xml:id="i-RWE1yKZb6AJaWnnRvejGga">
          <date when="2021-06-22"/>
          <time when="17:08:30"/>
        </correspAction>
        <correspContext corresp="i-RWE1yKZb6AJaWnnRvejGga">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-31tixh1zqzerNyQu6GAe6Z"/>
        <correspContext corresp="i-31tixh1zqzerNyQu6GAe6Z">
          <ref type="uppgift">2020/21:MJU23</ref>
          <ref type="ref_dok_id">H801MJU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU23</ref>
          <ref type="ref_dok_titel">Reduktionsplikt för bensin och diesel - kontrollstation 2019</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:4036 av Elin Segerlind m.fl. (V) med anledning av prop. 2020/21:180 Reduktionsplikt för bensin och diesel – kontrollstation 2019</div>
      </div>
      <div type="motBody">
        <div type="motProposal" subtype="förslag">
          <head xml:id="i-HFxQWSiuUoHx4oZ2TTCAMG">
            1 Förslag till riksdagsbeslut
          </head>
          <list style="ol">
            <item xml:id="i-QCAzbcAL2FzmpRR2yVPhfi">
              Riksdagen ställer sig bakom det som anförs i motionen om att
              regeringen bör ges i uppdrag att genomföra en bredare konsekvensanalys
              av den föreslagna reduktionspliktens effekter för andra politikområden
              och tillkännager detta för regeringen.
            </item>
            <item xml:id="i-XbE722tVeziDUg1vWKvWcp">
              Riksdagen ställer sig bakom det som anförs i motionen om att
              regeringen bör ges i uppdrag att återkomma med ett nytt förslag
              på sänkta reduktionsnivåer i reduktionsplikten baserat på tillgången
              på hållbar biomassa, möjlig nationell produktionsnivå av hållbara
              biodrivmedel baserat på dessa resurser samt eventuell påverkan
              på biologisk mångfald och övriga miljömål och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-ERTxH92rMD5vbBGus2Ke3q">
            2 Bakgrund
          </head>
          <p xml:id="i-YHm8AepvriuQBKM81C3Ttd">
            Propositionen föreslår reduktionsnivåer för bensin och diesel
            t.o.m. 2030. Vidare före­slås att möjligheten att uppfylla reduktionsplikten
            med egna eller förvärvade överskott av utsläppsminskningar utökas,
            och i viss utsträckning ska sådana överskott kunna sparas till
            påföljande år. I propositionen görs även bedömningen att det på
            sikt bör vara möjligt att använda fossilfria elektrobränslen för
            att uppfylla reduktionsplikten och att biodrivmedel från råvaror
            med hög risk för indirekt ändrad markanvändning inte ska kunna
            användas för att uppfylla reduktionsplikten. Lagändringarna föreslås
            träda i kraft den 1 augusti 2021.
          </p>
          <head type="h1" xml:id="i-14VNQ1nCNX1oQCoEGbRftm">
            3 Regeringen förlitar sig på en reduktionsplikt med osäkert utfall
            för klimat och miljö
          </head>
          <p xml:id="i-CpSKa5HBeRzo5akjvC9npQ">
            Klimatpolitiska rådet konstaterar i sin rapport om regeringens
            klimatpolitik 2021 att takten i klimatomställningen fortfarande
            är för låg och att den beslutade politiken inte är tillräcklig
            för att nå de klimatmål som riksdagen fastställt. Utsläppen av
            växthusgaser minskade något mer 2019 än åren dessförinnan, men
            fortfarande långt ifrån i den takt som krävs för att nå noll nettoutsläpp
            2045. Sektorsmålet för inrikes transporter är att minska utsläppen
            med 70 procent till 2030 jämfört med 2010. Även detta mål är Sverige
            mycket långt ifrån att nå med beslutade åtgärder, och regeringen
            har tidigare i sin klimat­redovisning tydliggjort att den bedömer
            att reduktionsplikten för drivmedel för vägtrans­porter och arbetsmaskiner
            kan åtgärda detta gap för att nå målet. De effektbedömningar som
            regeringen presenterat indikerar att enbart reduktionsplikten
            kan minska utsläppen år 2030 med 6–7 miljoner ton. Klimatpolitiska
            rådet anser dock att det är osäkert hur stor denna effekt faktiskt
            kan bli i praktiken och det är en riskfylld strategi att förlita
            sig på att detta styrmedel ensamt kan sluta hela utsläppsgapet.
            Så stora utsläppsminskningar förutsätter dessutom mycket stora
            volymer förnybara flytande drivmedel, till största delen från
            bioråvara. Klimatpolitiska rådet har tidigare pekat på att det
            finns betydande risker vad gäller tillgänglighet och pris för
            hållbara biodrivmedel i så stora volymer.
          </p>
          <p xml:id="i-Y89JKtpMPEGnioMigafTMj">
            Vänsterpartiet anser att reduktionsplikt kan vara ett lämpligt
            styrmedel under en övergångsperiod för att uppnå en fossilfri
            transportsektor. Vi ställer oss bakom syftet med reduktionsplikten
            att minska utsläppen av växthusgaser från användning av bensin
            och diesel. En ökad användning av förnybara drivmedel med hjälp
            av reduktionsplikten kan bidra till att nå uppsatta mål. Vi anser
            att det under en övergångsperiod också ur hållbarhetsaspekter
            är nödvändigt att Sverige i ökad utsträckning nationellt producerar
            dessa drivmedel. Vänsterpartiet ställde sig bakom den reduktionsplikt
            som infördes 2018 och de reduktionsnivåer som gällde t.o.m. 2020.
          </p>
          <p xml:id="i-NMtrvHrPmUmsVTS2zcZ5iB">
            Regeringen föreslår i propositionen att reduktionsplikten (mätt
            som minskade liv­cykelutsläpp av växthusgaser per megajoule) skärps
            år för år fram till 2030, från 6 procent 2021 till 28 procent
            för bensin 2030 och från 26 procent 2020 till 66 procent 2030
            för diesel. Den snabba ökningstakt på reduktionsnivåer som regeringen
            nu föreslår fram t.o.m. 2030 kommer att kräva en kraftigt ökad
            användning av biodrivmedel, detta även om regeringen, vilket Vänsterpartiet
            välkomnar, förbereder för att reduktionsplik­ten i framtiden ska
            kunna uppfyllas genom användning av ”förnybara eller fossilfria
            drivmedel” och inte längre begränsas till biodrivmedel. Vi menar,
            i likhet med ett flertal remissinstanser, att det finns stora
            risker och brister med förslaget, inte minst då reger­ingen föreslår
            denna omfattande reduktionsplikt utan att ha vidtagit nödvändiga
            åtgärder för att möta klimatkrisen och utarmningen av biologisk
            mångfald genom att planera för ett hållbart transportsystem.
          </p>
          <head type="h1" xml:id="i-TMSdgJdojD4RCe18QQzS8b">
            4 Regeringen bygger inte ett hållbart transportsystem
          </head>
          <p xml:id="i-XhX6w6xg27fxB5jvs8i8nA">
            Regeringen har under lång tid baserat sina infrastrukturplaneringar
            på ökad trafik på våra vägar. I Trafikverkets förslag till inriktningsplanering
            räknar myndigheten med att det totala transportarbetet under perioden
            2017–2040 ska öka med 25–30 procent för persontransporter och
            ca 50 procent för godstransporter. Statens väg- och transport­forskningsinstitut
            (VTI) konstaterar att detta innebär en ökad efterfrågan på drivmedel
            och därför också ett större behov av biodrivmedel än om transportarbetet
            inte ökade så kraftigt. VTI anser att ett sådant ökat transportarbete
            medför en ökning av biodrivmedels­användningen för vägtrafiken
            som är orimligt stor med tanke på den knappa tillgången på skogsbiomassa
            och biodrivmedel från skog. De konstaterar att det gäller särskilt
            med tanke på den efterfrågan som finns och förväntas öka även
            inom sjöfart, flyg och andra sektorer samt internationellt.
          </p>
          <p xml:id="i-JwHBS1pcQR1ULN6CVxaCfa">
            VTI konstaterar att även om det går att med ovannämnda kraftiga
            transportökning klara klimatmålet för inrikes transporter med
            hjälp av en kraftigt ökad användning av biodrivmedel är en sådan
            transportutveckling svår att förena med utvecklingen mot ett hållbart
            transportsystem. Det beror på att ökade transporter påverkar flera
            andra delar av samhället negativt. Det försvårar att nå en mängd
            andra miljömål som t.ex. God bebyggd miljö, Frisk luft, och Ett
            rikt växt- och djurliv.
          </p>
          <p xml:id="i-HjKzwWpRcMJuri1tZYQMPt">
            Ett flertal remissinstanser konstaterar att potentialen för elektrifiering
            underskattas i regeringens underlag för propositionen. VTI konstaterar
            att hur stora reduktionsnivåer som krävs för att nå målet om att
            minska utsläppen av växthusgaser med 70 procent inom inrikestransporter
            till 2030 är avhängigt hur snabbt omställningen går mot ett mer
            transporteffektivt samhälle, ökad elektrifiering samt energieffektivare
            fordon och fartyg.
          </p>
          <p xml:id="i-UjF9a5RRAFTVo2x2oAyAQ7">
            Även Skogsindustrierna anser att de föreslagna reduktionsnivåerna
            är satta utan tillräckligt kunskapsunderlag och konsekvensanalys
            och anser att det finns anledning till stor oro över vilka negativa
            konsekvenser reduktionspliktens nivåer kan få för andra politiska
            mål.
          </p>
          <p xml:id="i-XPBcxybE4RdJcCFHgipb7b">
            Vänsterpartiet konstaterar att regeringen under lång tid, trots
            rådande klimatkris, genom investeringar och styrmedel fortsatt
            att stimulera ökande transportarbete på våra vägar med hög klimatbelastning
            som följd. Stärkt statlig finansiering samt införande av styrmedel
            för ett mer transporteffektivt samhälle där energiintensiva trafikslag
            som personbil, lastbil och flyg minskar sitt trafikarbete är inte
            tillräckligt prioriterat av regeringen. I stället sker fortsatta
            satsningar på nya motorvägar som genererar ökad personbilstrafik.
          </p>
          <p xml:id="i-PiqhgkRMJJYPnwDusduLts">
            Genom att föreslå kraftigt ökade reduktionsnivåer med dessa förutsättningar
            är det rimligt att förvänta sig en kraftigt ökad efterfrågan på
            biomassa från skogen både natio­nellt och globalt. Denna råvaruproduktion
            har i dag stora brister ur hållbarhetssynpunkt och bidrar bl.a.
            till avskogning. Ett successivt minskat importberoende av biodrivmedel
            bör rimligen eftersträvas av såväl hållbarhets- som beredskapsskäl.
            Detta kommer ound­vikligen att öka behovet av biomassa från det
            svenska skogsbruket.
          </p>
          <p xml:id="i-6GVLQV95xa9mWECycXbUjj">
            Vänsterpartiet anser att biodrivmedel baserade på restprodukter
            från svenska skogen i begränsad omfattning kan bidra till att
            nå klimatmål. Men det förutsätter att man tar hän­syn till att
            biomassan är en begränsad resurs och att det utgår från ett hållbart
            brukande och utan negativa effekter för den biologiska mångfalden.
            I detta sammanhang är det problematiskt att regeringens företrädare
            hela tiden hänvisar till att det svenska skogs­bruket redan är
            hållbart. Det speglar sig även i brist på åtgärder från regeringen
            som stärker miljöhänsynen i skogsbruket, detta trots att det vetenskapliga
            underlaget och en samlad miljörörelse visar på detta behov. Nyligen
            konstaterade även Skogsstyrelsen i den årliga uppföljningen av
            miljökvalitetsmålet Levande skogar att utvecklingen av miljön
            i Sveriges skogar är negativ. De genomförda åtgärderna anses otillräckliga
            för att stoppa förlusten av viktiga livsmiljöer i skogslandskapet.
          </p>
          <p xml:id="i-Us8sbxsoyiJ8SxtvwrhjqF">
            Sammantaget konstaterar Vänsterpartiet att de föreslagna nivåerna
            i reduktionsplik­ten är ett resultat av att regeringen lägger
            alla ägg i samma korg för att nå klimatmålen i transportsektorn
            trots att effekterna för samhället och våra miljömål är okända.
            Därtill har man avstått från åtgärder som skulle minska behoven
            av biodrivmedel, stärka bygget av ett hållbart transportsystem
            samt förbättra miljöhänsynen i skogsbruket. Vi motsätter oss därmed
            de föreslagna reduktionsnivåerna i regeringens förslag på lagändringar.
          </p>
          <p xml:id="i-XbDN7tihZU992taC9RXTbC">
            Regeringen bör ges i uppdrag att genomföra en bredare konsekvensanalys
            av den föreslagna reduktionspliktens effekter för andra politikområden.
            Detta bör riksdagen ställa sig bakom och ge regeringen till känna.
          </p>
          <p xml:id="i-EyAYAyEuPu6411jibMv1Uj">
            Regeringen bör ges i uppdrag att återkomma med nytt förslag på
            sänkta reduktions­nivåer i reduktionsplikten baserat på tillgången
            på hållbar biomassa, möjlig nationell produktionsnivå av hållbara
            biodrivmedel baserad på dessa resurser samt eventuell påverkan
            på biologisk mångfald och övriga miljömål. Detta bör riksdagen
            ställa sig bakom och ge regeringen till känna.
          </p>
          <head type="h1" xml:id="i-2q8jsQmcnJ7nAvDah6Ttfn">
            5 Övriga synpunkter på propositionen
          </head>
          <p xml:id="i-5h62w9avPDRSd2EK725MAg">
            Vänsterpartiet välkomnar regeringens bedömning att reduktionsplikten
            framöver inte bör få uppfyllas med biodrivmedel från råvaror med
            hög risk för indirekt ändring av markanvändning, om en betydande
            utvidgning av produktionsområdet till mark med stora kollager
            kan observeras.
          </p>
          <p xml:id="i-L12171LjptpHZquFR7beF6">
            Vi anser att varken palmolja, PFAD (biprodukt vid palmoljetillverkning)
            eller soja­bönor bör accepteras för användning som drivmedel då
            det riskerar att ge negativa ekologiska och sociala effekter genom
            avskogning. Vi anser, i likhet med WWF, att palmolja och PFAD
            bör stoppas helt oavsett eventuell framtida certifiering enligt
            EU‑kommissionens delegerade förordning. Vänsterpartiet anser att
            ett förbud mot användning av dessa råvaror bör gälla samtliga
            biodrivmedel, inte bara den del som omfattas av reduktionsplikten.
          </p>
          <p xml:id="i-UJXY1bA3ZSMbgVQUKVCGcc">
            Sverige bör införa förbud mot användning av drivmedel som använder
            palmolja, PFAD eller sojabönor vid framställningen.
          </p>
          <p xml:id="i-LfLVwc5FDGDy6XTHbxPZ3e">
            Vänsterpartiet har ingen erinran när det gäller förslaget om
            införande av flexibla kvoter och ändrade regler för överlåtelse
            av utsläppsminskningar. Vi stöder även för­slaget om införande
            av höjd förseningsavgift inom reduktionsplikten. Vi välkomnar
            även inriktningen att fossilfria och förnybara elektrobränslen
            ska få användas för att uppfylla reduktionsplikten.
          </p>
        </div>
        <div type="motSignatures">
          <list>
            <item xml:id="i-Su9k2kAba7gxvKZki4AYct">
              Elin Segerlind (V)
            </item>
            <item xml:id="i-5Pg8LQeSHRCnvET93PyroL">
              Hanna Gunnarsson (V)
            </item>
            <item xml:id="i-4CqGf6ArbiBDRDFkfhafza">
              Jens Holm (V)
            </item>
            <item xml:id="i-44Lh4v1QFRw9QGWmVvkA4U">
              Lotta Johnsson Fornarve (V)
            </item>
            <item xml:id="i-HUdhkp5J3M3Fuwqa9bT9TA">
              Yasmine Posio (V)
            </item>
            <item xml:id="i-7XeKNNBrFNE8ZL5e6M22E4">
              Håkan Svenneling (V)
            </item>
            <item xml:id="i-FvvczCDjWLu8eMUnX5Huug">
              Jessica Thunander (V)
            </item>
          </list>
        </div>
      </div>
    </body>
  </text>
</TEI>
