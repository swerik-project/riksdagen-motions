<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1962--fk--00385">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__fk__385/mot_1962__fk__385-001.pdf"/>
      <fw xml:id="i-6N9NJw83CbqfhnD2UJJYKU">
        Motioner i Första kammaren, nr 385 år 1962 3
      </fw>
      <div xml:id="i-Hhoh3Ee3VDQ2vDCEQLfNRM" type="motHeader">
        <div xml:id="i-RVnVmsme7bikxZzwvSMBcd" type="motTitle"/>
        <div xml:id="i-15wS68ZLhL6g4ERno6p9HE" type="motSubmissionInfo"/>
      </div>
      <div xml:id="i-VZMUCydCgaQmmtnvQPBNgV" type="motBody">
        <div xml:id="i-NyyGfk5VEeVMgrLht5DJRH">
          <p xml:id="i-FDkDifcTVa4NaUnRpBtmoe">
            Nr 385
          </p>
          <p xml:id="i-VKprWoXm3GHF5NdugBhews">
            Av herr Kaijser, angående rikets indelning i borgerliga primär-
            kommuner.
          </p>
          <p xml:id="i-H5FyQETUAhu8GQ7uK59v9d">
            Genom beslut vid 1961 års riksdags höstsession har behandlingen
            av Kungl. Maj:ts proposition nr 180 angående rikets indelning
            i borgerliga primärkommuner uppskjutits till innevarande riksdag.
            Trots :att den till propositionen knutna motionstiden vid höstsessionen
            förlängdes, mötte det stora svårigheter för den enskilde riksdagsmannen
            att tränga in i det stora och invecklade frågekomplex som propositionen
            berörde. Därtill bidrog, att propositionen på viktiga punkter
            avvek från indelningssakkunnigas förslag. Att överblicka konsekvenserna
            av de i anledning av propositionen väckta partimotionerna var
            inte heller lätt. Uppskovet har därför varit till gagn. Det personliga
            ställningsstagandet har fått mogna fram, utan den press som jäktet
            mot slutet av en riksdagssession utövar. Enligt min mening talar
            övervägande skäl för den i proposition och kom- mittébetänkande
            uttryckta uppfattningen om behovet av en ny kommun- indelning.
            Jag anser också, att det är önskvärt att själva principfrågan
            bringas till en lösning. I allt väsentligt kan jag biträda de
            huvudlinjer för en framtida »ideal&gt;» kommunindelning, som uppdragits
            i proposition och kommittébetänkande. Jag anser emellertid också,
            att förutsättningen för den nya kommunindelningen bör vara, att
            den kan genomföras på frivillig- hetens väg och icke, såsom skedde
            vid 1946—1952 års reform, genom tvång. Såsom jag ser saken är
            detta en kardinalpunkt, från vilken man inte bör vika. Varken
            indelningssakkunniga eller propositionen är emellertid fullt kon-
            sekventa på denna punkt. Indelningssakkunniga ansåg tvång böra
            föreligga för kommuner tillhörande samma samarbetsområde att tillsätta
            en samar- betsnämnd med författningsreglerad sammansättning och
            uppgift. I pro- positionen har man låtit tanken på en författningsreglerad
            samarbetsnämnd falla och därmed också den om en tvångssamverkan
            i denna ordning. I stället föreslås dels att planeringsfrågan
            — vilken av indelningssakkunniga behandlas i samma särskilda författning
            som samarbetsnämnderna — skall regleras i 1919 års kommunala indelningslag,
            dels att riksdagen skall god- känna riktlinjer för reformverket
            som innebär ett förstucket hot mot tred- skande kommuner därest
            inte åtgärder i syfte att åstadkomma den efter- strävade nya indelningen
            vidtages före 1967. Ett tredje mera näraliggande alternativ hade
            varit att när förslaget därom väckte motstånd stryka tvånget
          </p>
          <pb facs="riksdagen-motions-pdf/data/1962/mot_1962__fk__385/mot_1962__fk__385-002.pdf"/>
          <fw xml:id="i-4SGDFtbzVsYNqi7Ydd9D8F">
            4 Motioner i Första kammaren, nr 385 år 1962
          </fw>
          <p xml:id="i-89EUixpqnt2hv9XF7D74hF">
            att tillsätta samarbetsnämnd men i övrigt godtaga utredningens
            metod att angripa ämnet. Jag tror mig i det följande kunna visa
            att ett sådant grepp innebär vissa fördelar. Enligt mitt betraktelsesätt
            har propositionsförslaget sådant det nu före- ligger vissa svagheter.
            Till en början anser jag det ur principiell synpunkt mindre lyckligt
            att skaffa det nya »indelningsverket» författningsmässig replipunkt
            genom bestämmelser i kommunala indelningslagen, som dels är en
            »ordinarie&gt; kommunallag, dels avser att ge kommunerna vissa
            terri- toriella garantier, dels slutligen utgår från alt initiativ
            till indelningsänd- ringar regelmässigt skall tagas av kommunerna
            själva samt avse individuel- la fall och inte såsom här i fråga
            ytterst syfta till en ovanifrån framdriven kommunal nyindelning
            av riket i dess helhet. En annan lagstiftningsmetod kom till användning
            1946, och i det hänseendet har aldrig kritik riktats mot den föregående
            indelningsreformen. Det har inte gått mer än ett par år sedan
            indelningslagen reviderades för att passa »normala» förhållanden.
            Ingenting har framkommit som skul- le styrka att inte denna revision
            varit och är tillräcklig för detta begränsade syfte. Den nya indelningsreformen
            kommer utan tvivel att taga lång tid att genomföra. Men då verket
            en gång är slutfört hoppas vi väl alla att »nor- mala» stabiliserade
            förhållanden återinträder så att kommunerna åter i lugn kan planera
            och driva sin verksamhet utan den ständiga påminnelsen om sin
            dödlighet, som ett ständigt fortgående länsstyrelsedirigerat kommun-
            gränsplanerande innebär. Mitt förslag på denna punkt är alltså
            att frågan hur för en framtida kom- munindelning lämpade samarbetsområden
            (kommunblock) bör bestämmas regleras i en fristående författning
            av kommunallags natur. När det gäller formen för samarbetet inom
            samarbetsområdena upptog indelningssakkunnigas förslag relativt
            utförliga regler om samarbetsnämn- der. Detta var naturligt eftersom
            samarbetsnämnden tänktes utgöra den kugge, som skulle driva indelningsverket
            i hamn. I propositionen saknas motsvarighet till de indelningssakkunnigas
            förslag i denna del. Som motiv anges det motstånd som rests mot
            obligatoriska samarbetsnämnder. Pro- positionen förutsätter emellertid
            att samarbetsnämnder behövs, ja, utgår som självfallet från att
            sådana kommer att tillsättas och få »den samman- sättning och
            de arbetsuppgifter som kommunerna själva bestämmer». Med den roll
            som tillämnats samarbetsnämnderna är det märkligt att författ-
            ningsutkastet i propositionen inte med ett ord berör dem. I detta
            sammanhang bör påpekas att samarbetsnämnder är ett för vår kommunalrätt
            helt främmande institut. De upplevde en kort storhetstid under
            slutfasen till 1952 års indelningsreform. Dessförinnan var de
            okända. När det i propositionen talas om deras blivande arbetsuppgifter
            avses där- med ingenting som enligt kommunallag är att hänföra
            till förvaltning och
          </p>
          <pb facs="riksdagen-motions-pdf/data/1962/mot_1962__fk__385/mot_1962__fk__385-003.pdf"/>
          <fw xml:id="i-9xqPMFqar1CLsezRfhUiYm">
            Motioner i Första kammaren, nr 385 år 1962 3
          </fw>
          <p xml:id="i-LTNzGfnDHn1qaG2RoMCDRU">
            verkställighet. Uttrycket samarbetsnämnd är därför missvisande
            och borde ersättas med samarbetskommitté eller samarbetsberedning.
            Med hänsyn till gällande kommunallagsbestämmelser om klagorätt
            och revision är det näm- ligen uppenbart att i propositionen åsyftade
            samarbetsnämnder icke äger besluta om användningen av för samarbetet
            anslagna medel och detta inte ens för det fall att de kommunala
            anslagen avsåge utredningsarbete, sam- manträdesersättningar eller
            arvoden. Varje utgift nämnden kan ådraga sig under fullgörande
            av sitt uppdrag kommer i princip att kräva särskilt be- slut av
            varje i samarbetsnämnden företrädd kommun, en enligt min mening
            orimligt tungrodd anordning, som inbjuder till olagligheter. Nämndreglerna
            i indelningssakkunnigas förslag tar i likhet med propo- sitionen
            främst sikte på samarbetsnämnder med uppgift att under en gan-
            ska lång tid överblicka och samordna strävanden att utveckla och
            inten- sifiera ett på en framtida kommunsammanläggning inriktat
            samarbete mel- lan kommuner tillhörande samma samarbetsområde
            (kommunblock). Helt säkert kommer de flesta samarbetsnämnderna
            också att begränsa sin aktivitet till just detta. Men ibland torde
            det ställa sig praktiskt att låta nämnderna själva hålla i de
            utredningsuppdrag, som har en mera allmän karaktär. Och någon
            gång kan det rent av te sig rationellt att nämnderna har överinseende
            rörande en förvaltningsuppgift, om vilken avtal träffats mellan
            samtliga samarbetskommuner. Jag har svårt att förstå varför man
            skulle förmena dessa nämnder den möjlighet att efter bemyndigande
            från de samverkande kommunerna själva handlägga utredningsuppdrag
            som in- delningssakkunniga velat ge dem. Ja, jag skulle vilja
            gå ännu ett steg läng- re och i analogi med det i 1961 års församlingsstyrelselag
            införda institutet gemensamt kyrkoråd ge dem möjlighet att efter
            sina uppdragsgivares be- myndigande därjämte handha smärre förvaltningsuppgifter
            av den typ, som kommunalförbund enligt 1919 års kommunalförbundslag
            kunde handha. Varje slag av makt- och myndighetsutövning skulle
            sålunda falla utanför deras kompetens. En sådan utvidgning av
            samarbetsnämndernas potentiella befogenhet — självfallet skulle
            det bero av kommunernas fria vilja om de ville tillägga samarbetsnämnden
            en dylik — nödvändiggör emellertid att klagorätt över nämndens
            beslut i dylikt fall tillerkännes inte blott såsom enligt indelnings-
            sakkunnigas förslag de i samarbetet deltagande kommunerna utan
            också de enskilda kommunmedlemmarna. Någon ändring i indelningssakkunnigas
            förslag om revision av samarbetsnämndens förvaltning skulle däremot
            inte behövas. Hittills har samarbetsnämnder av nuvarande oreglerat
            slag mest använts då kommuner stått i begrepp att bilda kommunalförbund
            eller slå sig sam- man. Nämndperioderna har varit korta och antalet
            samverkande kommu- ner ringa. Huruvida nämndverksamheten hållit
            sig inom lagens råmärken
          </p>
          <pb facs="riksdagen-motions-pdf/data/1962/mot_1962__fk__385/mot_1962__fk__385-004.pdf"/>
          <fw xml:id="i-CKJzVrJhSyyDBw2qUrWbqu">
            6 Motioner i Första kammaren, nr 385 år 1962
          </fw>
          <p xml:id="i-MY6t5KhS5qgydUpt724Jzd">
            eller ej har i dylika kortsiktiga fall som regel haft underordnad
            betydelse. De övergångsperioder under vilka samarbetsnämnder nu
            skall verka kan många gånger — såsom vid samarbete mellan städer
            av olika typer och landskommuner — tänkas draga ut över decennier.
            Laglighetsfrågan får då helt annan betydelse. Jag är medveten
            om att samarbetsnämnder av den typ som jag fört på tal även kunde
            ha en uppgift att fylla under »normala» kommunala för- hållanden
            särskilt i vad gäller tillämpningen av interkommunala avtal lik-
            som också om att man inom kommunblocken kunde tänka sig att ha
            sam- arbetsnämnder av denna typ vid sidan av en sammanhållande
            samarbets- nämnd av det slag som propositionen närmast synes åsyfta.
            Införandet av samarbetsnämnder av den nya typen för normala förhållanden
            skulle emel- lertid — eftersom kommunallagen i motsats till församlingsstyrelselagen
            inte befattar sig med formerna för interkommunalt samarbete —
            nödvän- diggöra tillskapandet av en ordinarie kommunallag. Lanserandet
            av tvenne slag av för samverkan inom kommunblock avsedda samarbetsnämnder
            i en kommunallagsförfattning av provisorisk natur skulle åter
            kunna leda till förväxlingar och ovisshet om nämndernas inbördes
            kompetens. Efter- som huvudsyftet med min motion just är att skapa
            en otvetydig kommunal- rättslig förankring för samarbetsnämnderna
            har jag, i medvetande om att mera långtgående yrkanden skulle
            komplicera rättsfrågan, stannat vid att reservera det nya samarbetsinstitutet
            för sådana fall då samtliga kommuner inom ett kommunblock samverkar
            och de eventuella förvaltningsuppgifter nämnden vid sidan av den
            egentliga samordnings- och planeringsuppgiften skulle kunna anförtros
            rör alla dessa kommuner men inga andra. Sammanfattningsvis skulle
            jag vilja motivera mitt förslag på följande sätt. ' | Den nya
            kommunindelningen bör genomföras efter frivilliglinjen. För att
            underlätta detta genomförande skall redan enligt propositionen
            kom- munerna få hjälp dels med upprättande av planer för de framtida
            kommun- gränserna, dels med övergångsbidrag. Om mitt i huvudsak
            på indelnings- sakkunnigas författningsutkast vilande förslag
            skulle godtagas skulle de därutöver anvisas ett effektivare samarbetsinstitut
            än de f. n. helt oregle- rade samarbetsnämnderna. Denna nya samarbetsform
            skulle främst få be- tydelse då samarbetsnämnder själva skall
            »hålla i&gt; planerings- och utred- ningsuppdragen men också för
            sådana fall då det konkreta samarbetsun- derlaget ännu inte motiverar
            bildande av kommunalförbund medan å andra sidan avtalsmetoden
            är otillräcklig därför att det tillämnade avtalet inte avser förhållanden
            av engångsnatur utan ett varaktigt samarbete under in- seende
            av en gemensam avtalsinstans. Jag är medveten om att krav på utarbetad
            lagtext plägar resas då en mo- tionär för omedelbart antagande
            yrkar på ny lagstiftning. Något reellt be-
          </p>
          <pb facs="riksdagen-motions-pdf/data/1962/mot_1962__fk__385/mot_1962__fk__385-005.pdf"/>
          <fw xml:id="i-CSD3WNbC2yeh9sB4TuvCgr">
            Motioner i Första kammaren, nr 385 år 1962 7
          </fw>
          <p xml:id="i-PMwMmbV8pPDeseeBZDBf7A">
            hov av sådan lagtext föreligger emellertid ej i detta fall. Utom
            det författ- ningsförslag, i vilket proposition nr 180/1961 utmynnar,
            har vederbörande utskott redan tillgång till indelningssakkunnigas
            författningsutkast och har självt våren 1961 genomgått, granskat
            och tillstyrkt den då av riksdagen antagna nya församlingsstyrelselagen,
            vilken innehåller bestämmelser om gemensamma kyrkogård av kommunalrättsligt
            samma typ, som den mitt förslag om samarbetsnämnder aktualiserar.
          </p>
          <p xml:id="i-Wb5PwPN8us3gGmZa9JPbmf">
            Under åberopande av vad sålunda anförts får jag hemställa, att
            riksdagen för sin del måtte antaga en fristående för- fattning
            av kommunallags natur, som dels reglerar den ord- ning i vilken
            områden vilka ur geografiska, näringsgeogra- fiska och andra synpunkter
            lämpade sig som territoriellt underlag för nya kommuner bör fastställas,
            dels bemyndi- gar kommuner tillhörande dylika områden att tillsätta
            sam- arbetsnämnder av ovan angivet slag. Mitt yrkande förutsät-
            ter att konstitutionsutskottet med ledning av indelningssak- kunnigas
            författningsutkast samt församlingsstyrelselagens bestämmelser
            om gemensamt kyrkoråd utarbetar nödiga lagbestämmelser.
          </p>
          <p xml:id="i-5hErqmmo5Hu9fgLGwE68Tw">
            Stockholm den 26 januari 1962 Rolf Kaijser
          </p>
        </div>
      </div>
    </body>
  </text>
</TEI>
