<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-MJU-03429">
  <teiHeader>
    <fileDesc>
      <titleStmt>
        <title>Vattnets kretslopp</title>
        <author corresp="i-4ednwgW1p5nCGVvkb7M7eo">av Lars-Axel Nordell m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3429 av Lars-Axel Nordell m.fl. (KD)</title>
          <idno type="rdwebb">H5023429</idno>
          <rs type="number">3429</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H5023429/text</ref>
          <ref type="dokument_url_html">http://data.riksdagen.se/dokument/H5023429</ref>
          <ref type="dokumentstatus_url_xml">http://data.riksdagen.se/dokumentstatus/H5023429</ref>
          <ref type="docx">http://data.riksdagen.se/fil/843BF83B-F328-442A-BB4B-82EAFD88B325</ref>
          <ref type="pdf">http://data.riksdagen.se/fil/E8F248AD-FBBC-4727-93D2-D59CE652EDE9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-7GFif5DyTUbb8eBXsbicsF</idno>
            <name>Magnus Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-DJ8dGLyQXx8GQeiGkcBRiK</idno>
            <name>Annika Eclund</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8rLQVno5FwZaVNQVxtXkqD" type="signed"/>
        <correspContext corresp="i-8rLQVno5FwZaVNQVxtXkqD">
          <note type="signatory" corresp="i-4ednwgW1p5nCGVvkb7M7eo"/>
          <note type="signatory" corresp="i-WTUJB2R5FNpHU89dXa4RTX"/>
          <note type="signatory" corresp="i-7GFif5DyTUbb8eBXsbicsF"/>
          <note type="signatory" corresp="i-KHxTD13x4T7QRobXtjMm4K"/>
          <note type="signatory" corresp="i-DJ8dGLyQXx8GQeiGkcBRiK"/>
        </correspContext>
        <correspAction type="submitted" xml:id="i-Rg9JYWaKryhRkhXSc89Ea9">
          <date when="2017-10-05"/>
          <time when="13:24:57"/>
        </correspAction>
        <correspAction type="reviewed" xml:id="i-QoRKLbpCGkgYD6fBvN9Pbn">
          <date when="2017-10-05"/>
          <time when="14:15:30"/>
        </correspAction>
        <correspAction type="referred" xml:id="i-8kENSMJLWowqEmVJ1xZwKb">
          <date when="2017-10-13"/>
        </correspAction>
        <correspAction type="assigned" xml:id="i-XCb4Ga4Ly89Rq5Cpn6t9YV">
          <date when="2018-11-05"/>
          <time when="10:57:24"/>
        </correspAction>
        <correspContext corresp="i-XCb4Ga4Ly89Rq5Cpn6t9YV">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-DZZZDFQH9TigbASEFMQb8V"/>
        <correspContext corresp="i-DZZZDFQH9TigbASEFMQb8V">
          <ref type="uppgift">2017/18:CU13</ref>
          <ref type="ref_dok_id">H501CU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU13</ref>
          <ref type="ref_dok_titel">Hushållning med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Cet1mQ1K83jnaRxz6LqNFN"/>
        <correspContext corresp="i-Cet1mQ1K83jnaRxz6LqNFN">
          <ref type="uppgift">2017/18:SkU10</ref>
          <ref type="ref_dok_id">H501SkU10</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU10</ref>
          <ref type="ref_dok_titel">Punktskatter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-GswUjEdLqnVfRG46GqxZc3"/>
        <correspContext corresp="i-GswUjEdLqnVfRG46GqxZc3">
          <ref type="uppgift">2017/18:MJU11</ref>
          <ref type="ref_dok_id">H501MJU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU11</ref>
          <ref type="ref_dok_titel">Vattenvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-VqJpNMz96ABRhacYymdyiQ"/>
        <correspContext corresp="i-VqJpNMz96ABRhacYymdyiQ">
          <ref type="uppgift">2017/18:UbU17</ref>
          <ref type="ref_dok_id">H501UbU17</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU17</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-HUrUCNhHwy7YhgyNXLPJq3"/>
        <correspContext corresp="i-HUrUCNhHwy7YhgyNXLPJq3">
          <ref type="uppgift">2017/18:CU31</ref>
          <ref type="ref_dok_id">H501CU31</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU31</ref>
          <ref type="ref_dok_titel">Vattenmiljö och vattenkraft m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:3429 av Lars-Axel Nordell m.fl. (KD) Vattnets kretslopp</div>
      </div>
      <div type="motBody">
        <div type="motProposal" subtype="förslag">
          <head xml:id="i-8o5otchJ55baEn3GQQWioT">
            Förslag till riksdagsbeslut
          </head>
          <list style="ol">
            <item xml:id="i-B5ijQ5v8uTS9djCuWgiSxm">
              Riksdagen ställer sig bakom det som anförs i motionen om att
              avloppsreningsverk ska utrustas med avancerade reningsmetoder
              som klarar av att reducera läkemedelsrester och andra föroreningar
              som inte reningsverken är kapabla till i nuvarande processer,
              och detta tillkännager riksdagen för regeringen.
            </item>
            <item xml:id="i-3X9zoDX1U4mSBDFgcweuEW">
              Riksdagen ställer sig bakom det som anförs i motionen om att
              de viten som åläggs för brister i enskilda avlopp ska tillfalla
              kommunen i stället för staten och tillkännager detta för regeringen.
            </item>
            <item xml:id="i-XhQQEYVUzJjgJrCdkgDdLX">
              Riksdagen ställer sig bakom det som anförs i motionen om att
              enskilda avlopp i samlad bebyggelse ska kunna föreläggas att uppgraderas
              så att de uppfyller miljö- och hälsokraven, utan att detta medför
              en skyldighet för kommunen att ordna kommunalt va i bebyggelsen
              i fråga, och tillkännager detta för regeringen.
            </item>
            <item xml:id="i-LoHaTnEYZq89A8tZ9q6bjP">
              Riksdagen ställer sig bakom det som anförs i motionen om att
              den som har ett enskilt avlopp som uppfyller gällande miljö- och
              hälsokrav i normalfallet inte ska påtvingas ett kommunalt avlopp
              och att, om detta ändå sker, den ersättning som den enskilde får
              för att lösa in sitt enskilda avlopp bör beräknas utifrån en avskrivningstid
              på 20 år i stället för som i dag på 10 år, och detta tillkännager
              riksdagen för regeringen.
            </item>
            <item xml:id="i-CTW376Ao4rhLB8cRQriuxW">
              Riksdagen ställer sig bakom det som anförs i motionen om att
              den enskilde som redan har ett fungerande avlopp inte ska behöva
              betala anslutningsavgift till kommunen förrän avloppet verkligen
              har kopplats in till nätet och tillkännager detta för regeringen.
            </item>
            <item xml:id="i-EswvfF4PaqZfMYT39FejnW">
              Riksdagen ställer sig bakom det som anförs i motionen om att
              kommuner inte ska vara tvingade att ta över va-ansvaret i samlad
              bebyggelse och tillkännager detta för regeringen.
            </item>
            <item xml:id="i-NVnJNUzchkPZ8gcd4Bzy5b">
              Riksdagen ställer sig bakom det som anförs i motionen om kraven
              på kemisk rening i enskilda avlopp och tillkännager detta för
              regeringen.
            </item>
            <item xml:id="i-5awD3sMU99R6mJYwLF37AP">
              Riksdagen ställer sig bakom det som anförs i motionen om subventionering
              av statliga lånegarantier till fastighetsägare med begränsad ekonomi
              och tillkännager detta för regeringen.
            </item>
            <item xml:id="i-R7zkuGBTiir6uusubY9tB2">
              Riksdagen ställer sig bakom det som anförs i motionen om funktionskontroll
              av enskilda avlopp 12–24 månader efter installation och tillkännager
              detta för regeringen.
            </item>
            <item xml:id="i-YDkvKXqGFc3K8EUgs24FXP">
              Riksdagen ställer sig bakom det som anförs i motionen om att
              en avloppsskatt inte ska införas och tillkännager detta för regeringen.
            </item>
            <item xml:id="i-RvhUUohmPJmgskKnRwT3Kv">
              Riksdagen ställer sig bakom det som anförs i motionen om behovet
              av ett kraftfullt forsknings- och innovationsarbete inom va-sektorn
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-7L2r6X1AjTG547Sa2S9AQp">
            Fördämningar i vattendrag
          </head>
          <p xml:id="i-TEUqjyGFx9a74vpuL39uGS">
            Det är angeläget att skapa fria vägar för vandringsfisk, inte
            minst ålen, vars bestånd har minskat kraftigt och där vattenkraften
            pekas ut som den viktigaste orsaken till minskningen. Här krävs
            att olika angelägna intressen vägs mot varandra på ett klokt sätt.
          </p>
          <p xml:id="i-FdHySUKQ6ZdzBwYmupSoo4">
            År 2012 slog Mark- och miljööverdomstolen fast att gamla privilegiebrev
            och urminneshävder inte kan jämställas med tillstånd enligt miljöbalken.
            Beslutet innebar en ny tolkningspraxis av den då 15 år gamla miljöbalken.
            Även för sådana anläggningar som uppförts innan det infördes krav
            på tillstånd måste ägaren nu söka tillstånd för. Avsaknaden av
            offentlig finansiering för privatägda anläggningar medför att
            enskilda drabbas av orimliga ekonomiska konsekvenser. Enskilda
            dammägare tvingas välja mellan att investera mångmiljonbelopp
            eller att återställa den ursprungliga miljön, med omfattande skador
            på kulturmiljö, jordbruk och tredje man som följd. Ett konsekvent
            utrivande av alla dammar som anses sakna tillstånd utifrån Mark-
            och miljööverdomstolens prejudikat skulle emellertid få orimliga
            konsekvenser. Prima åkermark skulle läggas under vatten och även
            stora kulturvärden hotas. Exempel finns på att flerhundraåriga
            dammar hotas av rivning med konsekvensen att exempelvis gamla
            bruksmiljöer förloras. På många platser har fördämningen i sig
            skapat livsmiljöer som skulle försvinna om dammen försvann. Borttagande
            av dammar kan också innebära ökad översvämningsrisk nedströms
            eller torrläggning av sjöar uppströms. Även grundvattennivåer,
            och därmed vattenföringen i kringliggande brunnar, påverkas.
          </p>
          <p xml:id="i-8asVfVQdyUii9pbjwukpSX">
            Många småskaliga vattenkraftsproducenter riskerar konkurs på
            grund av att de varken har råd att avveckla sin verksamhet eller
            genomföra de åtgärder som länsstyrelserna kräver. Länsstyrelserna
            tvingar nu dammägare att investera mångmiljonbelopp för att återställa
            den ”ursprungliga” miljön, även då dessa åtgärder medför omfattande
            skador på kulturmiljö, jordbruk och tredje man.
          </p>
          <p xml:id="i-PfRUH9FLixxAsLMYUNQKqt">
            Miljöministern har, i svar på muntliga och skriftliga frågor
            i riksdagen, tonat ner problemet. Länsstyrelserna har också tagit
            regeringens erinran med jämnmod. I Västra Götalands län upphävdes
            i början av 2017 det moratorium för omprövningar som rådde under
            2016. I Örebro fortsätter länsstyrelsen att hota med att förbjuda
            verksamhet som inte söker tillstånd för att få fortsätta, även
            då verksamhet bedrivits i hundratals år och tillstånd alltid funnits
            enligt då gällande regler.
          </p>
          <p xml:id="i-9aLjBFCYyEk18hwvoGKWgA">
            I den energipolitiska överenskommelse som ingicks i juni 2016
            mellan S, M, MP, C och KD ska vattenkraftsbranschen genom en fondlösning
            finansiera kostnaderna för omprövning av vattenverksamheter. I
            stora drag innebär detta att vattenkraftföretagen solidariskt
            samlar in pengar till en fond. Medel fördelas sedan från fonden
            bland kraftverksägarna i förhållande till deras kostnader för
            nya tillstånd och miljöåtgärder, efter att en självrisk räknats
            av. Kostnaderna för de produktionsförluster som uppstår till följd
            av åtgärderna ska producenterna stå för i fråga om upp till 5
            procent av produktionsnivån, därutöver ska staten stå för kostnaderna.
            Denna femprocentsregel tillämpas sedan tidigare. Våren 2017 meddelades
            att denna fond startar tidigast i januari 2018. Fonden ska finansiera
            större delen av kostnaderna för miljöåtgärder och produktionsbortfall
            för småskaliga vattenkraftverk som tvingas riva ut sina dammar.
          </p>
          <p xml:id="i-UckoscGgwdxgymhs8F5jcr">
            Regeringen har i skr. 2016/17:75 rapporterat att man utifrån
            tillkännagivandet i regleringsbrevet till Havs- och vattenmyndigheten
            kräver ett återrapporteringskrav om ”att redovisa genomförda insatser
            med att utveckla en strukturerad dialogform och en plan för vägledning
            för miljöanpassning av vattenkraftens vattenverksamheter med syfte
            att underlätta delaktighet och dialog i arbetet med att identifiera
            lämpliga åtgärder för miljöanpassning utan betydande inverkan
            på balans- och reglerkraften”. Utifrån Energikommissionens arbete
            utsände regeringen i juni promemorian Vattenmiljö och vattenkraft
            (dnr M2017/01639/R) för remissförfarande till 2 oktober 2017.
            Promemorian föreslår att vattenverksamheter ska underställas en
            omprövning gentemot dagens miljöregler för verksamheten.
          </p>
          <p xml:id="i-4DGND2YZyXC9fMPJvMhEvS">
            Kristdemokraterna stöder inriktningen att undanröja hinder för
            vandringsfisk. Samtidigt anser vi att arbetet måste ske med en
            balans mellan miljönyttan och andra intressen. Kristdemokraterna
            vill att kulturmiljö, småskalig vattenkraft och den enskilda äganderätten
            ska uppvärderas. Därför måste prövningen av dammar göras på ett
            sätt som framstår som rimligt och genom att en avvägning görs
            från fall till fall. Ofta kan det visa sig att hänsynen till det
            lokala näringslivet, näringsfriheten, kulturmiljön, jordbruket
            eller andra naturvärden talar för att verksamheten bör fortsätta
            i befintlig form.
          </p>
          <p xml:id="i-9G8VMmubQbN2HSTLHiE9Ep">
            Vattenkraften är förnybar och fri från miljöskadliga utsläpp.
            Totalt står den småskaliga vattenkraften för 4,3 TWh årlig produktion.
            Detta motsvarar Göteborgs årliga elanvändning. Vattenkraften är
            viktig för att reglera variationer och därmed bevara balansen
            i elnätet. Därigenom har den småskaliga vattenkraften större betydelse
            för elförsörjningen än dess andel av produktionen utvisar. Energimyndigheten
            bedömer att vattenkraftens roll i framtiden kommer öka.
          </p>
          <p xml:id="i-QvgWWAUdjDh7FUoJjc474g">
            En annan aspekt, som är värd att nämna, är att länsstyrelsernas
            offensiv även riktar sig mot fördämningar som inte har koppling
            till elproduktion, och som därför inte omfattas av den nya fonden.
            Dessa dammar har ofta stora kulturvärden, exempelvis bruk och
            kvarnar. En del är flera hundra år gamla. Trots att de innehar
            skriftliga tillstånd måste de nu rivas ut. Risken blir översvämningar
            nedströms, förlust av öppna vattenytor uppströms samt förlorade
            biotoper och kulturhistoriska värden.
          </p>
          <p xml:id="i-2G67iU8EnSVRm8eAvDKtnF">
            Kristdemokraterna har sedan problemet uppdagats försökt skapa
            rim och reson i hanteringen av dessa dammar, bland annat i samband
            med den energipolitiska överenskommelsen.
          </p>
          <head type="h1" xml:id="i-YG7MAA3RZomjFMT1VTQsgV">
            Effektivare reningsverk
          </head>
          <p xml:id="i-LKj66YqyX5ZHscKFtG8wLx">
            I läkemedel som säljs i Sverige finns tusentals aktiva ämnen
            och förbrukningen ökar. Läkemedlen utsöndras ur kroppen och hamnar
            i våra avloppssystem. Dagens reningsverk klarar inte att bryta
            ned alla läkemedelsrester utan många följer med det renade avloppsvattnet
            ut i naturen mer eller mindre opåverkade. Det är ännu oklart exakt
            hur läkemedelsresterna påverkar människans och inte minst barnens
            hälsa, men forskning har visat att de kan påverka fiskar och andra
            vattenlevande organismer negativt.
          </p>
          <p xml:id="i-5ePXoecwJiuh3dJvqCUxiL">
            Kristdemokraterna vill att avloppsreningsverk ska utrustas med
            avancerade reningsmetoder som klarar av att reducera läkemedelsrester
            och andra föroreningar som reningsverken inte är kapabla att rena
            med nuvarande processer. Detta kan exempelvis göras genom pilotprojekt
            runt om i landet. Naturvårdsverket fick i december 2015 i uppdrag
            att, i nära dialog med Havs- och vattenmyndigheten, Läkemedelsverket
            och Kemikalieinspektionen, utreda förutsättningarna för användning
            av avancerad rening i syfte att avskilja läkemedelsrester från
            avloppsvatten för att skydda vattenmiljön. Uppdraget redovisades
            i april 2017. Naturvårdsverket konstaterar i rapporten
            <ref target="i-CnJtsaJ72T6LFUSuoqKP7N">
              [1]
            </ref>
            att det finns ett behov av att införa avancerad rening av läkemedelsrester
            i avloppsvatten. Sådan rening skulle även medföra rening av andra
            oönskade ämnen.
          </p>
          <p xml:id="i-K8DZUo3u254DZmsAtQsM5o">
            Enligt den grova skattning som Naturvårdsverket gör skulle den
            extra kostnaden för att reducera läkemedelsrester från avloppsvatten
            ligga mellan 0,75 och 15 kr/m3, beroende på teknikval och reningsverkets
            storlek. Kostnaden för dagens rening av avloppsvatten ligger på
            mellan 2 och 8 kr/m3, beroende på storleken på avloppsreningsverket.
            Räknat på alla avloppsreningsverk i Sverige skulle totalkostnaden
            för den nya tekniken uppgå till mellan 1,5 och 10 miljarder kronor
            per år, vilket motsvarar 200 till 1 300 kronor per person och
            år och innebär en ökning av va-kostnaden på mellan 10 och 50 procent.
            Generellt är reduktionen i de föreslagna kompletterande teknikerna
            runt 90 procent för de undersökta ämnena.
          </p>
          <head type="h1" xml:id="i-EcS4MRGKEBjEvsYtzEHGjK">
            Låt viten tillfalla kommunen
          </head>
          <p xml:id="i-THmvqVwEUFayUg3jVyJ7Wn">
            Det förekommer att kommuner inte prioriterar att inspektera avlopp
            för att kontrollera att de uppfyller kraven. Följden blir onödigt
            läckage av orenat vatten ut i vattendrag och marker, med negativa
            miljöeffekter som följd. Det behövs incitament för kommunerna
            att genomföra regelbunden kontroll av enskilda avlopp. Vi föreslår
            därför att i de fall brott mot miljöbalken upptäcks i samband
            med kontroll av ett enskilt avlopp bör vitet som åläggs fastighetsägaren
            tillfalla den aktuella kommunen. Idag tillfaller de staten, medan
            det är kommunerna som har kontrollansvar.
          </p>
          <head type="h1" xml:id="i-UQ6o5x3YP5z9TdTNWnngCt">
            Öka möjligheterna till godkända enskilda avlopp
          </head>
          <head type="h2" xml:id="i-7jXqexFERpbYTuxjXsGVno">
            Föreläggande att åtgärda enskilda avlopp i samlad bebyggelse
          </head>
          <p xml:id="i-CaJYoUFEEU7PBfCzMAumHs">
            Konsekvensen av att lagen om allmänna vattentjänster, anläggningslagen
            och miljöbalken juridiskt ”krockar” resulterar i att många kommuner
            undviker att förelägga enskilda husägare att åtgärda ej godkända
            avlopp om fastigheterna ingår i ett ”större sammanhang”. I juridisk
            praxis har även små samhällen med omkring 15 hus ansetts utgöra
            större sammanhang. I större sammanhang är det kommunens ansvar
            att ordna vatten och avlopp och att ta ut en avgift för detta.
            Denna avgift är ofta hög – i storleksordningen 250 000 kronor
            per hushåll – och drabbar alla fastighetsägare i den aktuella
            bebyggelsen. Av hänsyn till övriga fastighetsägare och de kommunala
            va-bolagens ekonomi avstår därför kommunen ofta från att inventera
            avloppen och därmed riskera att ta över ansvaret för vatten och
            avlopp. Konsekvensen blir att det i praktiken är svårt att tvinga
            en enskild fastighetsägare i samlad bebyggelse att åtgärda ett
            ej godkänt avlopp. Det behövs därför ett regelverk som gör det
            möjligt att fortsätta med enskilda avlopp på landsbygden, men
            att dessa, även då de ligger i samlad bebyggelse, ska kunna föreläggas
            att uppgraderas så att de uppfyller miljö- och hälsokraven.
          </p>
          <head type="h2" xml:id="i-6dUaXcufACXAtB6HgmMY6L">
            Skydd mot tvångsinlösen av godkända avlopp
          </head>
          <p xml:id="i-XzZescckwtkP52hNtLFu53">
            Många fristående hus har idag avlopp som inte är godkända, dvs
            inte uppfyller de krav som gäller sedan 1969. Detta är ett problem
            ur miljö- och hälsosynpunkt. Kommunen har tillsynsansvaret för
            dessa avlopp men avstår i praktiken från att göra tillsyn inom
            sådana områden där man tror att man någon gång ska dra in kommunalt
            va. Detta för att kommunen inte vill tvinga den enskilde att göra
            en investering som sedan är förgäves.
          </p>
          <p xml:id="i-Hn6yzyve1AToK9nRgrJ12s">
            Den enskilde behöver försäkras om att inte drabbas av ytterligare
            kostnader om han/hon på eget initiativ installerar ett godkänt
            avlopp. Därför behöver den enskilde ha en garanti mot att stå
            för kostnader om kommunen i ett senare skede bestämmer sig för
            att dra ut kommunalt va till huset. Den som har ett enskilt avlopp
            som uppfyller gällande miljö- och hälsokrav ska i normalfallet
            inte påtvingas ett kommunalt avlopp. Om detta ändå sker, bör den
            ersättning som den enskilde får för att lösa in sitt enskilda
            avlopp beräknas utifrån en avskrivningstid på 20 år, i stället
            som idag på 10 år.
          </p>
          <p xml:id="i-2KyXW4tEo4KKo4Q4yPciXx">
            Kristdemokraterna anser att den enskilde som redan har ett fungerande
            avlopp inte ska behöva betala anslutningsavgift till kommunen
            förrän avloppet verkligen har kopplats upp mot nätet. Detta skulle
            skapa större trygghet hos den enskilde. Om man senare vill ansluta
            sig borde anslutningsavgiften justeras med KPI-utvecklingen. Kommunerna
            borde också bli bättre på att informera fastighetsägarna om att
            de har rätt att dela upp betalningen på en tioårsperiod.
          </p>
          <head type="h2" xml:id="i-GTbZ1qGv6TpFFPH9bP2kWX">
            Kommunen ska inte tvingas ta över va-ansvaret
          </head>
          <p xml:id="i-4yzfsF8NkkV8yF25jB1twM">
            Motsvarande behöver också gälla omvänt, dvs att kommuner inte
            ska vara tvingade att ta över ansvaret för va i samlad bebyggelse.
            Idag kan en enskild kräva att kommunalt va dras ut om huset ligger
            inom samlad bebyggelse. För Norrtälje kommun, som är ett belysande
            exempel, skulle detta innebära att nytt kommunalt va dras till
            388 bebyggda områden. Norrtälje kommun planerar i nuläget att
            åtgärda 12 av dessa områden till år 2020. Med enbart dessa planerade
            åtgärder beräknas anslutningsavgiften i Norrtälje stiga med 5
            procent per år fram till år 2020. Totalt beräknas brukningsavgiften
            öka med 147 procent och anslutningsavgiften med 47 procent under
            kommande åttaårsperiod i kommunen. Även här är det lagen om allmänna
            vattentjänster som spökar, eftersom den säger att det ska vara
            kommunalt va i samlad bebyggelse.
          </p>
          <head type="h2" xml:id="i-VP5YEuSo2ZPdWxi1SZaihY">
            Samverkan mellan fastighetsägarna som alternativ på landsbygden
          </head>
          <p xml:id="i-LcsM3fBxpbas5aCmYFVKcF">
            Nuvarande lagstiftningen säger att vatten och avlopp alltid är
            ett kommunalt ansvar vid bebyggelse i större sammanhang. I mindre
            kommuner med snabb tillväxt blir kostnaden för kommunens investeringar
            i va mycket hög om lagen ska följas. Kostnaden för att dra ut
            kommunalt va blir ofta betydligt högre än om fastighetsägarna
            själva ordnade godkända lösningar. Kommunen ska finansiera utbyggnaden
            och ökade driftskostnader genom va-taxan, som därigenom riskerar
            att bli orimligt hög. Detta leder till att kommunen ogärna planlägger
            ny samlad bebyggelse utanför befintligt va-nät, vilket hämmar
            tillkomsten av mindre byar.
          </p>
          <p xml:id="i-65zFxPPBuZLvjMQE4JUzPP">
            Kristdemokraterna välkomnar att regeringen nu tillsatt en utredning
            för att komma till rätta med de problem som föreligger. Vi hoppas
            att detta ska skapa en större flexibilitet i lagstiftningen, vilket
            minskar kostnaden för både kommuner och enskilda fastighetsägare
            samtidigt som det förenklar byggnation på landsbygden.
          </p>
          <head type="h2" xml:id="i-RZGQXcKqFuRrGvcXcF7Zqi">
            Kraven på kemisk rening
          </head>
          <p xml:id="i-4JGpsd8SDoECipFuNTghjg">
            Kraven på kemisk rening av de enskilda avloppen är idag fyrkantiga.
            I Finland har man mer flexibla regler om man bor avsides och långt
            ifrån ett vattendrag. Enligt HaV står de små avloppsanläggningarna
            för nästan lika mycket utsläpp av fosfor till haven (15 procent
            av de svenska antropogena utsläppen) som de större kommunala reningsverken
            (18 procent). Som andel av den totala fosfortillförseln till Östersjön
            beräknas enskilda avlopp i Sverige stå för max 1 procent av fosforbelastningen
            i Östersjön, omkring 287
            <ref target="i-AZCRrb6yNbKxCxXzC2F4ch">
              [2]
            </ref>
            av cirka 30 000
            <ref target="i-CadCVa3W46rbh5QjB5Xaxa">
              [3]
            </ref>
            ton. I beräkningarna har man dock inte tagit hänsyn till att
            en del av den fosfor som släpps ut, från framförallt de markbaserade
            anläggningarna, fastnar i marken på vägen mot havet (retention),
            varför de enskilda avloppens andel av miljöpåverkan på Östersjön
            är ännu mindre. På näringsfattiga marker kommer i princip ingenting
            av fosforn i avloppet att nå ut i havet eller övergödda vattendrag.
          </p>
          <p xml:id="i-4DaKFGdVEqFHsN3nh4fsuS">
            Enligt HaV:s förslag till ny förordning
            <ref target="i-74FzuTtK3ozvWdPyn8zkRg">
              [4]
            </ref>
            ska kravet på fosforrening sänkas från 70 till 40 procent. För
            avsides belägna hus på näringsfattiga marker borde kravet på fosforrening
            kunna slopas helt. Enligt HaV ska man dock hålla i minnet att
            det allmänna rådet är just ett allmänt råd och prövningsmyndigheten
            har hela tiden haft möjlighet att ställa lägre krav än normal
            skyddsnivå när det har bedömts som befogat.
          </p>
          <head type="h2" xml:id="i-Bz2okB6PqRHLD7rK296GKs">
            Fastighetsägare med begränsad ekonomi
          </head>
          <p xml:id="i-CcDP5fsg9E4KJksD1UAYtv">
            Många ej godkända enskilda avlopp ägs av äldre personer eller
            andra med små ekonomiska resurser. Investeringen för att installera
            ett godkänt avlopp kan vara orimligt betungande eller omöjlig
            att genomföra för dessa fastighetsägare. Vi föreslår därför att
            statliga lånegarantier till dessa fastighetsägare ska subventioneras.
            Det är den enskildes avgift för lånegarantin som ska kunna sättas
            ned.
          </p>
          <head type="h2" xml:id="i-46gTuk7h1UnHnkZ29xwU7L">
            Kvalitetskrav på enskilda avlopp
          </head>
          <p xml:id="i-M7V8jeWmwozTHSN5KBMvqn">
            Det har visat sig att många nyinstallerade enskilda avlopp inte
            håller vad som utlovats. Därför bör en funktionskontroll genomföras
            efter 12–24 månader för att säkerställa att reningsgraden är tillfredsställande.
          </p>
          <head type="h1" xml:id="i-65BschkKASC3yheShmFwHe">
            Nej till avloppsskatt
          </head>
          <p xml:id="i-8HMD89Vh8pLyUwTd6GsDtj">
            År 2013 föreslog Havs- och vattenmyndigheten (HaV) införandet
            av en avloppsskatt för enskilda avlopp, som skulle uppgå till
            3 000–10 000 kronor per år för fastigheter med ej åtgärdade enskilda
            avlopp. HaV bedömer fortfarande att det behövs ett ekonomiskt
            incitament i form av en skatt eller avgift för att motivera fastighetsägarna
            att själva ta initiativ till att rätta till sina anläggningar
            och därmed nå en högre åtgärdstakt på sikt
            <ref target="i-WKKYsfoZSY6sUfjtJj2rhm">
              [5]
            </ref>
            .
          </p>
          <p xml:id="i-VGwB4qC5HDeqJCeJS6pSrA">
            Kristdemokraterna tillbakavisar förslaget om en avloppsskatt.
            Det bör däremot vara krav på att uppgradera ej godkända enskilda
            avlopp när huset ska renoveras eller säljas.
          </p>
          <head type="h1" xml:id="i-takg2DqRkxNoCb99H5kq3">
            Utveckling inom va-sektorn
          </head>
          <p xml:id="i-Bu8NqXNsVHU1RZ2PuqU3q">
            Det behövs ett kraftfullt forsknings- och innovationsarbete inom
            va-sektorn för att långsiktigt säkra hållbara vattentjänster.
            Dessa tjänster omfattar vitala områden för ett fungerande samhälle.
            För detta krävs ökade satsningar på hållbarhetsfrågor som vatten,
            klimat och miljö. Det finns stora potentiella vinster vid sidan
            av miljö- och hållbarhetsaspekterna i en sådan riktad satsning
            för va-sektorn, som är stor, kunskapsintensiv och i många delar
            ligger långt framme internationellt. Satsningar på forskning och
            innovation i va-sektorn kan stärka Sverige som forskningsnation,
            leda till nya företag, fler arbetstillfällen och ökade exportintäkter.
            Framför allt skulle forskning i va-sektorn kunna leda till billigare
            reningsteknik, vilket skulle minska den ekonomiska bördan på landets
            småhusägare. Det behövs fler testanläggningar och fler doktorander
            som studerar hur olika reningsanläggningar fungerar under olika
            förhållanden. Ny teknik ska inte tystas ned, utan lyftas fram
            och testas.
          </p>
        </div>
        <div type="motSignatures">
          <list>
            <item xml:id="i-ST5mefgmt8DYWexgmTxF3P">
              Lars-Axel Nordell (KD)
            </item>
            <item xml:id="i-NwSFf3e81CRoqRxZ9Cj583">
              Emma Henriksson (KD)
            </item>
            <item xml:id="i-rXxWiCkkvxFs7LDysyVhx">
              Magnus Oscarsson (KD)
            </item>
            <item xml:id="i-YT5TS3G4btv39NcdUVWTs4">
              Roland Utbult (KD)
            </item>
            <item xml:id="i-TjZCiDo3xSJ75FSPm5HNcA">
              Annika Eclund (KD)
            </item>
          </list>
        </div>
        <div type="motNotes">
          <noteGrp>
            <note xml:id="i-CnJtsaJ72T6LFUSuoqKP7N">
              [1] Rapport 6766, 2017.
            </note>
            <note xml:id="i-AZCRrb6yNbKxCxXzC2F4ch">
              [2] ”Styrmedel för en hållbar åtgärdstakt av små avloppsanläggningar”,
              HaV 2013.
            </note>
            <note xml:id="i-CadCVa3W46rbh5QjB5Xaxa">
              [3] Havet.nu.
            </note>
            <note xml:id="i-74FzuTtK3ozvWdPyn8zkRg">
              [4] https://www.havochvatten.se/download/18.7bb4ad22156f6eab616764d4/1473417691035/forfattningsforslag-for+avloppsanlaggningar-20160909.pdf.
            </note>
            <note xml:id="i-WKKYsfoZSY6sUfjtJj2rhm">
              [5] https://www.havochvatten.se/download/18.7bb4ad22156f6eab616764d4/1473417691035/forfattningsforslag-for+avloppsanlaggningar-20160909.pdf
            </note>
          </noteGrp>
        </div>
      </div>
    </body>
  </text>
</TEI>
