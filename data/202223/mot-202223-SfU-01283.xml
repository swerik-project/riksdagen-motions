<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SfU-01283">
  <teiHeader>
    <fileDesc>
      <titleStmt>
        <title>Pensionssystemet</title>
        <author corresp="i-DthTyR9U9R8S6NVcPNcNQA">av Ida Gabrielsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1283 av Ida Gabrielsson m.fl. (V)</title>
          <idno type="rdwebb">HA021283</idno>
          <rs type="number">1283</rs>
          <orgName type="comitteeAbbreviation">SfU</orgName>
          <ref type="dokument_url_text">https://data.riksdagen.se/dokument/HA021283/text</ref>
          <ref type="dokument_url_html">https://data.riksdagen.se/dokument/HA021283</ref>
          <ref type="dokumentstatus_url_xml">https://data.riksdagen.se/dokumentstatus/HA021283</ref>
          <ref type="pdf">https://data.riksdagen.se/fil/8BEDAD0D-0889-4595-9C06-73FC6D3FCB52</ref>
          <ref type="docx">https://data.riksdagen.se/fil/4D7C4B13-B0F7-4189-9706-009C5727EDF9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-QrNvzg6SGj92wj2YY77ZNA</idno>
            <name>Isabell Mixter</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AEKEkWBWjvgnSsNhzbYz4v" type="signed"/>
        <correspContext corresp="i-AEKEkWBWjvgnSsNhzbYz4v">
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-QrNvzg6SGj92wj2YY77ZNA"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction xml:id="i-7FaSncj1qV5LinnfB3TRxA" type="submitted">
          <date when="2022-11-22"/>
          <time when="15:19:43"/>
        </correspAction>
        <correspAction xml:id="i-8mLNwQT9oF5s3TjfLhpGAS" type="reviewed">
          <date when="2022-11-23"/>
          <time when="12:04:15"/>
        </correspAction>
        <correspAction xml:id="i-AqN1Ri36bRjCkMzBE4o72G" type="referred">
          <date when="2022-12-01"/>
        </correspAction>
        <correspAction xml:id="i-3gE6ADhf53QWXgcg8uM4ob" type="assigned">
          <date when="2023-09-15"/>
          <time when="11:32:08"/>
        </correspAction>
        <correspContext corresp="i-3gE6ADhf53QWXgcg8uM4ob">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-7T9aRosxodTpYa66os8EvZ" type="behandlas_i"/>
        <correspContext corresp="i-7T9aRosxodTpYa66os8EvZ">
          <ref type="uppgift">2022/23:SfU11</ref>
          <ref type="ref_dok_id">HA01SfU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SfU11</ref>
          <ref type="ref_dok_titel">Pensioner</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-42KLUdyfFsCQW77ZBc1kUM" type="behandlas_i"/>
        <correspContext corresp="i-42KLUdyfFsCQW77ZBc1kUM">
          <ref type="uppgift">2022/23:SkU11</ref>
          <ref type="ref_dok_id">HA01SkU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SkU11</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:1283 av Ida Gabrielsson m.fl. (V)
          Pensionssystemet
        </div>
      </div>
      <div type="motBody">
        <div xml:id="i-P7CeDb7C73ebNBCk9iamZq" type="TOC">
          <head xml:id="i-Px8FntmaQUnWocNGLJtyiB">
            1 Innehållsförteckning
          </head>
          <list>
            <item style="indent-level: 1">
              2 Förslag till riksdagsbeslut
            </item>
            <item style="indent-level: 1">
              3 Pensionssystemet ska ge ekonomisk trygghet
            </item>
            <item style="indent-level: 2">
              3.1 En pension att leva på
            </item>
            <item style="indent-level: 2">
              3.2 Behov av ett nytt pensionssystem
            </item>
            <item style="indent-level: 1">
              4 Ändringar i dagens system
            </item>
            <item style="indent-level: 2">
              4.1 Höj pensionsinbetalningarna i stället för pensionsåldern
            </item>
            <item style="indent-level: 2">
              4.2 Höjda inkomstpensioner
            </item>
            <item style="indent-level: 3">
              4.2.1 Höj inbetalningarna till pensionssystemet
            </item>
            <item style="indent-level: 3">
              4.2.2 Höj pensionsrätterna för pensionärer och pensionssparare
            </item>
            <item style="indent-level: 3">
              4.2.3 Övergångsregler
            </item>
            <item style="indent-level: 3">
              4.2.4 Exempel på höjda pensioner
            </item>
            <item style="indent-level: 2">
              4.3 Möjliggör lägre pensionsålder
            </item>
            <item style="indent-level: 2">
              4.4 Beräkna pensionsavgift på bakomliggande inkomst
            </item>
            <item style="indent-level: 2">
              4.5 Hela ålderspensionsavgiften in i systemet
            </item>
            <item style="indent-level: 2">
              4.6 Avveckla premiepensionssystemet
            </item>
            <item style="indent-level: 2">
              4.7 Reformera ”bromsen”
            </item>
            <item style="indent-level: 2">
              4.8 Inför en gas i pensionssystemet
            </item>
            <item style="indent-level: 2">
              4.9 Garantipension utanför Sverige
            </item>
            <item style="indent-level: 2">
              4.10 Stärk det generella grundskyddet
            </item>
            <item style="indent-level: 2">
              4.11 Justera kommunala avgifter
            </item>
            <item style="indent-level: 2">
              4.12 Dra tillbaka skattehöjning
            </item>
          </list>
        </div>
        <div type="motProposal" subtype="förslag">
          <head xml:id="i-6JWPn55gDHtUrgxAvFEJpU">
            2 Förslag till riksdagsbeslut
          </head>
          <list>
            <item xml:id="i-LSfQB9qF95KwPxwRMksR9Q" sortKey="Yrkande 1">
              Riksdagen ställer sig bakom det som anförs i motionen om att
              regeringen bör tillsätta en parlamentarisk utredning med uppdrag
              att skapa ett mer förutsägbart, jämlikt och jämställt pensionssystem
              och tillkännager detta för regeringen.
            </item>
          </list>
          <list>
            <item xml:id="i-KkENMXz6HU29FeQtWddzp4" sortKey="Yrkande 2">
              Riksdagen ställer sig bakom det som anförs i motionen om att
              regeringen bör återkomma med förslag om att upplösa Pensionsgruppen
              och tillkännager detta för regeringen.
            </item>
          </list>
          <list>
            <item xml:id="i-YW7WZgY4LiYmziZRYVtuve" sortKey="Yrkande 3">
              Riksdagen ställer sig bakom det som anförs i motionen om att
              Pensionsgruppens möten och handlingar och underlag inför dem samt
              protokollen från dem bör göras offentliga och tillkännager detta
              för regeringen.
            </item>
          </list>
          <list>
            <item xml:id="i-VvG5ufJ3QmzNm3545XxAsC" sortKey="Yrkande 4">
              Riksdagen ställer sig bakom det som anförs i motionen om att
              regeringen bör återkomma med förslag om att dra tillbaka höjningarna
              av pensionsåldern och tillkännager detta för regeringen.
            </item>
          </list>
          <list>
            <item xml:id="i-4s6aRuAw57ywxk1o3Q6kgp" sortKey="Yrkande 5">
              Riksdagen ställer sig bakom det som anförs i motionen om att
              regeringen bör återkomma med förslag om att höja pensionerna enligt
              beskrivningen i motionen och tillkännager detta för regeringen.
            </item>
          </list>
          <list>
            <item xml:id="i-B7QzKG7MniR5ckaBm523Pd" sortKey="Yrkande 6">
              Riksdagen ställer sig bakom det som anförs i motionen om att
              regeringen bör se över regelverket kring delningstal utifrån ambitionen
              att antalet år i arbetslivet ska spela större roll än ålder vid
              pension och tillkännager detta för regeringen.
            </item>
          </list>
          <list>
            <item xml:id="i-6q2VcjSLW6Tv7zVffVmAAH" sortKey="Yrkande 7">
              Riksdagen ställer sig bakom det som anförs i motionen om att
              regeringen bör återkomma med förslag som möjliggör en lägre pensionsålder
              med tillräckliga pensionsnivåer för den som har haft ett långt
              arbetsliv, och detta tillkännager riksdagen för regeringen.
            </item>
          </list>
          <list>
            <item xml:id="i-Sv1R9Kgr4ZEuHABVQPs1U6" sortKey="Yrkande 8">
              Riksdagen ställer sig bakom det som anförs i motionen om att
              regeringen bör återkomma med förslag om att den som arbetat i
              44 år ska kunna ta ut garantipension och tillkännager detta för
              regeringen.
            </item>
          </list>
          <list>
            <item xml:id="i-HCib9wYg22MAMVk313Xxb8" sortKey="Yrkande 9">
              Riksdagen ställer sig bakom det som anförs i motionen om att
              regeringen bör återkomma med förslag om att inbetalningarna till
              pensionssystemet och de medföljande pensionsrätterna vid sjukfrånvaro,
              arbetslöshet och föräldraledighet bör baseras på bakomliggande
              inkomst och inte på utbetald ersättning, och detta tillkännager
              riksdagen för regeringen.
            </item>
          </list>
          <list>
            <item xml:id="i-5MM5aipXQM6UoZefMerTkN" sortKey="Yrkande 10">
              Riksdagen ställer sig bakom det som anförs i motionen om att
              avgiften till premiepensionssystemet i framtiden bör tillföras
              inkomstpensionssystemet och tillkännager detta för regeringen.
            </item>
          </list>
          <list>
            <item xml:id="i-DiVoN75t5hp81LEhgXcfPo" sortKey="Yrkande 11">
              Riksdagen ställer sig bakom det som anförs i motionen om att
              regeringen bör utreda hur den automatiska bromsen kan ersättas
              med ett system där beslut om sänkta pensioner endast kan tas av
              riksdagen och tillkännager detta för regeringen.
            </item>
          </list>
          <list>
            <item xml:id="i-G7mpT67dLkZuTDRE5JmhcS" sortKey="Yrkande 12">
              Riksdagen ställer sig bakom det som anförs i motionen om att
              regeringen bör återkomma med förslag om att införa en gas i systemet,
              enligt beskrivningen i motionen och tillkännager detta för regeringen.
            </item>
          </list>
          <list>
            <item xml:id="i-S7ewveQWHNCUcNdC4vBFwT" sortKey="Yrkande 13">
              Riksdagen ställer sig bakom det som anförs i motionen om att
              regeringen bör återkomma med förslag som ser till att personer
              som bor utanför Sverige har rätt till garantipension, och detta
              tillkännager riksdagen för regeringen.
            </item>
          </list>
          <list>
            <item xml:id="i-JokrXup3rBGbMnXFG9zFFa" sortKey="Yrkande 14">
              Riksdagen ställer sig bakom det som anförs i motionen om att
              regeringen bör genomföra en översyn av grundskyddet i pensionssystemet
              i syfte att stärka de generella inslagen, enligt beskrivningen
              i motionen, och tillkännager detta för regeringen.
            </item>
          </list>
          <list>
            <item xml:id="i-KP7KwAukuCFgMzi3iqkLme" sortKey="Yrkande 15">
              Riksdagen ställer sig bakom det som anförs i motionen om att
              regeringen bör återkomna med förslag om att höjd garantipension
              inte ska leda till höjda kommunala avgifter för den enskilde och
              tillkännager detta för regeringen.
            </item>
          </list>
          <list>
            <item xml:id="i-8hwXFmwngVBe5ksNo3xmvQ" sortKey="Yrkande 16">
              Riksdagen ställer sig bakom det som anförs i motionen om att
              regeringen bör återkomma med förslag om att dra tillbaka förslaget
              om höjd åldersgräns för det förhöjda grundavdraget och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-4eK7Z7aoiTXiKEgd7E4EtX" type="h1">
            3 Pensionssystemet ska ge ekonomisk trygghet
          </head>
          <p xml:id="i-FDTh5ams68zCmGPZawVP6e">
            Alla människor ska kunna leva på sin pension, inte bara de som
            varit höginkomsttagare. Därför vill Vänsterpartiet att det offentliga
            ska ta ett större ansvar för vår gemensamma välfärd och inkomsttrygghet.
            Sveriges pensionssparare och pensionärer ska inte vara beroende
            av privata lösningar för ekonomisk trygghet vid arbetslivets slut.
            Det är politikens ansvar att du får en trygg pension.
          </p>
          <p xml:id="i-4PyuBSHoMFzpGfdMircFzn">
            Vänsterpartiet stod inte bakom 1994 års pensionsöverenskommelse
            för att vi redan då insåg att den skulle leda till alltför låga
            pensioner för väldigt många människor. Den växande ilskan hos
            dagens pensionärer och tilltagande oron över fortsatt låga pensions­nivåer
            visar att vi hade rätt. Vi sitter inte heller med i den s.k. Pensionsgruppen
            som består av representanter för S, M, C, L och KD.
          </p>
          <p xml:id="i-WFczyDABwTVjUEW8taXVoE">
            Vänsterpartiets uppfattning är att nuvarande pensionssystem har
            misslyckats med sin uppgift att garantera ekonomisk trygghet efter
            arbetslivet. Därför anser vi att systemet behöver reformeras.
          </p>
          <head xml:id="i-3gcHAtrcya1bT8tpX4eVsQ" type="h2">
            3.1 En pension att leva på
          </head>
          <p xml:id="i-yJvkdMEey7cjf8sdgtumK">
            Det nuvarande pensionssystemet förstärker den ojämlikhet som
            finns på arbets­marknaden. Inkomstskillnaden mellan män och kvinnor
            ökar när vi blir pensionärer. Det nuvarande pensionssystemet omfördelar
            också från lågavlönade till högavlönade. Ju längre tid en person
            betalar in avgifter i slutet av arbetslivet, desto högre pension
            får hen. De som kan jobba länge premieras, och för dem som inte
            kan det, exempelvis p.g.a. fysiskt tunga arbetsuppgifter, finns
            ingen kompensation. Den som har haft goda arbetsvillkor och en
            stor grad av kontroll i sitt arbete har lägre risk för sjukskrivning.
            Det är framför allt personer med sådana arbeten som har korta
            eller inga sjukskrivningsperioder samt kan och vill fortsätta
            arbeta längre och därmed får högre pension. Den som däremot har
            haft avbrott för sjukskrivningar, arbetslöshet och föräldraledighet,
            arbetat deltid eller går i pension tidigare eftersom kroppen är
            utsliten av ett hårt arbetsliv får lägre pension. Systemet premierar
            därmed män framför kvinnor och högre tjänstemän och akademiker
            som kommer in i systemet sent och kan jobba länge medan LO-grupper
            som börjar jobba i tidig ålder och slits ut tidigt straffas med
            lägre pensioner.
          </p>
          <p xml:id="i-Apdw2oCn61gEgKkgCtLKYC">
            Pensionssystemet tar ingen hänsyn till att klyftorna i utbildning
            och inkomst även skapar klyftor i medellivslängd genom att lågutbildade
            har lägre medellivslängd men får sänkta pensioner när den genomsnittliga
            livslängden ökar. Detta är konsekvenser av att pensionen bygger
            på livsinkomstprincipen.
          </p>
          <p xml:id="i-KvCbqbYLdQq8rJVCg84W5f">
            Sverige är i dag det land i Norden som har högst andel fattiga
            pensionärer. Enligt OECD-rapporten Pensions at a Glance 2019 –
            OECD and G20 Indicators är Sverige det enda land i Norden där
            pensionssystemets kompensationsgrad är regressiv, alltså får höginkomsttagare
            en högre andel av sin slutlön i pension än låg- och medelinkomst­tagare,
            tjänstepension inkluderat. Andelen fattiga pensionärer i Sverige
            är högre än genomsnittet i EU, enligt siffror från Eurostat.
          </p>
          <p xml:id="i-TCS9F21tLGJ8Te4iAyiWbR">
            Siffror från LO pekar på kraftiga skillnader mellan kvinnor och
            män samt mellan arbetaryrken och tjänstemannayrken. Bland nyblivna
            pensionärer 2017 fick kvinnor som varit anställda i arbetaryrken
            i genomsnitt 16 100 kronor i månaden i pension, före skatt. Pensionen
            för män som varit anställda i tjänstemannayrken uppgick till 33
            200 kronor i månaden, alltså mer än dubbelt så mycket som för
            kvinnor i arbetaryrken. Däremellan placerade sig män som varit
            anställda i arbetaryrken och kvinnor som varit anställda i tjänstemannayrken,
            med genomsnittliga totala pensioner på 20 100 kronor och 23 100
            kronor i månaden före skatt. Siffrorna inkluderar allmän pension,
            tjänstepension och privat pensionssparande.
          </p>
          <p xml:id="i-4GQJE7s9V1cfvd5WmK6cXq">
            När det nuvarande pensionssystemet infördes gjordes bedömningen
            att 42 år i yrkeslivet skulle motsvara nivån i det gamla systemets
            inkomstpension. Så blev det dock inte. Även efter ett långt yrkesliv
            kan det för många bli omöjligt att nå över garantipensionen. Kommunal
            slår i rapporten Pension för mödan (2020) fast att en individ
            född 1960 med en månadslön på 25 000 kronor behöver arbeta till
            70 års ålder för att pensionen inte till någon del ska utgöras
            av grundskyddet. För en individ född 2000, med samma månadslön,
            krävs att hen arbetar till 73 år. Det nuvarande pensionssystemet
            motiverades framför allt med att det skulle skapa ökad stabilitet.
            Med stabilitet menades att avgiftsnivån till systemet är fixerad
            och pensionerna anpassas efter hur mycket pengar som kommer in.
            Däremot garanterar systemet inte en pension som går att leva på.
            Pensionssystemet är stabilt för staten, men inte för pensionärerna.
          </p>
          <p xml:id="i-Lc5YstMBMqR79WZCKyARqB">
            Vänsterpartiet vill se ett pensionssystem som ger en pension
            som går att leva på. Pensionssystemet ska ge verklig ekonomisk
            trygghet vid arbetslivets slut. Det bör innehålla ett grundskydd
            som gör att ingen pensionär tvingas leva i relativ fattigdom och
            garantera allmän pension motsvarande 65 procent av slutlönen för
            låg- och medelinkomsttagare, inkluderat tjänstepension. Med tjänstepensionen
            inkluderad blir kompensationsgraden givetvis högre. Systemet ska
            också ge möjlighet att avsluta yrkeslivet i förtid med en rimlig
            pension för den som slitit ut sig under ett långt och tungt arbetsliv.
          </p>
          <p xml:id="i-DFqBayaxoNbjFiB8Va7PhX">
            Regeringen bör tillsätta en parlamentarisk utredning med uppdrag
            att skapa ett mer förutsägbart, jämlikt och jämställt pensionssystem
            enligt beskrivningen ovan. Detta bör riksdagen ställa sig bakom
            och ge regeringen till känna.
          </p>
          <head xml:id="i-8uY7aVF2mcfVrynbJVy3Hu" type="h2">
            3.2 Behov av ett nytt pensionssystem
          </head>
          <p xml:id="i-Y8if9P132qWiJCx9gjX9ub">
            Vänsterpartiet vill att pensionssystemet utformas så att det
            bygger på inkomstbortfalls­principen men samtidigt har en omfördelande
            effekt och således blir mer jämlikt än dagens system. Vi vill
            se ett pensionssystem som är mer solidariskt och förutsägbart
            och inte skapar fler fattigpensionärer.
          </p>
          <p xml:id="i-3jJUQ1jSLonhV7eubiR8iu">
            Skillnaderna mellan kvinnors och mäns pensioner är för stora
            i dag. Det är vanligare att kvinnliga pensionärer lever i relativ
            fattigdom än att manliga pensionärer gör det. Över hälften av
            alla kvinnor har garantipension till någon del, till följd av
            att de har låg inkomstpension. Andelen kvinnliga fattigpensionärer
            ökar också med åldern eftersom många kvinnor lever längre än sin
            manliga partner och får sämre ekonomi som ensamstående. Bland
            personer mellan 80 och 84 år är nästan hälften av kvinnorna änkor,
            medan knappt var femte man är änkling. SCB:s statistik visar att
            bland männen som är 90 år eller äldre är nästan häften fortfarande
            gifta medan endast 7 procent av kvinnorna är gifta.
          </p>
          <p xml:id="i-Xgi5heANYSSiVTVUERyMPs">
            En av de viktigaste orsakerna till skillnaderna mellan mäns och
            kvinnors pensioner är att kvinnor tar ett större ansvar för barn
            och hem. Det leder till högre sjukfrånvaro, längre föräldraledighet,
            sämre karriärmöjligheter och större andel deltidsarbete för kvinnor
            – faktorer som alla leder till att kvinnor får lägre pension än
            män. Löne­skillnaderna i sig är också en orsak. Utvecklingen är
            positiv, men det går väldigt långsamt, och med nuvarande takt
            skulle det ta flera decennier innan lönerna är helt jämställda.
            Det innebär i sin tur att det skulle dröja ytterligare 30–40 år
            innan pensionerna blir jämställda. Inkomstskillnaderna är dessutom
            större än vad löne­statistiken visar eftersom kvinnor jobbar deltid
            i större utsträckning. Enligt siffror från SCB har kvinnor i genomsnitt
            69 procent av mäns pension och skillnaden ökar med åldern.
          </p>
          <p xml:id="i-8TkqtABnim1vVWG54EX6yx">
            Inkomstbortfallet är i princip omöjligt att ta igen för den som
            inte vistats i Sverige tillräckligt länge för att kvalificera
            sig för full pension, oavsett om den personen har arbetat under
            hela den tiden. Det är också omöjligt för deltidsarbetande och
            lång­tidssjukskrivna att komma ikapp. I båda kategorierna är dessutom
            kvinnor över­representerade. För att få en inkomstpension som
            inte behöver kompletteras med garantipension krävs det 36 år för
            män med genomsnittlig inkomst och för kvinnor 48 år. När den genomsnittliga
            tiden i arbetslivet är 41 år oavsett kön är det tydligt att den
            ekvationen inte går ihop för kvinnor (Ålderdom utan fattigdom,
            PRO 2015).
          </p>
          <p xml:id="i-FrFU73B24Zqo6NvjhwJpAK">
            Det nuvarande pensionssystemet saknar också demokratisk legitimitet.
            Ett av problemen med pensionsöverenskommelsen är att reformerna
            aldrig prövades i något allmänt val. Överenskommelsen är en konstruktion
            som saknar väljarförankring, och lösningen med en pensionsgrupp
            som står över partipolitiken hindrar nödvändiga reformer. I dag
            är det också uppenbart att konsekvenserna inte är acceptabla.
            Den befintliga uppgörelsen om pensionssystemet bygger på en blocköverskridande
            överenskommelse, och Pensionsgruppen består av Socialdemokraterna
            (S) och de borgerliga partierna (M, C, L och KD).
          </p>
          <p xml:id="i-PFLGcq3zkNEkYLuHwvjoFo">
            Den nuvarande ordningen är problematisk eftersom ingen utomstående
            har någon insyn i eller möjlighet att påverka Pensionsgruppens
            arbete. Pensionsfrågorna är undan­tagna från de normala demokratiska
            beslutsvägarna och därför bör den nuvarande Pensionsgruppen upplösas
            och riksdagen bör återfå sin makt och sitt inflytande över pensionsfrågan.
          </p>
          <p xml:id="i-9TbJ5muj8ZJkd9xyBSL9YA">
            Regeringen bör återkomma med förslag om att upplösa Pensionsgruppen.
            Detta bör riksdagen ställa sig bakom och ge regeringen till känna.
          </p>
          <p xml:id="i-5ZbFzLGet396SJkEGgy26F">
            Tills Pensionsgruppen har upplösts och ett nytt pensionssystem
            är på plats bör transparensen kring gruppens arbete öka. Pensionsgruppens
            möten, handlingar och underlag inför dem samt protokollen från
            dem bör göras offentliga. Detta bör riksdagen ställa sig bakom
            och ge regeringen till känna.
          </p>
          <head xml:id="i-2cZL8EX44XkiDg1a8mgXBx" type="h1">
            4 Ändringar i dagens system
          </head>
          <p xml:id="i-VNQpFJPTJtNANpaAUMSFaC">
            Även om Vänsterpartiet ser behovet av ett i grunden annorlunda
            pensionssystem finns det några delar av dagens system som kan
            och bör reformeras mer skyndsamt. De beskrivs nedan.
          </p>
          <p xml:id="i-QF3vRCt2CCaifjVc7Aad25">
            De partier som försvarar dagens pensionssystem menar att det
            är faktorer utanför systemet som gör att människor får låg pension.
            De hänvisar till problem skapade av deltidsarbete, sjukskrivningar,
            för tidig pension och en ojämställd fördelning av ansvaret för
            barnen. Även om de har rätt i att dessa faktorer har stor påverkan
            på pensionen blir argumentationen inte så trovärdig, när samma
            partier inte vill se heltid som norm eller satsa på ett hållbart
            arbetsliv, och dessutom har försämrat sjukförsäkringen och konsekvent
            vägrar individualisera föräldraförsäkringen.
          </p>
          <p xml:id="i-4GwxKLMjENJoB2GVDphixT">
            Vänsterpartiet har förslag på alla dessa områden som syftar till
            att skapa ett hållbarare och jämlikare arbetsliv, en sjukförsäkring
            värd namnet och jämställt ansvar för familjelivet – förslag som
            skulle leda till mer rättvisa och jämlika pensioner. Tills de
            förslagen är genomförda krävs justeringar i det nuvarande pensionssystemet
            för att åtgärda dagens orättvisor.
          </p>
          <head xml:id="i-73yPMb7Sx27f5eCnkNDyzS" type="h2">
            4.1 Höj pensionsinbetalningarna i stället för pensionsåldern
          </head>
          <p xml:id="i-AXe2G2XK1pLz4mPR5a4XvJ">
            Regeringen har genomfört successiva höjningar av åldersgränserna
            i pensionssystemet, enligt överenskommelser i pensionsgruppen.
            Den 1 januari 2023 höjs åldersgränsen för att ta ut inkomstgrundad
            pension till 63 år och för att ta ut garantipension till 66 år.
            Redan när de första höjningarna trädde i kraft låg Sverige i toppen
            avseende faktisk pensionsålder och antal år i arbetskraften jämfört
            med övriga EU-länder. Samtidigt visar en rapport från EU-kommissionen
            att vi är på väg att få de näst lägsta pensionerna i unionen.
          </p>
          <p xml:id="i-UaUykwLLdnznH1Vd2oqYSQ">
            Inom fackförbundet Kommunal orkar medlemmarna i dag jobba i snitt
            fram till 63 års ålder, och den faktiska pensionsåldern i flera
            LO-yrken ligger på 61–62 år. För att fler ska orka jobba längre
            måste man förbättra arbetsmiljön och arbetsvillkoren. Det är anmärkningsvärt
            att regeringen inte har valt att börja med att göra ändamålsenliga
            satsningar i arbetslivet i stället.
          </p>
          <p xml:id="i-Gp5Aq5GtsHtUL1P7xJtoie">
            Förslaget om höjd pensionsålder motiveras med att vi lever längre
            och klarar av att arbeta längre. Det är en delvis missvisande
            bild. Medellivslängden skiljer sig kraftigt mellan olika grupper
            i samhället och klyftorna i arbetslivet ökar. Bland kvinnor med
            förgymnasial utbildning har den förväntade medellivslängden förkortats
            för 30-åringar mellan perioderna 2011–2015 och 2016–2020, och
            bland män med förgymnasial utbildning står den stilla. För både
            män och kvinnor med gymnasial och eftergymnasial utbildning ökar
            den förväntade medellivslängden, från redan högre nivåer. Det
            positiva sambandet mellan utbildningsnivå och förväntad medellivslängd
            är tydligt. För dem med låga inkomster som klarar av att arbeta
            några år extra blir effekterna ändå små. Enligt Kommunals beräkningar
            ger varje enskilt år efter 66 års ålder mellan 139 och 203 kronor
            mer i månaden i disponibel inkomst.
          </p>
          <p xml:id="i-2Y2zyz2aKEF9KwvGrfvsxd">
            Förutom skillnaderna avseende förväntad medellivslängd skiljer
            sig även antalet levnadsår med aktivitetsnedsättning mellan olika
            grupper. Personer med kort utbildning har fler förväntade år med
            aktivitetsnedsättning än personer med hög utbildning, enligt siffror
            från SCB. Det innebär att de som klarat av ett långt arbetsliv
            i ett krävande arbetaryrke, utöver en mycket låg pension, också
            kan vänta sig försämrad hälsa.
          </p>
          <p xml:id="i-QjtK4ptHXZ9y64MyQmf7Ri">
            Vänsterpartiet anser att ändringen av pensionsåldern bör dras
            tillbaka. Vår kritik mot de höjda pensionsåldrarna utvecklas i
            våra motioner 2018/19:3124 och 2021/22:4506. Regeringen bör återkomma
            med förslag om att dra tillbaka höjningarna av pensions­åldern.
            Detta bör riksdagen ställa sig bakom och ge regeringen till känna.
          </p>
          <p xml:id="i-FWeu1defhXWpLm98T9c9Yq">
            Pensionerna är för låga. Av Kommunals medlemmar har sju av tio
            så låg inkomst­pension att de får garantipension, trots att de
            har arbetat hela livet. Detta borde regeringen göra något åt i
            stället för att höja pensionsåldern.
          </p>
          <head xml:id="i-8Vrsw7fVx6mxnEWGLYLsCH" type="h2">
            4.2 Höjda inkomstpensioner
          </head>
          <p xml:id="i-Ni4XtPEouPKeuXLJPCAadK">
            Pensionerna behöver höjas. Den genomsnittliga allmänna pensionen
            för årskull 1954 uppgick 2020 till 13 672 kronor per månad, före
            skatt. För kvinnor uppgick den till 12 689 kronor per månad och
            för män till 14 764 kronor per månad, före skatt. Över hälften
            av landets kvinnliga pensionärer har så låg inkomstgrundad pension
            att de har rätt till garantipension. Omkring 300 000 pensionärer
            i Sverige lever med låg ekonomisk standard. Det är den högsta
            siffran i Norden.
          </p>
          <p xml:id="i-JSeX1yMr8pmKpbeRTqeAnY">
            Behovet av höjda pensioner är större för låginkomsttagare. Vänsterpartiet
            har under lång tid drivit på för att höja garantipensionen och
            nu tvingat övriga partier att agera. Riksdagen har beslutat att
            höja garantipensionen med 1 000 kronor per månad och att konsumtionsstödet
            i bostadstillägget ska höjas med 100 kronor per månad för ensam­stående
            och 50 kronor per månad för sammanboende, samtidigt som fribeloppet
            i bostadstillägget höjs. Höjningen genomförs i augusti 2022 och
            är ett resultat av Vänsterpartiets enträgna arbete för höjda pensioner.
            Den strid kring pensionsfrågan som föregick beslutet visar också
            att Pensionsgruppen allt mer spelat ut sin roll.
          </p>
          <p xml:id="i-Qy98jhHgpEm1j42DxiJFMA">
            För att pensionssystemet ska ha allmänhetens förtroende måste
            det fungera för alla som omfattas av det. Vänsterpartiet menar
            att det offentliga bör ta ett större ansvar för vår gemensamma
            välfärd och inkomsttrygghet. Sveriges pensionssparare och pensionärer
            ska inte vara beroende att privata lösningar för ekonomisk trygghet
            vid arbetslivets slut. Det ska inte vara ett personligt ansvar
            att trygga sin pension, det ansvaret ska vara politikens.
          </p>
          <p xml:id="i-CBt4ynqod1ciiU69SKNmcr">
            Vänsterpartiet har länge kämpat för höjda inkomstpensioner. När
            de sämst ställda pensionärerna får ökade inkomster skapas också
            ett tryck på förbättringar för övriga pensionärer. Nästa steg
            i att förbättra pensionärernas ekonomi är därför höjda inkomstpensioner.
          </p>
          <head xml:id="i-GG1XQJcYrSqy1YepVANs7b" type="h3">
            4.2.1 Höj inbetalningarna till pensionssystemet
          </head>
          <p xml:id="i-Fi4NXSYieWK4j63VJDkny6">
            Vänsterpartiet vill höja inbetalningarna till pensionssystemet
            från dagens 17,21 procent till 18,5 procent av bruttoinkomsten
            upp till intjänandetaket, vilket var tanken när det nuvarande
            pensionssystemet togs fram. Höjningen föreslås göras genom att
            den allmänna pensionsavgiften (som uppgår till 7 procent) växlas
            mot en höjning av ålderspensionsavgiften. Ålderspensionsavgiften,
            som är en del av social­försäkringsavgiften, höjs från 10,21 procent
            till 18,5 procent. Höjningen kompenseras genom motsvarande minskning
            av den allmänna löneavgiften från 11,62 till 3,33 procent. Det
            skatteavdrag som kompenserar för den allmänna pensionsavgiften
            kan samtidigt slopas. Därmed står staten för kostnaden för de
            höjda inbetalningarna till pensions­systemet.
          </p>
          <p xml:id="i-CKmwL37Q279mXfoj7KSgLH">
            Avskaffandet av den allmänna pensionsavgiften leder till en ökning
            av inkomstindex med 6,6 procent året efter det att avdraget avskaffas.
            Därmed höjs pensionerna för dagens pensionärer med 5,9 procent.
          </p>
          <p xml:id="i-AVixbtzPtHYRCKhqiK6v9W">
            En höjning av inkomstindex leder också till höjd maxtaxa för
            barnomsorg och höjt takbelopp för fastighetsavgiften. Avskaffandet
            av det skatteavdrag som kompenserar för den allmänna pensionsavgiften
            ökar utrymmet för andra skatteavdrag för personer med låga inkomster.
            Det leder därmed till att fler personer med låga inkomster omfattas
            av jobbskatteavdragen. Arbetsgivare som anställer vissa grupper,
            exempelvis unga, äldre och personer som jobbar med forskning och
            utveckling betalar lägre arbetsgivaravgifter. Till följd av att
            ålderspensionsavgiften ökar med vårt förslag minskar utrymmet
            för riktade sänkningar av arbetsgivaravgiften. Samtliga dessa
            följdeffekter för dessa övriga system som påverkas av inkomstindex
            måste samtidigt ses över.
          </p>
          <p xml:id="i-KHmqErscWCwag9VLyYst8K">
            Det allmänna pensionssystemet ger pensionsrätter upp till ett
            tak på 7,5 inkomst­basbelopp (44 375 kronor i månaden, år 2022)
            av den pensionsgrundande inkomsten. Den pensionsgrundande inkomsten
            är lika med bruttoinkomsten efter att den allmänna pensionsavgiften
            om 7 procent har betalats in. Taket motsvarar därmed en bruttolön
            på 8,07 inkomstbasbelopp (47 747 kronor i månaden, år 2022). Tjänstepensionen
            har en gräns på 7,5 inkomstbasbelopp av bruttoinkomsten. Inkomster
            över den gränsen ger betydligt högre pensionsrätter. Därmed ger
            inkomster mellan 7,5 och 8,07 inkomst­basbelopp extra pensionsrätter.
            Den föreslagna förändringen tar bort detta intervall med extra
            pensionsrätter.
          </p>
          <p xml:id="i-SAQ7zTg6661wjEYCzCnaYL">
            Höjningen av inkomstindex höjer också den faktiska nivån på taken
            i pensions­systemen med 6,6 procent, eftersom de sätts i inkomstbasbelopp.
            Taken hamnar därmed nästan på en nivå som i dag motsvarar 8,07
            inkomstbasbelopp (47 304 kronor i månaden, år 2022). Vänsterpartiets
            pensionsreform innebär ändrade förutsättningar för tjänstepensionssystemen.
            Tjänstepensionens utformning är dock en fråga för arbets­marknadens
            parter.
          </p>
          <p xml:id="i-WPuHgETBND7BfRN8DUKnsP">
            De föreslagna förändringarna gör pensionssystemet mer överskådligt
            och begripligt genom att hela inbetalningen för lönearbetare görs
            via arbetsgivaravgiften och att den pensionsgrundande inkomsten
            sammanfaller med bruttoinkomsten.
          </p>
          <head xml:id="i-Qym6cGufsAak1wJ3TqCMSA" type="h3">
            4.2.2 Höj pensionsrätterna för pensionärer och pensionssparare
          </head>
          <p xml:id="i-T7eCJg5GSvcidtDqF2HgvC">
            Inbetald pensionsavgift ger pensionsrätter i motsvarande storlek.
            Den föreslagna höjningen av inbetalningarna till pensionssystemet
            görs som en del av arbets­givaravgiften. Staten står för kostnaden
            – vi bär den alltså gemensamt. Därmed bör den leda till högre
            pensioner för oss alla. Vänsterpartiet anser att pensionsrätterna
            för såväl pensionärer som pensionssparare bör höjas i samma omfattning
            som inbetalningarna till pensionssystemet. Det innebär en höjning
            av pensionerna, för nuvarande och framtida pensionärer, med ca
            7,5 procent. Tekniskt görs förändringen genom att pensionsrätter
            som tjänats in innan de ökade inbetalningarna börjar gälla räknas
            upp med 7,5 procent.
          </p>
          <head xml:id="i-Xxhs38tVNWJZxCCrHsKxBv" type="h3">
            4.2.3 Övergångsregler
          </head>
          <p xml:id="i-TQNSfA746Z9ZBe2NXqHMWP">
            Förändringarna föreslås genomföras under mandatperioden. Inbetalningarna
            till pensionssystemet höjs totalt med 1,29 procentenheter till
            2026. Höjningen föreslås fördelas jämnt över kommande fyra år.
            Alltså höjs inbetalningarna med drygt 0,32 procentenheter per
            år. 2023 avskaffas den allmänna pensionsavgiften och det skatteavdrag
            som kompenserar för avgiften. Samtidigt höjs ålderspensionsavgiften
            till drygt 17,53 procent. 2024 höjs således inkomstindex med 6,6
            procent och pensionerna ökar därför med 5,9 procent. Även inbetalningarna
            höjs med ytterligare drygt 0,32 procentenheter till cirka 17,86
            procent för att höjas till knappt 18,18 procent år 2025 och 18,5
            procent år 2026. Även pensionsrätterna för nuvarande pensionssparare
            och pensionärer höjs successivt under kommande fyra år, sammantaget
            med 7,5 procent. Totalt höjs inkomstpensionerna med 13,4 procent
            till 2026.
          </p>
          <p xml:id="i-XgXaFdGXYfmQLE7qjMzRgk">
            Regeringen bör återkomma med förslag om att höja pensionerna
            enligt förslaget ovan. Detta bör riksdagen ställa sig bakom och
            ge regeringen till känna.
          </p>
          <head xml:id="i-TC4BAVzgxUKuM9if91nE55" type="h3">
            4.2.4 Exempel på höjda pensioner
          </head>
          <p xml:id="i-XvfpRS9BrQq8kvv5whRhza">
            Förslagen innebär att pensionen höjs med cirka 13,4 procent till
            2026. En medel­inkomsttagare som går i pension efter att reformen
            är genomförd får till följd av våra förslag drygt 2 000 kronor
            högre inkomstpension.
          </p>
          <p xml:id="i-CHedunkTpuG4Uw2MDQZ2rr">
            Kompensationsgraden är högre för de med låga inkomster, eftersom
            grundskyddet höjer den allmänna pensionen relativt slutlön. För
            de med högre inkomster blir kompensationsgraden lägre eftersom
            inkomster över taket inte ger pensionsrätter.
          </p>
          <p xml:id="i-BUdPEQtDVhgQ9KEiFADRpu">
            När reformen är fullt genomförd leder till att det offentliga
            sparandet minskar med omkring 21 miljarder kronor. Förslagets
            offentligfinansiella effekter beskrivs närmare i Vänsterpartiets
            budgetmotion (2022/23:V700).
          </p>
          <head xml:id="i-8R3fM4J78AQpmWZzZhm7q2" type="h2">
            4.3 Möjliggör lägre pensionsålder
          </head>
          <p xml:id="i-XWZfFgsq1Gk4X4mj6SbUn6">
            Även om medellivslängden i Sverige ökar generellt skiljer sig
            den förväntade medellivslängden avsevärt mellan olika grupper.
            Pensionssystemet kan inte utvecklas endast med hänsyn till vissa
            gruppers förutsättningar; det måste finnas undantag och individuella
            anpassningar.
          </p>
          <p xml:id="i-8kHZoHcmKsvVwPzB9EQVmy">
            Att den som klarar av att gå i pension senare i livet får högre
            pension beror till stor del på att pensionens storlek styrs av
            delningstal som beräknas utifrån hur många år pensionen ska räcka
            i snitt. Talet beräknas utifrån antal förväntade levnadsår efter
            pensionering för den egna åldersgruppen. Talet tar alltså inte
            hänsyn till skillnaderna i förväntad medellivslängd inom en åldersgrupp.
            Det blir högre delningstal om man går i pension vid 63 än vid
            68 års ålder, och således lägre pension. Delningstalet påverkas
            inte heller av antalet år i arbetslivet. En person som börjat
            arbeta tidigare och därmed kan ha goda skäl att avsluta sitt arbetsliv
            tidigare, kanske i ett krävande och påfrestande yrke, får därmed
            lägre pension än den som utbildat sig länge och trätt in på arbetsmarknaden
            senare.
          </p>
          <p xml:id="i-NZAMZnzm3NgkcSJPySJ5qW">
            Den som börjar arbeta tidigt missgynnas också ofta genom tjänstepensionsavtal
            som inte ger några avsättningar förrän en viss ålder, ofta 25
            år. Dessa åldersgränser justeras nu nedåt i flera avtal, efter
            förhandlingar mellan parterna. Justeringarna gäller dock inte
            retroaktivt och omfattar således inte de som redan passerat de
            nya åldersgränserna. Vänsterpartiet anser att konstruktionen med
            delningstal bör ses över i syfte att minska de negativa konsekvenserna
            för dem som börjat arbeta tidigt och därför går i pension tidigare.
          </p>
          <p xml:id="i-SyUEtju8LtC4LTYdabDAoz">
            Regeringen bör se över regelverket kring delningstal utifrån
            ambitionen att antalet år i arbetslivet ska spela större roll
            än ålder vid pension. Detta bör riksdagen ställa sig bakom och
            ge regeringen till känna.
          </p>
          <p xml:id="i-M2ooEeFgYE5qbPfGCEDTAj">
            En risk med de förslag som regeringen lagt fram är att endast
            de som redan blivit svårt sjuka eller skadade får rätt att gå
            i pension tidigare. En annan risk är att undantag avseende pensionsålder
            kopplat till antal år i arbetslivet resulterar i väldigt låga
            pensioner.
          </p>
          <p xml:id="i-7Ny6qP1ZdJsdHEP6tds8YV">
            Regeringen bör återkomma med förslag som möjliggör lägre pensionsålder
            med tillräckliga pensionsnivåer för den som arbetat ett långt
            arbetsliv. Detta bör riksdagen ställa sig bakom och ge regeringen
            till känna.
          </p>
          <p xml:id="i-PGwgLS4Q38JLSHevvsnQJ5">
            Pensionsgruppen har kommit överens om ett förslag som innebär
            att den som arbetat i 44 år fortsatt ska kunna ta ut garantipension
            vid 65 års ålder, efter att den åldern höjts. Förslaget har ännu
            inte lagts fram i riksdagen.
          </p>
          <p xml:id="i-2QMNZ9ichGAnSLieZzTFKr">
            Vänsterpartiet delar intentionen i pensionsgruppens förslag,
            men vi noterar att det ändå kommer att kräva ett mycket långt
            arbetsliv för den som börjat arbeta tidigt, exempelvis direkt
            efter avslutade gymnasiestudier. Vänsterpartiet anser därför att
            det ska räcka med 44 års arbete oavsett hur gammal man är. Eftersom
            det inte går att säga hur många som skulle använda möjligheten
            att ta ut garantipension tidigare har det inte gått att beräkna
            de offentligfinansiella effekterna av förslaget.
          </p>
          <p xml:id="i-T36xJzAU3VXPuVGbt9QQN6">
            Regeringen bör återkomma med förslag om att den som arbetat i
            44 år ska kunna ta ut garantipension. Detta bör riksdagen ställa
            sig bakom och ge regeringen till känna.
          </p>
          <head xml:id="i-UBRvbw1q5vsFGzFBChjsiS" type="h2">
            4.4 Beräkna pensionsavgift på bakomliggande inkomst
          </head>
          <p xml:id="i-JPWZejZ9JHUHTYyz1vxxfg">
            För den som är sjukskriven, arbetslös eller föräldraledig baseras
            inbetalningarna till pensionssystemet på den ersättning man får
            i stället för den bakomliggande inkomsten som ligger till grund
            för ersättningen. Det innebär att sjukskrivning, arbetslöshet
            och föräldraledighet leder till lägre pension, utöver en lägre
            inkomst under den period som sjukskrivningen, arbetslösheten eller
            föräldraledigheten varar. När ersättningsnivåerna urholkas, genom
            att exempelvis inte räknas upp med inkomstindex, blir skillnaden
            i pension för den som arbetat och den som varit sjukskriven, arbetslös
            eller föräldraledig ännu större.
          </p>
          <p xml:id="i-9WfFVZCJfF7q9u73VJ6JTS">
            Vänsterpartiet vill ändra denna ordning. Inbetalningarna till
            pensionssystemet och de medföljande pensionsrätterna bör vid sjukfrånvaro,
            arbetslöshet och föräldraledighet baseras på bakomliggande inkomst
            och inte på utbetald ersättning.
          </p>
          <p xml:id="i-66RcckxXZreU2ohv4WEEXY">
            Många kollektivavtal innehåller en kompensation vid föräldraledighet
            eller sjuk­skrivning som höjer ersättningen från 80 till 90 procent
            av tidigare lön. Denna kompensation är också pensionsgrundande.
            För att en modell där den bakomliggande inkomsten utgör grunden
            för pensionsrätterna ska bli rättvis behöver detta vägas in. Vänsterpartiet
            anser därför att de kollektivavtalade förmånerna som ger högre
            ersättning vid exempelvis föräldraledighet eller sjukskrivning
            inte längre ska vara pensions­grundande samtidigt som pensionsrätterna
            beräknas utifrån den bakomliggande inkomsten. En sådan reform
            skulle minska det offentligfinansiella sparandet med omkring 600
            miljoner kronor per år. Eftersom förslaget till en början innebär
            att inbetalningarna till pensionssystemet ökar genom inbetalningar
            från staten blir effekterna på de offentliga finanserna relativt
            blygsamma under de första åren. På sikt innebär förslaget att
            utgifterna för ålderspensionssystemet kommer ikapp inkomsterna
            i takt med att de personer som får höjda pensionsrätter till följd
            av förslaget går i pension. Pensionen skulle i jämförelse med
            i dag öka med omkring 250 kronor per månad för en person med genomsnittlig
            inkomst, per år som sjukskriven, arbetslös eller föräldraledig.
          </p>
          <p xml:id="i-3ESqTN9LkF6HmwyyDsAmY1">
            Regeringen bör återkomma med förslag om att inbetalningarna till
            pensionssystemet och de medföljande pensionsrätterna vid sjukfrånvaro,
            arbetslöshet och föräldraledighet baseras på bakomliggande inkomst
            och inte på utbetald ersättning. Detta bör riksdagen ställa sig
            bakom och ge regeringen till känna.
          </p>
          <head xml:id="i-mCGdu3fNyAu8W5fzpcxz1" type="h2">
            4.5 Hela ålderspensionsavgiften in i systemet
          </head>
          <p xml:id="i-6xGrEyxs4x9FjEf8SBRFUd">
            Arbetsgivaren betalar ålderspensionsavgift på hela lönesumman
            i företaget. De löne­delar som ligger över 8,07 inkomstbasbelopp
            ger dock inte pensionsrätt till anställda men betalas ändå in
            som ålderspensionsavgift. Denna del av ålderspensionsavgiften
            är därför att jämställa med den allmänna löneavgiften och kan
            därmed betraktas som skatt. Vänsterpartiet menar att dessa inbetalningar
            skulle kunna användas till att höja pensionerna, framför allt
            för dem med lägst pensioner. I samband med en framtida höjning
            av inbetalningarna till pensionssystemet bör regeringen även se
            över hur de inbetalda ålderspensionsavgifter som överstiger 8,07
            prisbasbelopp kan avsättas till pensionsutbetalningar i syfte
            att utjämna pensionsutbetalningarna.
          </p>
          <head xml:id="i-4QBp6KvZ98hF8TA83UcqsM" type="h2">
            4.6 Avveckla premiepensionssystemet
          </head>
          <p xml:id="i-Sc8ApFZwAKfPQMJ5t2okJr">
            Premiepensionssystemet är ett misslyckande som har fått kritik
            från många håll, inte minst från LO. Det är ett mycket dyrt system
            och fondväljandet har inte blivit den framgång som vissa hoppades
            på. När det infördes hette det att valfriheten skulle vara begränsad,
            intresset av säkerhet skulle dominera och en garanterad minimiavkastning
            skulle införas. En sådan ordning skulle ge en riskutjämning. En
            garanterad avkastning skulle också ge en realistisk utgångspunkt
            för prognoser över hur stora dessa pensioner skulle kunna förväntas
            bli.
          </p>
          <p xml:id="i-KtGTSujPnM8WmncqmTDKLd">
            Så har det dock inte blivit. Premiepensionssystemet har i stället
            blivit ett helt främmande inslag i det offentliga pensionssystemet
            där vi alla kan spekulera bort en del av vår pension. Valfriheten
            som så många talar om innebär att var och en av oss blir spekulant
            på börsen. Under våren 2016 uppdagades att två av fonderna i systemet
            – Falcon Funds och Allra – hade lurat sina kunder och själva gjort
            svindlande vinster på kundernas bekostnad. Skandalen gjorde att
            Pensionsmyndigheten stängde av de båda fonderna. Totalt fick 22
            000 sparare se sig lurade på miljardbelopp av Falcon Funds och
            fondbolaget Allra, samtidigt som bolagen betalat ut omotiverat
            höga arvoden till sina chefer.
          </p>
          <p xml:id="i-4kZad5pS6RzWcHVCuVjif3">
            Att myndigheterna inte haft överblick måste betecknas som skandalöst.
            Det är en sak att själv välja att förvalta sina pengar i riskabla
            fonder, en helt annan när alla mer eller mindre tvingas göra det.
            Vänsterpartiet menar att det är fel att det spekuleras med pensionspengar
            på detta sätt. Det är inte rimligt att finansiella institut varje
            år ges tillgång till miljarder som de kan ta ut vinster från genom
            höga avgifter. Regeringen och Pensionsgruppen har tagit initiativ
            för att strama åt systemet och minska möjligheterna att utnyttja
            det, men det räcker inte.
          </p>
          <p xml:id="i-8fy2k74E2NBmoeUDqyKd5a">
            Avgiften till premiepensionssystemet bör i framtiden tillföras
            inkomstpensions­systemet. Detta bör riksdagen ställa sig bakom
            och ge regeringen till känna.
          </p>
          <head xml:id="i-Cp8iL9hWvUT9jpG6M1wZGJ" type="h2">
            4.7 Reformera ”bromsen”
          </head>
          <p xml:id="i-CUj8PsTdcNANwQ3qbQ4b9q">
            I pensionssystemet finns en automatisk balansering, den s.k.
            bromsen, som syftar till att säkerställa att pensionssystemets
            skulder inte blir större än systemets tillgångar. Lite förenklat
            utgörs skulderna av förväntade framtida utbetalningar och tillgångarna
            av fonderat kapital samt förväntade kommande inbetalningar. Det
            innebär att börsens, demografins och arbetsmarknadens utveckling
            får stor effekt på inkomstpensionernas storlek. När pensionssystemet
            lanserades försäkrade man att bromsen bara skulle slå till i extremfall,
            men faktum är att den redan har aktiverats tre gånger sedan 2010,
            med sänkta pensioner som följd.
          </p>
          <p xml:id="i-Fgm61BXAdsBHCCzMfuW9Ao">
            Bromsen hade antagligen inte behövt utlösas om avgiften till
            premiepensions­systemet hade tillförts ålderspensionssystemet
            från början. Pensionsgruppen har förvisso justerat bromsen i pensionssystemet
            något och de har förklarat att de därmed skapat ett ”robustare
            pensionssystem”. Att systemet är robust är dock en klen tröst
            för de många människor som inte kan leva på sin pension. Även
            i framtiden får de räkna med att pensionerna sänks under dåliga
            år.
          </p>
          <p xml:id="i-GJjzK6jPb6nBF31zynfaLz">
            Vänsterpartiet vill avskaffa den automatiska bromsen och därmed
            förhindra att pensionerna kan sänkas utan ett aktivt politiskt
            beslut. Pensionsutbetalningarna bör styras av politiska beslut,
            inte av anonyma system. Det handlar om demokratisk kontroll och
            möjlighet till ansvarsutkrävande. Varje gång bromsen är på väg
            att slå till bör frågan lyftas för beslut i riksdagen.
          </p>
          <p xml:id="i-JZA9ShFRHSAwTqi4Wn4Vrw">
            Regeringen bör utreda hur den automatiska bromsen kan ersättas
            med ett system där beslut om sänkta pensioner endast kan tas av
            riksdagen. Detta bör riksdagen ställa sig bakom och ge regeringen
            till känna.
          </p>
          <head xml:id="i-VagDpDDnoceNtr1JBBdRZb" type="h2">
            4.8 Inför en gas i pensionssystemet
          </head>
          <p xml:id="i-Acrwco2oia5xEvNAffsS8n">
            Vänsterpartiet anser att det bör införas en gas i pensionssystemet,
            dels för att skapa symmetri i systemet gentemot den broms som
            redan finns, dels för att pensionerna ska höjas när det systemet
            har stora överskott. Tanken att systemet skulle innehålla en gas
            fanns redan när det infördes, men något beslut om att faktiskt
            införa den har ännu inte tagits.
          </p>
          <p xml:id="i-FGMCgSz3ZxK7GxfsbmyDYB">
            Ett pensionssystem som innehåller både gas och broms beräknas
            över tid leda till att pensionerna ökar. Detta beror i huvudsak
            på att de fonderade tillgångarna och den arbetande befolkningen
            väntas öka, samtidigt som pensionssystemet kompenserar för den
            högre medellivslängden. Exakt hur gasen ska konstrueras kan med
            fördel utredas ytterligare då de utredningar som genomförts är
            några år gamla. Pensionssystemet har nu varit i drift ett antal
            år och lärdomarna från den tiden bör kunna bidra till att utveckla
            de befintliga förslagen om en gas.
          </p>
          <p xml:id="i-MgAHEV5tnTCPJ9rLpSefjA">
            Vänsterpartiet anser att det bör krävas ett riksdagsbeslut för
            att gasen ska aktiveras, i det fall en sådan införs, på samma
            sätt som vi anser att bromsen endast bör kunna aktiveras efter
            ett riksdagsbeslut. När bromsen aktiverades i början av 2010-talet
            kompenserade riksdagen pensionärerna genom skattesänkningar. Det
            hade varit betydligt bättre om riksdagen beslutat om att tillskjuta
            medel till pensionssystemet direkt, eller utifrån bedömningen
            att pensionssystemet skulle klara av de tillfälliga underskotten
            till följd av finanskrisen beslutat att bromsen inte skulle aktiveras.
            Samma logik bör gälla om en gas införs. Gasen bör införas 2026.
            Regeringen bör återkomma med förslag om att införa en gas i systemet,
            enligt beskrivningen ovan. Detta bör riksdagen ställa sig bakom
            och ge regeringen till känna.
          </p>
          <head xml:id="i-3JoHQxAdUL8g89p1w948qF" type="h2">
            4.9 Garantipension utanför Sverige
          </head>
          <p xml:id="i-Mqz3QZRaFp8mhRKU4okkc1">
            Den 1 januari 2023 upphör rätten till garantipension för personer
            som bor utanför Sverige, till följd av EU-domstolens dom i mål
            C-189/16 Zaniewicz-Dybeck mot Pensionsmyndigheten. Riksdagen har
            vid flera tillfällen beslutat om tidsbegränsade undantag som inneburit
            att garantipension fortsatt kan betalas ut till personer bosatta
            inom EES, i Schweiz eller i Förenade kungariket. Dessa undantag
            upphör den 1 januari 2023.
          </p>
          <p xml:id="i-1Fz21wnGLMm39kJVgdtgc">
            Vänsterpartiet anser att det saknas skäl till att personer som
            bor utanför Sverige ska behandlas sämre om de får garantipension
            än om de får inkomstgrundad pension. Särskilt i ljuset av att
            den inkomstgrundade pensionen är så låg att många har rätt till
            garantipension trots ett långt arbetsliv.
          </p>
          <p xml:id="i-DWHs5CNKBuM8JuLJsVYuaU">
            Regeringen bör återkomma med förslag som ser till att personer
            som bor utanför Sverige har rätt till garantipension. Detta bör
            riksdagen ställa sig bakom och ge regeringen till känna.
          </p>
          <head xml:id="i-FHTY9RP7eGAu8gzqwqd5U9" type="h2">
            4.10 Stärk det generella grundskyddet
          </head>
          <p xml:id="i-4ZVcJ8UiEyN9NEYeVNf2v8">
            I pensionssystemet finns ett grundskydd som syftar till att säkerställa
            en viss in­komststandard. Grundskyddet består av flera delar,
            framför allt garantipensionen, bostadstillägget och äldreförsörjningsstödet.
            Garantipensionens storlek avgörs i huvudsak av den inkomstgrundade
            pensionens storlek och antalet år som bosatt i Sverige. Bostadstillägget
            och äldreförsörjningsstödet är mer strikt inkomstprövat, vilket
            innebär att flera typer av inkomster och kapitaltillgångar påverkar
            storleken på dem.
          </p>
          <p xml:id="i-NLmjYpChZtzftDJfos6Hft">
            Bostadstillägget har förändrats vid flera tillfällen de senaste
            åren, framför allt genom att det s.k. konsumtionstillägget har
            höjts. Det uppgår nu till 840 kronor per månad för ensamstående.
            Konsumtionstillägget är till skillnad från det övriga bostadstillägget
            inte kopplat till bostadens kostnad. För att få ta del av det
            måste man dock ha bostadstillägg. Det innebär att personer som
            kan ha behov av konsumtionsstödet inte får ta del av det eftersom
            de inte har bostadstillägg, antingen för att de inte uppfyller
            kraven eller för att de inte ansökt. Det finns ett stort mörkertal
            inom bostadstillägget. Riksrevisionen kom i rapporten Mörkertal
            inom bostadstillägg (RiR 2019:22) fram till att mörkertalet 2016
            visar att närmare en tredjedel av potentiellt berättigade ålderspensionärer
            riskerar att inte ta emot bostadstillägg. Det motsvarar cirka
            129 000 ålderspensionärer. Vänster­partiet vill se ökade insatser
            för att minska mörkertalet i bostadstillägget, bl.a. genom en
            större grad av automatisering. Regeringen bör se över bostadstilläggets
            konstruktion och ta fram förslag för att minska mörkertalet. Detta
            bör riksdagen ställa sig bakom och ge regeringen till känna.
          </p>
          <p xml:id="i-K6RdSF7a71Lq54BqxuPfL">
            Äldreförsörjningsstödet är grundskyddet för de pensionärer som
            inte har rätt till full garantipensions p.g.a. otillräckligt antal
            bosättningsår i Sverige. Det kräver årlig ansökan och är strikt
            inkomstprövat. Omkring 25 000 personer uppbär äldreför­sörjningsstöd.
            Sannolikt har långt fler rätt till det. Eftersom storleken på
            äldre­försörjningsstödet påverkas av garantipensionens storlek
            minskade äldreförsörjnings­stödet till följd av höjningen av garantipensionen
            i augusti 2022, som Vänsterpartiet drev igenom, för de som uppbär
            äldreförsörjningsstöd och garantipension. Därmed uteblev inkomsthöjningen
            för några av de sämst ställda pensionärerna. Vänsterpartiet ser
            flera problem med äldreförsörjningsstödets konstruktion och anser
            att det bör se över, tillsammans med en översyn av grundskyddet
            i pensionssystemet.
          </p>
          <p xml:id="i-WdBozNBxTa9wWExr1KeNqe">
            Garantipensionens storlek påverkas av ens civila status. Den
            som är gift får lägre pension än den som är ogift. Det kan tolkas
            som att staten anser att en gift pensionär ska förlita sig på
            sin partner för en del av sin försörjning. Mot bakgrund av att
            kvinnor är överrepresenterade bland landets garantipensioner finns
            det skäl att se över denna konstruktion. I grundnivån i sjuk-
            och aktivitetsersättningen, som har flera likheter med garantipensionen,
            finns ingen koppling till civil status. Vänsterpartiet anser att
            denna ordning bör utvärderas.
          </p>
          <p xml:id="i-5gY92ewNp7Cy2tXoHcQjM1">
            Regeringen bör genomföra en översyn av grundskyddet i pensionssystemet
            i syfte att stärka de generella inslagen, enligt beskrivningen
            ovan. Detta bör riksdagen ställa sig bakom och ge regeringen till
            känna.
          </p>
          <head xml:id="i-8dG5MKKZrSSMAcWpciTrjc" type="h2">
            4.11 Justera kommunala avgifter
          </head>
          <p xml:id="i-TKwnVegx8LcHDhSmzFP2k9">
            För en del av de personer som fick höjd garantipension i augusti
            2022, tack vare Vänsterpartiet, höjdes de kommunala avgifterna,
            till följd av de ökade inkomsterna. Därmed ledde den höjda ersättningen
            inte till någon högre disponibel inkomst för denna grupp. Det
            förslag om garantitillägg som Vänsterpartiet förhandlade fram
            med reger­ingen innehöll en lösning som innebär att denna effekt
            inte uppstod. När det förslaget föll och regeringen i stället
            föreslog en höjning av garantipensionen fanns ingen sådan lösning
            med.
          </p>
          <p xml:id="i-AJyUa8umb6VrJF5Q3rCxeY">
            Vänsterpartiet är mycket kritiskt mot detta och menar att det
            är orimligt att denna grupp inte ska få ta del av höjningen av
            garantipensionen på samma sätt som övriga garantipensionärer.
            En liknande effekt uppstod när grundnivån i sjuk- och aktivitets­ersättningen
            höjdes den första januari 2022. Regeringen bör åtgärda detta problem
            samlat för båda dessa förmåner.
          </p>
          <p xml:id="i-DQaEgJvWKjNJiRHpNFrQUX">
            Regeringen bör återkomma med förslag om att höjd garantipension
            inte ska leda till höjda kommunala avgifter för den enskilde.
            Detta bör riksdagen ställa sig bakom och ge regeringen till känna.
          </p>
          <head xml:id="i-HH3Pn2R4Jz4jZ2uxS49KhR" type="h2">
            4.12 Dra tillbaka skattehöjning
          </head>
          <p xml:id="i-9RGesoPdvMTxsjN8EHVa9f">
            När riksdagen röstade för höjda åldersgränser i pensionssystemet
            (prop. 2021/22:181) beslutade den också om att höja åldersgränsen
            för det förhöjda grundavdraget från 65 till 66 år. Det innebär
            ganska stora skattehöjningar, mellan nästan 1 000 och 3 000 kronor
            per månad för den som föddes 1957 (s. 165 och tabell 8.3 på s.
            168 prop. 2021/22:181).
          </p>
          <p xml:id="i-E6Dx8Ub2wxwUZhNxLrCk8B">
            Totalt berörs omkring 112 000 personer, inkluderat både pensionärer
            och löntagare. Den genomsnittliga skattehöjningen i den berörda
            gruppen uppskattas till 26 100 kronor, vilket motsvarar ca 7 procent
            av den genomsnittliga förvärvsinkomsten.
          </p>
          <p xml:id="i-67M5NehynKTnFcDzepVVV1">
            Vänsterpartiet röstade emot förslaget, inkluderat förslagen om
            höjda pensionsåldrar. Att en regering som säger sig vilja sänka
            skatten för pensionärer nu går fram med kraftiga skattehöjningar
            för en stor del av landets pensionärer i dessa svåra ekonomiska
            tider är obegripligt.
          </p>
          <p xml:id="i-9QzvpGas89q2QZmQVZtHoQ">
            Regeringen bör återkomma med förslag om att dra tillbaka förslaget
            om höjd åldersgräns för det förhöjda grundavdraget. Detta bör
            riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-2m7SHbxg8jdfZEcnjM5sKF" who="i-DthTyR9U9R8S6NVcPNcNQA">
              Ida Gabrielsson (V)
            </item>
            <item xml:id="i-WtByK2DexhhbinQGRic9yN" who="i-Xte2hVf6qgEgJA6sWB1cDH">
              Malcolm Momodou Jallow (V)
            </item>
            <item xml:id="i-Ly178xUqz7xEs2m2pTkScU" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-FkLVthwemjmjmEmW6FztcG" who="i-QrNvzg6SGj92wj2YY77ZNA">
              Isabell Mixter (V)
            </item>
            <item xml:id="i-76oGbtX5SwRsQvFGuumJuB" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-GqB5AMLAgE5GeiD5mAsGzK" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-BEVuwafhpiWheNNLrDEAME" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
