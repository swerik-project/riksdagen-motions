<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00333">
  <teiHeader>
    <fileDesc>
      <titleStmt>
        <title>Komplementär medicin</title>
        <author corresp="i-WTCYyz27itjvuvffL1vZLi">av Elina Linna m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Komplementär medicin</title>
          <idno type="rdwebb">GU02So333</idno>
          <rs type="number">So333</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So333/text</ref>
          <ref type="dokument_url_html">http://data.riksdagen.se/dokument/GU02So333</ref>
          <ref type="dokumentstatus_url_xml">http://data.riksdagen.se/dokumentstatus/GU02So333</ref>
          <ref type="doc">http://data.riksdagen.se/fil/9829E5CE-1DDC-4691-86FC-70BFBE05FF75</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UbfJZA7PdABRaXVK3wRTnr" type="signed"/>
        <correspContext corresp="i-UbfJZA7PdABRaXVK3wRTnr">
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-8gn2MGBjvnDve2oKc1Pfof" type="referral">
          <date when="2006-11-07"/>
        </correspAction>
        <correspAction xml:id="i-NCymxhR76Nr4MwfCfv1SYN" type="dismissal">
          <date when="2006-11-07"/>
        </correspAction>
        <correspAction xml:id="i-MbfeSwzJqUSFJ4h3PiTtAR" type="numbering">
          <date when="2006-11-01"/>
        </correspAction>
        <correspAction xml:id="i-7NHvP7XzNSQzqxCeKFGUfA" type="submission">
          <date when="2006-10-31"/>
        </correspAction>
        <correspAction xml:id="i-LLizmRjT48GckEyaFNxoHC" type="transfer">
          <date when="2006-10-30"/>
        </correspAction>
        <correspAction xml:id="i-6Ummfcgw8CX9hQLwENEE3Y" type="assigned"/>
        <correspContext corresp="i-6Ummfcgw8CX9hQLwENEE3Y">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RnycM6pRhkzboDjFQH24ef" type="motBody">
        <div xml:id="i-U6ovgcdpkyXHTDW6osGavT" type="motProposal" subtype="förslag">
          <head xml:id="i-4qpzQQKdMGVhPdhfKgaFzW">
            1 Förslag till riksdagsbeslut
          </head>
          <list xml:id="i-B6PwtXymcqYDE5rZ8kLxgk" style="ol">
            <item xml:id="i-P43S9eDvo7pvdeT27NmFwp">
              Riksdagen tillkännager för regeringen som sin mening vad i motionen
              anförs om att regeringen bör bereda frågan om ansvar för fortbildning
              av hälso- och sjukvårdspersonal avseende komplementärmedicin.
            </item>
            <item xml:id="i-3iobuJnPE5phf6bk5vgMVf">
              Riksdagen tillkännager för regeringen som sin mening vad i motionen
              anförs om att Socialstyrelsen bör ges i uppdrag att utreda och
              lämna förslag till nationella riktlinjer för komplementärmedicin.
            </item>
            <item xml:id="i-6ivDkLnSp9o7Ghma1L68s7">
              Riksdagen tillkännager för regeringen som sin mening vad i motionen
              anförs om att skyndsamt tillsätta en utredare och bereda frågan
              om ett register för utövare av komplementärmedicin.
            </item>
          </list>
        </div>
        <div xml:id="i-FrCm4fcaS8VNKx3MRyoo2D" type="motContent">
          <head xml:id="i-UQzaf1ZRRy1uWhxHCpNu3Z" type="h1">
            Komplementär medicin
          </head>
          <head xml:id="i-WMc2tC9QHddSobnYhmxBaL" type="h1">
            2 Inledning
          </head>
          <p xml:id="i-38CVECzycD3EG5Myqg9fnB">
            I Motzi Eklöf och Anna Kullbergs rapport om Komplementärmedicin,
            som gjordes på uppdrag av Sveriges Kommuner och Landsting, konstaterar
            de att komplementära behandlingsmetoder blivit allt vanligare
            som förstahandsbehandling. Med komplementära behandlingar menas
            t.ex. akupunktur, kiropraktik och naprapati. Många av dessa behandlingar
            återfinns numera inom både den komplementära och traditionella
            medicinen. Tidigare utgjorde dessa behandlingar inte sällan det
            sista halmstrået. De konstaterar också att det blivit allt vanligare
            med ett formaliserat samarbete mellan skolmedicinen och den komplementära
            medicinen. Den komplementära medicinen kan konstateras ha fortsatt
            starkt genomslag och används av många människor. Det framgår bl.a.
            av en undersökning som gjordes under 2001 på uppdrag av Stockholms
            läns landsting. Nästan hälften av de 1 001 tillfrågade personerna
            hade det senaste året sökt någon form av alternativmedicinsk vård.
            Under våren 2002 kartlade också Landstingsförbundet 16 av landets
            landsting. Det visade sig då att samtliga erbjöd komplementärmedicinsk
            behandling i form av massage och akupunktur.
          </p>
          <p xml:id="i-4kHd7ZS19uNZfaPYHA5GZ1">
            Av tradition råder det samtidigt en ömsesidig misstro mellan
            komplementär medicin och traditionell naturvetenskaplig medicin,
            s.k. skolmedicin. Det har dock ändå på vissa områden skett öppningar
            och polariseringen mellan olika skolor tycks minska, t.ex. inom
            just de tidigare nämnda områdena massage och akupunktur. Även
            kiropraktik och naturläkemedel har vunnit ökad acceptans.
          </p>
          <p xml:id="i-WBoGCKVB8aSEHpHYS1VtXz">
            Det råder stora skillnader mellan olika länder vilken satsning
            som görs på komplementärmedicin och hur accepterad den är. I USA
            beräknas det att ca 628 miljoner besök görs hos komplementära
            medicinare, medan bara 390 miljoner besök noteras hos skolmedicinska
            läkare.
          </p>
          <p xml:id="i-V7EXmJdbFe3GDSyVeefT4w">
            I Europa och USA undervisas och forskas det numera officiellt
            i komplementärmedicin t.ex. i traditionell kinesisk medicin, naturläkemedel
            och homeopati. Flera länder har också professurer inom det komplementärmedicinska
            området bl.a i Paris, Berlin och Barcelona. USA har ett eget center
            för den komplementära medicinen, National Center for Complementary
            and Alternative Medicine som sedan 1998 har en självständig status
            inom National Institutes of Health.
          </p>
          <p xml:id="i-KpcnLs9pzTundQzKjyQEeq">
            En genomgående faktor som lyfts vid studier av den komplementära
            medicinen är att patienterna ofta upplever att behandlaren tar
            hänsyn till helheten och till hela människans behov.
          </p>
          <p xml:id="i-6AC26dfA8JFWxGF7SLhw4t">
            Den reglering som i dag finns återfinns framför allt i lagen
            om yrkesverksamhet inom hälso- och sjukvården (LYHS 1998:531),
            4:e kapitlet där det bl.a. återges vilka åtgärder som endast är
            förbehållna behörig sjukvårdspersonal behandling av cancer, diabetes,
            epilepsi, användning av hypnos eller radiologiska metoder. Dessutom
            är det inte tillåtet att behandla gravida kvinnor eller barn under
            åtta år.
          </p>
          <p xml:id="i-ULUgPB4FQJmLTCJFCztx3J">
            Det finns mycket positivt med den komplementära medicinen, men
            det är samtidigt ett stort och tämligen outforskat område som
            ställer patienten ensam att själv bedöma kvaliteten. Läkemedelsverket
            och Statens beredning för medicinsk utvärdering (SBU) visar dock
            alltmer intresse, och vid SBU:s utvärderingar tas även hänsyn
            till komplementära metoder. Det finns ändå behov av ett tydligt
            regelverk och en möjlighet för de skolmedicinska utövarna att
            föra en dialog med patienterna om komplementär medicin, framför
            allt för att behandlingen av patienten annars kan äventyras.
          </p>
          <p xml:id="i-TjAtn1qqZtT4QebNC5fzf9">
            Vi vet i dag att alternativmedicinska preparat kan påverka annan
            medicinsk behandling på ett negativt vis. Exempelvis stör johannesört
            effekten av blodförtunnande läkemedel. Det kan också för enskilda
            patienter vara lämpligt att rekommendera komplementär behandling
            före skolmedicin, t.ex. vid stressrelaterad ohälsa. Skolmedicinen
            och den komplementära medicinen bör samverka mer för att öka patientsäkerheten.
          </p>
          <p xml:id="i-CCgzSfsrsTRpvV537RhNzD">
            I den tidigare refererade rapporten av Eklöf och Kullberg efterfrågas
            vem som har ansvaret för att hälso- och sjukvårdspersonalen i
            landstingen erhåller den fortbildning i komplementärmedicin som
            blivit alltmer nödvändig för att kunna ge råd och bedöma konsekvenserna
            av behandling med komplementärmedicin. Vi menar att detta är en
            viktig fråga som regeringen bör bereda. Detta bör riksdagen som
            sin mening ge regeringen till känna.
          </p>
          <head xml:id="i-JLnGG6nXCp9WwoHPmjd8N2" type="h1">
            3 Reglering och kvalitetssystem
          </head>
          <p xml:id="i-5p3zVsu11wAAWDWFQMgSbk">
            På grund av det ökade användandet av komplementärmedicin har
            Världshälsoorganisationen (WHO) efterlyst nationella riktlinjer
            hos medlemsländerna för hur denna del av vården ska hanteras.
            Även inom EU verkar man för att medlemsländerna mer aktivt ska
            reda ut sitt förhållningssätt till den komplementära vården. Det
            finns i dag ingen klar definition av begreppen alternativ- och
            komplementärmedicin, vilket är en brist då dessa definitioner
            kan inrymma vitt skilda behandlingar beroende på varje lands kultur.
            I Tyskland ingår t.ex. homeopati i det ordinarie sjukförsäkringssystemet.
            Bristen på en tydlig definition i vad som omfattas av komplementärmedicin
            konstaterades också i Eklöfs och Kullbergs rapport.
          </p>
          <p xml:id="i-S1rc7t9CEhKWC484ne8jet">
            Under 2005 har en privat donation till Karolinska Institutet
            inneburit att en enhet för forskning avseende komplementära behandlingsmetoder
            kan starta. Det är självfallet positivt med ökad kunskap och forskning
            inom området, men det optimala vore att sådan forskning var en
            del av den offentligt finansierade forskningen.
          </p>
          <p xml:id="i-Cvkem9gmvcsJDLNFJj8Vob">
            Vänsterpartiet har vid upprepade tillfällen motionerat om behovet
            av att Sverige upprättar nationella riktlinjer samt tar ett helhetsgrepp
            vad gäller den komplementära medicinen. Hittills har dessa yrkanden
            besvarats negativt. Utredningen om ett register för komplementärmedicinska
            utövare, som nu bereds inom Regeringskansliet, är dock ett steg
            i rätt riktning. Men för att öka säkerheten för patienterna och
            bredda utbudet av verksamma behandlingar krävs det enligt vår
            mening ett samlat grepp.
          </p>
          <p xml:id="i-WHnprj5b9UjsPgY4VW7Mrq">
            Det är därför en brist att Sverige ännu inte tagit fram några
            riktlinjer avseende prissättning och lagstiftning, något som ytterst
            drabbar den enskilda patienten. Enligt Torkel Falkenberg, forskare
            vid Karolinska Institutet, är detta att från statens sida lämna
            patienten i sticket om man bortser från den komplementära medicinen.
          </p>
          <p xml:id="i-TvLhJEGJUXZhH7vXxXtqXY">
            Vänsterpartiet anser därför fortfarande att det finns starka
            skäl för att Socialstyrelsen bör ges i uppdrag att utreda och
            lämna förslag till nationella riktlinjer för den komplementära
            medicinska vården. Detta bör riksdagen som sin mening ge regeringen
            till känna.
          </p>
          <p xml:id="i-PXwUk6VM1R12CTxsebRBxh">
            Den förra regeringen beslutade alltså i samarbete med Vänsterpartiet
            och Miljöpartiet att frågan om ett register för utövare av komplementärmedicin
            ska fortsätta att utredas. Registrets huvudsakliga ändamål är
            att öka patientsäkerheten. Frågan om ett komplementärmedicinskt
            register har redan utretts en gång, men den utredningen gav inte
            svar på alla nödvändiga frågor. Det handlar framför allt om hälso-
            och sjukvårdens personals möjligheter att utöva vissa metoder
            inom området komplementärmedicin. Denna fråga har redan dragits
            i långbänk, och därför menar vi att den nytillträdda regeringen
            skyndsamt ska tillsätta en utredare och bereda frågan. Detta bör
            riksdagen som sin mening ge regeringen till känna.
          </p>
        </div>
        <div xml:id="i-8csrAmgQoH9EZrPyWYSkcH" type="signatureBlock">
          <list xml:id="i-HgcaGhmDiBqzTLGSHujTN4">
            <item xml:id="i-LvMWvCnRRPwSCM2m3q1Tjy" who="i-WTCYyz27itjvuvffL1vZLi" type="signature">
              Elina Linna (v)
            </item>
            <item xml:id="i-PNWJEKoNfA3HHivrUg8Vvk" who="i-Beux79YM43dDCxrVuBqfWw" type="signature">
              Torbjörn Björlund (v)
            </item>
            <item xml:id="i-YRZGs6xjHAFavyDAg2prsr" who="i-7Gy2xwC7Jyimjy9QTKnQEf" type="signature">
              Rossana Dinamarca (v)
            </item>
            <item xml:id="i-9NiBzyCkwoxqzeXsHfg8e" who="i-Nj6rnCfHps9ZzFLuPuYaNj" type="signature">
              Egon Frid (v)
            </item>
            <item xml:id="i-CzLfVqFAC4z2L1ZVWNr4W9" who="i-5CH7vHLGXLfDB5Tn7xx95V" type="signature">
              Siv Holma (v)
            </item>
            <item xml:id="i-8WZMfMfactyc8YTq2X4435" who="i-du5LHNwBWrCH1am94GCk1" type="signature">
              Eva Olofsson (v)
            </item>
            <item xml:id="i-Uo7ZcAVHpfqj1L2WLmz2bu" who="i-Sn3HArFcXWQDenVvrpFSQe" type="signature">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
