<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0295/mot_200304_MJ_0295-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ295 pnr: m1436
          </p>
          <p>
            Motion till riksdagen 2003/04:MJ295
          </p>
          <p>
            av Patrik Norinder (m)
          </p>
          <p>
            Blyammunition vid jakt
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om förbud av blyammunition vid jakt på fastmark.
            2. Riksdagen tillkännager för regeringen som sin mening vad i
            motionen anförs om förbud av blyammunition vid jakt i våtmarker.
          </p>
          <p>
            Motivering
          </p>
          <p>
            I proposition 1997/1998:145 gjorde regeringen bedömningen att
            all användning av bly på sikt bör avvecklas och att man avsåg
            att förbjuda användningen av blyhagel för all jakt och i stort
            sett allt skytte från den 1 januari 2000. Förbudet skulle också
            gälla vissa sportskyttegrenar från den 1 januari 2004. I dag gäller
            att från och med 1 juli 2002 är det förbjudet att använda blyhagel
            vid all jakt på våtmarker. Utanför våtmarker på fast mark samt
            på öppet djupt vatten får man använda blyhagel tills vidare. Från
            och med 1 januari 2006 kommer det att vara förbjudet att använda
            blyhagel vid all orm av jakt. Från och med 1 januari 2008 kommer
            även jakt och skytte med kulammunition att förbjudas. Förbudet
            mot användning av blyammunition vid jakt och skytte har med ökad
            kunskapsuppbyggnad inom området ifrågasatts vad gäller användning
            på fastmark. Att förbudet mot bly tillkom berodde säkert på den
            debatt som utvecklades av den storskaliga miljöpåverkan som bly
            i bensin hade. Detta är dock väsensskilt från det bly i metallisk
            form som används vid jakt och skytte. Blyammunition har stora
            fördelar vid jakt bland annat genom hög anslagsenergi, låg risk
            för rikoschetter, låg risk för gnistbildning och antändning av
            skog, låg risk för skador på sågklingor samt liten miljöpåverkan
            genom sin stabilitet. Bly i fast form i miljön skyddas av ett
            skikt av blykarbonat och blysulfat. En metallisk kula av bly som
            hamnar i miljön kommer således inte att påverka annat än under
            mycket extrema förhållanden, exempelvis om
          </p>
          <pb facs="riksdagen-motions-pdf/data/200304/mot_200304_MJ_0295/mot_200304_MJ_0295-0002.pdf"/>
          <p>
            2003/04:MJ295
          </p>
          <p>
            markens pH-värde är under fem eller över tio Förhållanden som
            är mycket ovanliga. Forskaren Ulf Qvarfort har till exempel visat
            i en undersökning av en 300-årig kula som legat i marken i Norge
            att blyläckaget endast är obetydligt. Vidare att läckage från
            Gyttorps hagelskyttebana i dag och i framtiden även det är obetydligt.
            Slutsatsen måste bli att användning av blyammunition i dag är
            den bästa lösningen vid jakt och skytte på fast mark. Användning
            av bly vid jakt på fastmark bör därför få fortsätta och förbudet
            får bero tills nationella eller internationella utredningar visar
            på en sådan negativ miljöpåverkan att substitution är befogad.
            Vad gäller användning i våtmarker ställer sig frågan dock annorlunda.
            Här finns stor risk att sjöfåglar får i sig hagel i sitt sökande
            efter föda. Miljön i fåglarnas mage är starkt sur. Risk för förgiftning
            finns alltså som kan leda till döden. Därför är ett blyförbud
            väl motiverat vad gäller jakt i våtmarker.
          </p>
          <p>
            Stockholm den 2 oktober 2003
          </p>
          <p>
            Patrik Norinder (m)
          </p>
        </div>
      </div>
    </body>
  </text>
</TEI>
