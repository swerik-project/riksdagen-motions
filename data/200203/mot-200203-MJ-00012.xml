<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0012/mot_200203_MJ_0012-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ12 pnr: m1497
          </p>
          <p>
            Motion till riksdagen 2002/03:MJ12
          </p>
          <p>
            av Jeppe Johnsson (m) med anledning av prop. 2002/03:41
          </p>
          <p>
            Ändringar i fiskelagen, m.m.
          </p>
          <p>
            Förslag till riksdagsbeslut
          </p>
          <p>
            1. Riksdagen avslår regeringens förslag såvitt avser höjning
            av straffet för brott mot fiskelagen. 2. Riksdagen avslår regeringens
            förslag såvitt avser höjning av de s.k. normerande böterna. 3.
            Riksdagen tillkännager för regeringen som sin mening vad i motionen
            anförs om varning första gången någon begår brott mot fiskebestämmelserna
            i stället för indragning av licens och fartygstillstånd.
          </p>
          <p>
            Motivering
          </p>
          <p>
            Svenska fiskare är föregångare då det gäller ett uthålligt fiske.
            Det är viktigt att Sverige spelar en aktiv roll i EU för att få
            ett uthålligt och hållbart fiske. Det är viktigt att alla länder
            som fiskar respekterar de överenskommelser om kvoter, fredningstider
            och fredningsområden som avtalats. Det är betydelsefullt att alla
            nationer använder selekterande redskap som endast fångar fisk
            av den storlek som man kommit överens om. Här måste Sverige vara
            aktivt och pådrivande så att alla länder som fiskar i gemensamma
            vatten följer gjorda överenskommelser. I dag får svenska fiskare
            inte exportera, t.ex. lax till övriga EU p.g.a. höga dioxinhalter,
            samtidigt som danska fiskare som fångar sin lax i samma vatten
            som de svenska fiskarna har rätt att exportera sina fångster.
            Det är inte rimligt och den svenska regeringen måste driva svenska
            fiskares lika rätt vid kommande förhandlingar om fisket. I proposition
            2002/03:41 Ändringar i fiskelagen, m.m. föreslår regeringen att
            straffet för fiskebrott höjs till max ett års fängelse. För grovt
            brott föreslås maxstraffet två års fängelse. En skärpning är inte
            befogad. Det har i stort sett hittills inte hänt att brott mot
            fiskelagen ansetts vara så grovt att fängelse har behövt utdömas.
            Någon höjning av nuvarande möjliga maxstraff, sex månaders fängelse,
            finns därför
          </p>
          <p>
            [PA Lä
          </p>
          <p>
            MOT. 2002/03
          </p>
          <pb facs="riksdagen-motions-pdf/data/200203/mot_200203_MJ_0012/mot_200203_MJ_0012-0002.pdf"/>
          <p>
            2002/03:MJ12
          </p>
          <p>
            enligt min mening inte behov av. Denna uppfattning delas av en
            del av remissinstanserna. I propositionen föreslås också en kraftig
            höjning av s.k. normerade böter. Normerade böter är baserade på
            fartygets motorstyrka. Justitieombudsmannen (JO) framhåller i
            sitt remissvar att denna form av böter endast förekommer i ett
            par specialförfattningar och att det tidigare diskuterats att
            helt avskaffa denna påföljdsform. Det är därför fel att kraftigt
            höja denna bötesform. Vidare föreslås att den straffrättsliga
            påföljden vid överträdelser av fiskebestämmelserna i samband med
            yrkesfiske skall kunna förenas med återkallelse på viss tid av
            yrkesfiskelicens och fartygstillstånd. Denna åtgärd bör inte komma
            i fråga utan mycket starka skäl och vid grova överträdelser. En
            rimligare åtgärd är att utfärda varning vid förstagångsöverträdelse
            av lagen. Någon av remissinstanserna uttrycker dessutom tveksamhet
            till om förslaget är förenligt med regeringsformens bestämmelser
            om skydd för yrkes- och näringsfriheten samt med den europeiska
            konventionen om de mänskliga rättigheterna och de grundläggande
            friheterna.
          </p>
          <p>
            Stockholm den 18 februari 2003
          </p>
          <p>
            Jeppe Johnsson (m)
          </p>
        </div>
      </div>
    </body>
  </text>
</TEI>
