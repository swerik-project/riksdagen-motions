<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-02616">
  <teiHeader>
    <fileDesc>
      <titleStmt>
        <title>En samordnad och effektiv bekämpning av cancer</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2616 av Markus Wiechel m.fl. (SD)</title>
          <idno type="rdwebb">HB022616</idno>
          <rs type="number">2616</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB022616/text</ref>
          <ref type="dokument_url_html">https://data.riksdagen.se/dokument/HB022616</ref>
          <ref type="dokumentstatus_url_xml">https://data.riksdagen.se/dokumentstatus/HB022616</ref>
          <ref type="pdf">https://data.riksdagen.se/fil/AD9A76FC-88F3-4A31-9226-0FB1CBFF299B</ref>
          <ref type="docx">https://data.riksdagen.se/fil/3D8D66EA-918E-4DF5-A941-CE23604FBFC0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-7p7goD9VC5HZh4VdEN1AFo</idno>
            <name>Sara Gille</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-V7UFodKLft3oP8S6c3GFzd</idno>
            <name>Lars Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-AdqBNiYSwK3UQXR6uKPRB9" type="signed"/>
        <correspContext corresp="i-AdqBNiYSwK3UQXR6uKPRB9">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-4wsP6LwQoWWj732ozhmgSc"/>
          <note type="signatory" corresp="i-7p7goD9VC5HZh4VdEN1AFo"/>
          <note type="signatory" corresp="i-V7UFodKLft3oP8S6c3GFzd"/>
          <note type="signatory" corresp="i-TXWjMfPNdu6NddKf5hSeRx"/>
        </correspContext>
        <correspAction xml:id="i-CuvBbxyU6GUGtRcg5RMAri" type="submitted">
          <date when="2023-10-05"/>
          <time when="16:50:59"/>
        </correspAction>
        <correspAction xml:id="i-WZroYzKozBTeKirzamDEes" type="reviewed">
          <date when="2023-10-05"/>
          <time when="20:27:00"/>
        </correspAction>
        <correspAction xml:id="i-J8ma9YwtckKj2A4UumD3w9" type="referred">
          <date when="2023-10-17"/>
        </correspAction>
        <correspAction xml:id="i-4YHVqrXCnZh2Z4pS9VWqJD" type="assigned">
          <date when="2024-04-15"/>
          <time when="15:56:43"/>
        </correspAction>
        <correspContext corresp="i-4YHVqrXCnZh2Z4pS9VWqJD">
          <ref type="assignedTo">Socialutskottet</ref>
        </correspContext>
        <correspAction xml:id="i-B7bCbA7rYDWvTjGWVuZiFU" type="behandlas_i"/>
        <correspContext corresp="i-B7bCbA7rYDWvTjGWVuZiFU">
          <ref type="uppgift">2023/24:SoU14</ref>
          <ref type="ref_dok_id">HB01SoU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU14</ref>
          <ref type="ref_dok_titel">Hälso- och sjukvårdens organisation</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-R5hhQjfdA8TPK2Ec382mGL" type="behandlas_i"/>
        <correspContext corresp="i-R5hhQjfdA8TPK2Ec382mGL">
          <ref type="uppgift">2023/24:SoU16</ref>
          <ref type="ref_dok_id">HB01SoU16</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU16</ref>
          <ref type="ref_dok_titel">Prioriteringar inom hälso- och sjukvården</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:2616 av Markus Wiechel m.fl. (SD)
          En samordnad och effektiv bekämpning av cancer
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-9unvtKsoAiHY1aTyJGcwa5">
            Förslag till riksdagsbeslut
          </head>
          <list>
            <item xml:id="i-Smtbir2HvUKjBk4HVjvaUQ" sortKey="Yrkande 1">
              Riksdagen ställer sig bakom det som anförs i motionen om att
              regeringen i det kommande arbetet med att stärka cancervården
              också bör se över möjligheten att utse en nationell samordnare
              för cancerpatienter och tillkännager detta för regeringen.
            </item>
          </list>
          <list>
            <item xml:id="i-HWrtCTJMXe6pstqJ1k8Lww" sortKey="Yrkande 2">
              Riksdagen ställer sig bakom det som anförs i motionen om att
              regeringen i det kom­mande arbetet med att stärka cancervården
              också bör ta bildandet av ett nationellt kliniskt center i beaktande
              och tillkännager detta för regeringen.
            </item>
          </list>
          <list>
            <item xml:id="i-AYkjAMsgwbe3JmaLMD9eXP" sortKey="Yrkande 3">
              Riksdagen ställer sig bakom det som anförs i motionen om att
              regeringen i det kom­mande arbetet med att stärka cancervården
              även bör ta i beaktande att utreda möjlig­heten att eliminera
              väntetiden från att en behandling har godkänts till att den kan
              användas, och detta tillkännager riksdagen för regeringen.
            </item>
          </list>
          <list>
            <item xml:id="i-XciHPWLftYpn3B6TpXFW9q" sortKey="Yrkande 4">
              Riksdagen ställer sig bakom det som anförs i motionen om att
              regeringen i det kom­mande arbetet med att stärka cancervården
              även bör ta i beaktande att utreda en nationell finansiering av
              nya cancerbehandlingar och tillkännager detta för regeringen.
            </item>
          </list>
          <list>
            <item xml:id="i-AqEiGnyE7Hisq8K57J8KNF" sortKey="Yrkande 5">
              Riksdagen ställer sig bakom det som anförs i motionen om en nationell
              garanti om kostrådgivning för cancerpatienter i hela landet och
              tillkännager detta för regeringen.
            </item>
          </list>
          <list>
            <item xml:id="i-8TvJX6tqfRzmF9aGwLE29R" sortKey="Yrkande 6">
              Riksdagen ställer sig bakom det som anförs i motionen om en nationell
              satsning på en sund kost till cancerpatienter och tillkännager
              detta för regeringen.
            </item>
          </list>
          <list>
            <item xml:id="i-4BY5wKin8EKKdtwu7gsYZ7" sortKey="Yrkande 7">
              Riksdagen ställer sig bakom det som anförs i motionen om att
              påbörja ett arbete för att öka den allmänna förståelsen för sambandet
              mellan kost och cancercellers tillväxt och tillkännager detta
              för regeringen.
            </item>
          </list>
          <list>
            <item xml:id="i-U2g2cDqkSDKDDB7jxGNZhU" sortKey="Yrkande 8">
              Riksdagen ställer sig bakom det som anförs i motionen om att
              verka för att skapa ett center för att utveckla den cancerpreventiva
              kosten och tillkännager detta för regeringen.
            </item>
          </list>
          <list>
            <item xml:id="i-53JKfQ4Pej8uTqn64T6uZn" sortKey="Yrkande 9">
              Riksdagen ställer sig bakom det som anförs i motionen om att
              säkerställa att cancer­patienter alltid har möjlighet till en
              konsultation med en dietist med kunskap kring cancerkost och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-M32fBzMNYkXNYTA7SFsyLv" type="h1">
            Bakgrund
          </head>
          <p xml:id="i-QfkrRwMqf2dMqANPYk8G3n">
            Betänkandet En nationell cancerstrategi för framtiden (SOU 2009:11)
            överlämnades till Sveriges socialminister den 20 februari 2009.
            I detta slogs det fast att det var uppenbart att en långsiktig
            och målmedveten strategi var helt nödvändig om cancervården skulle
            kunna behålla och förbättra sina resultat. Utöver investeringar
            i prevention, som kan anses vara det mest betydelsefulla för att
            minska antalet cancerfall, och kunskapsbildning eller kunskapsspridning
            om såväl prevention som vård betonades att cancervårdens organisation
            var tvungen att förbättras: Ett välfungerande nationellt samarbete
            i fokus.
          </p>
          <p xml:id="i-LkohY3HaeyxSay2T9JKasN">
            Cancervården har som bekant under lång tid stått inför problem
            till följd av att vården idag är så starkt regionaliserad. För
            många små regioner är det oerhört svårt, kanske rent av omöjligt,
            att hantera den medicinska utvecklingen samt det aktuella förändringstrycket
            i regionernas omvärld. Trots att detta är ett faktum har det hänt
            oerhört lite i riktning mot en mer nationell samordning, vilket
            inte bara skulle medföra ökad effektivisering utan även en möjlighet
            att rädda många liv. Därför är det mycket välkommet att Tidöpartierna
            tar ansvar efter så många års vanstyre genom att göra en ordentlig
            översyn av cancer­vården. Förhoppningsvis kommer detta att bidra
            till att vi en gång för alla utrotar de olagligt långa vårdköer
            som byggts upp, vilka har orsakat en lång rad onödiga dödsfall.
          </p>
          <head xml:id="i-Jb1qXG7MiSMRe7o2eDjK3Z" type="h2">
            Nationell samordnare
          </head>
          <p xml:id="i-5nD6Wfvrgw1UuHYrV5d3Q1">
            I kampen mot vissa cancerformer har nya cancerbehandlingar fört
            med sig fantastiska framsteg. Av den anledningen har vi kunnat
            glädjas åt att allt fler överlever allt längre, trots att fler
            också insjuknar i cancer idag. Den dystra verkligheten pekar dock
            på att allt fler människor i framtiden kommer att tvingas att
            leva med cancer som en kronisk sjuk­dom. Inte minst för dessa
            är såväl tiden inom som utanför sjukvården lika viktig, varför
            behovet av ett förbättrat helikopterperspektiv utifrån såväl vårdsynpunkt
            som omsorgs­perspektiv är enormt. En välfungerande process för
            samtliga berörda aktörer måste med andra ord till för att de ska
            kunna samverka i målet att vara delaktiga samt erbjuda vård och
            stöd. Inom detta centrala område inom cancervården finns det mycket
            kvar att göra, vilket också bekräftas i olika patientenkäter.
            Inte minst eftersom detta inte enbart är en fråga för regioner
            eller enskilda vårdgivare utan även för kommuner och olika myndigheter
            bör det nationella ansvaret stärkas.
          </p>
          <p xml:id="i-MFioVddM6DVCPGBoYNwkUR">
            Idag är det specifika kontaktsjuksköterskor som har det övergripande
            ansvaret för en patient eller patientens närstående under hela
            vårdkedjan samt för att det finns en skriftlig vårdplan. Vederbörande
            ska kunna informera om kommande steg i behandlingen och ge stöd
            vid krisreaktioner samt förmedla kontakter med andra yrkesgrupper.
            Till följd av att många patienter ändå saknar en kontaktsjuksköterska
            finns det dock fortfarande pro­blem, och trots denna tjänst finns
            det fortfarande uppenbara brister i överlämningar mellan sköterskor
            på olika vårdnivåer. Det krävs således nya tag, varför en nationell
            samordnare för cancerpatienter bör inrättas. En sådan samordnare
            kan tillsammans med exempelvis patient- och närståenderåd verka
            för att alla berörda nationella, regionala och lokala aktörer
            blir involverade i vårdkedjan och processen kring densamma samt
            gemensamt kan stärka tillgången till och utförandet av exempelvis
            rehabilitering och psykosocialt stöd. Vidare kan samordnaren verka
            tillsammans med exempelvis Försäkringskassan, barnomsorg, fackföreningar,
            arbetsgivare eller andra relevanta samhällsaktörer som är av vikt
            för dem som tvingas att leva med kronisk cancer.
          </p>
          <head xml:id="i-6L68rwJKDKSctbcviCbh9s" type="h2">
            Eliminerad väntetid för ökad tillgänglighet till nya behandlingar
          </head>
          <p xml:id="i-DCL6kPxaeEfU46dz5AGtPj">
            För en cancerpatient är varje dag viktig. Faktum är att en dag
            kan vara avgörande för om vederbörande kommer att kunna botas
            eller inte från en elakartad tumör. Trots dessa basala fakta får
            cancerpatienter idag vänta orimligt länge. I vissa fall till följd
            av vårdköer, i andra fall för att byråkratin har sin gång. Avseende
            det senare finns det dock oerhört mycket att göra. Det tar exempelvis
            i genomsnitt 269 dagar från det att ett nytt läkemedel godkänns
            till att det börjar nå patienterna och än längre till att samtliga
            patienter som kan vara i behov av de aktuella behandlingarna får
            tillgång till dem. Det torde finnas en bred politisk enighet om
            att det inte kan vara på detta vis: Ingen cancerpatient ska behöva
            vänta när det finns en ny behandlingsmetod som kan bidra till
            ökad livskvalitet eller ett förlängt liv. Det finns modeller i
            andra delar av världen där läkemedel kan börja användas på patienter
            samma dag som de har godkänts. Sverige bör inte vara sämre, varför
            reger­ingen skyndsamt bör utreda möjligheten att undanröja den
            väntetid som idag finns för cancerpatienter i fråga om att ta
            del av nya behandlingar.
          </p>
          <head xml:id="i-CZLLLDgqTUSQewPsi8nGr5" type="h2">
            Nationellt kliniskt centrum
          </head>
          <p xml:id="i-P7Mp3TW5B2oJsHTcJxT8je">
            Att tidigt upptäcka cancer kan som bekant vara avgörande för
            om det överhuvudtaget kommer att gå att fullt ut bekämpa sjukdomen
            och det råder inget tvivel om att förutsät­tningarna för detta
            skiljer sig åt i olika delar av landet. Därtill vet vi att såväl
            nationella vårdprogram som nya behandlingar har lyckats rädda
            liv. Trots att det än idag finns stora brister har skapandet av
            fler standardiserade vårdförlopp med tydligare rutiner för diagnos­ticering
            och utredning säkerligen bidragit till att fler överlevt cancer.
            Därtill finns ett klart samband mellan hur väl samarbetet mellan
            olika vårdgivare fungerar, i syfte att dela med sig av erfarenheter
            eller nya behandlingsmetoder. Mot bakgrund av detta lär den breda
            utbyggnad av diagnostiska centra som skett ha bidragit till att
            cancer blivit upptäckt tidi­gare samt att remissvägarna från primärvård
            till fördjupad utredning har snabbats på. På andra håll ser vi
            hur nya typer av läkemedel har förbättrat prognosen avsevärt.
            Immun­terapier och diverse andra målinriktade behandlingar har
            närapå revolutionerat vården för vissa cancertyper. Eftersom det
            kontinuerligt sker ny cancerforskning har vi dessutom fler innovativa
            behandlingar, ny kunskap och ny teknik att vänta. Detta kan under
            förutsätt­ning att framsteg vi ser också kommer patienterna till
            del rädda livet på massor av män­niskor.
          </p>
          <p xml:id="i-Wmw6AGyjGYhUcLBQsmxDyB">
            Inte minst i en tid då Sverige kantas av långa vårdköer och resursbrist
            kan det bli extra svårt att säkerställa att de nya behandlingar
            som är på väg in i cancervården också kan användas. En anledning
            till detta är att de kräver ökad kunskap eller en mer avancerad
            diagnostik. Att därför nationellt samla, analysera och använda
            diagnostiska och kliniska hälsodata för olika cancertyper kan
            möjliggöra en mer träffsäker, effektiv och individuali­serad behandling
            för flertalet patienter samtidigt som denna viktiga verksamhet
            effektivi­seras. Regeringen bör ta initiativ till att bilda ett
            nationellt kliniskt center med uppgiften att understödja utveckling
            samt sammanställa och genomföra analyser av information, diagnosmetoder
            samt hälsodata. Samtidigt som detta center fungerar som en ovärderlig
            resurs för vårdgivarna bidrar det till att cancerpatienter får
            vetenskapligt och erfarenhets­mässigt gångbara behandlingar som
            är individuellt anpassade.
          </p>
          <head xml:id="i-4G7DPWGL9Z9wrvUEy87Grt" type="h2">
            Nationell finansiering
          </head>
          <p xml:id="i-5wHXgkt8vBEmRf39o2HpmJ">
            För alla läkemedel finns det krav som måste uppfyllas för att
            de överhuvudtaget ska kunna användas. Ett problem man har sett
            är att läkemedelsföretag ställer höga krav på de sjukhus som ska
            ge nya behandlingar. För sjukhusen, som redan har en tung belastning,
            blir det svårt att mäkta med det omfattande pappersarbete som
            krävs för den förhållandevis krångliga certifieringsprocessen.
            Det finns därför skäl att från annat håll bistå med detta. Eftersom
            cancerbehandlingar (i synnerhet nya behandlingar som exempelvis
            cell- och genterapier) kostar väldigt mycket finns det dessutom
            goda skäl att möjliggöra en initial nationell finansiering så
            att alla regioner klarar av att använda dem. Regeringen bör se
            över möjligheten att utveckla en nationell finansiering för att
            underlätta för nya cancerbehandlingar.
          </p>
          <head xml:id="i-Swrb2dwciaPpmVnsq7hc58" type="h2">
            Cancerpreventiv kost
          </head>
          <p xml:id="i-HyrxZ3hLg1z4KR3wA42do3">
            En av tre svenskar kommer någon gång i livet att drabbas utav
            cancer. Tumörer är idag efter hjärt-kärlsjukdomar den vanligaste
            dödsorsaken i Sverige, då cirka 26 procent av de årliga dödsfallen
            sker som följd av dessa. Även om forskningen går framåt finns
            det idag lite man kan göra när en patient har elakartade cancertumörer,
            särskilt om de upp­täckts i ett sent stadium. Ett råd för att
            motverka spridning och ytterligare problem under en behandling
            är att leva hälsosamt, bland annat genom att hålla sig ifrån rökning,
            vara försiktig när man solar och äta en hälsosam kost. Vad som
            menas med det sistnämnda är dock inte helt solklart, och inte
            heller är det självklart att allt som i vanliga fall anses vara
            hälsosamt är bra för en cancerpatient.
          </p>
          <p xml:id="i-C3bXmGyg7EXXt3sN5KMcxc">
            Sedan länge är det känt att det är bra om man i preventivt syfte
            undviker friterad mat eller annat som hettats upp i hög värme
            samt att det kan vara fördelaktigt att undvika be­sprutad mat.
            I övrigt är såväl den allmänna kännedomen som det praktiska arbetet
            i sjuk­husen förhållandevis blygsamt när det kommer till kost,
            detta trots att det är bevisat att cancerpatienter bör dra ned
            på eller helst helt ta bort rött kött, processat kött, socker,
            salt och alkohol (samt till viss del spannmål). Flera cancerpatienter
            har vittnat om att de inte har fått någon kostrådgivning alls
            i kontakten med sjukvården och i vissa fall har de till och med
            blivit tillsagda att äta som vanligt, när de tillfrågat vårdpersonal.
            Ofta får patien­terna till och med mat på sjukhuset som är direkt
            skadlig för dem, vilket inte kan klassas som annat än ett enormt
            svek från samhället. Det är nästan som om en ex-rökare fick en
            cigarett efter en lungoperation, som en cancerpatient uttryckte
            det i Svenska Dagbladet. Detta är oacceptabelt.
          </p>
          <p xml:id="i-SaomYDFysqy5XKjZgkeipu">
            Redan under 1920-talet visade den tyska nobelpristagaren Otto
            Warburg att cancer­celler förbränner väldigt mycket socker. Samtidigt
            som vanliga celler använder syre i sin ämnesomsättning liknar
            cancertumörers energiproduktion mer en hårt arbetande muskel.
            Tumörcellerna fungerar nämligen som så att de bränner socker utan
            hjälp av syre och sedan bildar mjölksyra. Warburgs forskning visade
            att tumörerna använde sig av mellan 5 och 35 gånger så mycket
            socker som frisk vävnad samtidigt som mjölksyre­halterna steg
            kraftigt i venerna (i flera fall till mer än det dubbla). För
            den intresserade finns det mycket att läsa om Warburgs forskning,
            men slutsatsen var att små förändringar i blodsockernivåerna kunde
            påverka tumörerna.
          </p>
          <p xml:id="i-HaHy9WVCZce4PLSobSgEr5">
            Det är i dag vedertaget att tumörceller i hög grad utnyttjar
            glykolysen (den del av ämnesomsättningen som bryter ned socker).
            Vad som är känt är att tumörceller ofta har fler glukostransporterande
            proteiner på ytan. Dessa fångar upp socker i blodet och kan på
            så sätt föra in det i cellerna. Därtill är flera av de gener som
            är förändrade i tumörer, så kallade onkogener, också kopplade
            till en ökad glykolys. Allt detta kan förklara varför höga blodsockerhalter
            ger ett aggressivare cancerförlopp, och en annan förklaring har
            att göra med insulin (blodsockersänkande hormon) och kroppens
            tillväxtsystem. Samman­fattningsvis visar detta värdet av att
            cancerpatienter noga tänker efter vilken kost de väljer efter
            att deras cancerdiagnos blivit fastställd.
          </p>
          <p xml:id="i-Wtap6UndLqLgtwvVBG8KPD">
            År 2003 noterade läkaren Mary Ann Weiser, vid det världsledande
            cancersjukhuset MD Anderson Cancer Center i USA, att patienter
            med akut lymfatisk leukemi som regel dör snabbare om de vid diagnosen
            lider av åldersdiabetes och har högt blodsocker. Upp­täckten kunde
            verifieras tack vare en genomgång av 5 500 journaler tillhörande
            cancer­patienter. Vid detta sjukhus har insikten om att höga blodsockervärden
            troligtvis ökar risken att avlida i cancer lett till ett mer medvetet
            arbete med kost. Som en följd av detta försöker man bland annat
            sänka nivåerna med läkemedel, men det finns också special­tränade
            diabetessköterskor som enbart är anställda för att ta hand om
            patienterna.
          </p>
          <p xml:id="i-CZczp8mNwPGn585KS6rw52">
            Det finns som bekant mat som är bra att äta om man har cancer,
            då den som komple­ment till annan behandling kan dels motverka
            cancercellernas tillväxt, dels skydda friska celler. Den medicinska
            behandlingen och nutrition går nämligen hand i hand, varför det
            är alldeles för viktigt att ignorera de möjligheter som finns
            med rätt mat och livsstil.
          </p>
          <p xml:id="i-KszL3vStQYuK4AMfXrZ3d8">
            Bara genom att anpassa maten och livsstilen kan vi göra det svårare
            för cancerceller att etablera sig i kroppen genom att undvika
            viss mat och genom att äta stora mängder grönsaker, baljväxter,
            fullkorn, frukt och bär. Växtriket är rent generellt att föredra,
            men i grund och botten handlar det om att välja rätt bland proteiner,
            kolhydrater och fetter. Färgrika råvaror likaså, då färgerna ofta
            visar på att de innehåller fytokemikalier och antioxidanter som
            bevisligen är kraftfulla och stärker skyddet mot cancer samt kan
            fun­gera förebyggande. Exempelvis löper de som inte äter broccoli
            eller andra kålsorter 25–50 procent högre risk att drabbas av
            till exempel bröstcancer och prostatacancer än de som äter broccoli
            flera gånger i veckan. Enligt en av världens ledande forskare
            i sambandet mellan kost och cancer, Yanyan Li (professor vid Montclair
            State University i USA), finns det bevis för att broccoli kan
            döda cancerstamceller samt motverka nybildning av cancerceller
            tack vare att det innehåller en naturlig biokemikalie vid namn
            sulforafan. Rabarber har visat sig innehålla ingredienser som
            enligt forskning kan döda vissa cancerceller med rekordfart, varför
            man också börjat använda ämnet i nya cancermedi­ciner. Rotfrukter
            som gurkmeja, rödbetor och ingefära är också exempel på bra råvaror,
            främst för att de innehåller mycket antioxidanter, vilket är ett
            mycket starkt skydd för kroppen. Exempelvis ingefära har praktiskt
            taget inte heller några bieffekter på kroppen och är ett billigt
            sätt för vanliga människor att få i sig bra näringsämnen som erkänt
            bromsar tillväxten av cancerceller då det innehåller flertalet
            vitaminer och mineraler. Det är även det livsmedel som per gram
            innehåller mest antioxidanter, och det kan även verka antiinflammatoriskt
            och rymmer bland annat ett ämne som visat sig effektivt för att
            döda cancerstamceller som gör maligna tumörer farliga (enligt
            en studie i PLoS). Även lökar, då inte minst vitlök, har goda
            egenskaper mot cancer enligt ett flertal studier. Lökar innehåller
            antioxidanten quercetin och vitlökar innehåller ett svavelhaltigt
            ämne (alliin) som omvandlas till allicin när de pressas eller
            klyvs.
          </p>
          <p xml:id="i-76oBaCdbTgT5QYNtYKBTTz">
            Internationell forskning visar att en tredjedel av alla cancerfall
            kan förebyggas genom hälsosamma matvanor, en hälsosam vikt och
            fysisk aktivitet. 50 till 90 procent av all cancer är kopplad
            till miljöfaktorer, enligt flertalet forskare, och mycket skulle
            kunna elimineras genom rätt kost. Trots denna vetskap tvingas
            cancerpatienter att själva söka efter information eller får i
            värsta fall direkt felaktig information när de frågar. Cancerpatienter
            får i regel ingen konsultation av någon person med specialkompetens
            alls (som exempelvis dietister), utan det sker med några få undantag
            enbart vid mer avan­cerade behov. Inom sjukvården är det så illa
            att en cancerpatient kan få samma mat som andra patienter utan
            att någon hänsyn tagits till vederbörandes situation. Möjligheten
            för behövande patienter att träffa dietister är likaså mycket
            liten. Enligt en RUT-rapport (dnr 2018:775) fanns det i Sverige
            bara 1 006 verksamma dietister inom hälso- och sjuk­vården år
            2015. Det är dessutom en skev fördelning och innebär enligt Socialstyrelsens
            statistik som mest tolv dietister per 100 000 invånare (Stockholm)
            och som minst bara nio dietister (södra samt sydöstra) i våra
            sjukvårdsregioner. Om statistiken skalas ned till enstaka landsting
            ser det i vissa fall ännu värre ut; exempelvis finns det bara
            fem dietister per 100 000 invånare i Region Halland.
          </p>
          <p xml:id="i-8LxRyfrxqKZWuvsee89TQU">
            Inte minst då flera forskningsrapporter har noterat sambandet
            mellan sockerintag eller snabba kolhydrater i kosten och en ökad
            risk för cancerpatienter samt den forskning som finns kring näringsämnen
            som stärker kroppen i försvaret mot cancer bör Sverige göra betydligt
            mer för att främja en hälsosam kost. Trots att det idag finns
            gott om kun­skap kring vilken kost cancerpatienter bör förhålla
            sig till är det idag långt ifrån en själv­klarhet att de får någon
            information om detta, vilket är fullständigt oacceptabelt. Likaså
            finns det idag en begränsad kunskap om nutrition även bland läkare
            och sjuksköterskor, vilket är förståeligt då detta primärt inte
            är deras yrkesområde. Inom sjukvården bör alla cancerpatienter
            få en personligt skräddarsydd vägledning om kost och livsstil
            vid sidan av de behandlingar som erbjuds samt hjälp med att rent
            praktiskt lägga om sin livsstil. Regeringen bör införa en garanti
            för denna rådgivning, säkerställa att cancerpatienter får särskild
            cancerkost inom offentliga vårdinrättningar och samtidigt garantera
            samtliga cancerpatienter konsultation med en dietist som har god
            kunskap om canceranpassad kost.
          </p>
          <p xml:id="i-VmaCqfS48E13px6gxMFsTc">
            Idag är dessvärre hälften av alla svenskar överviktiga eller
            feta. Fyra av tio svenskar har en för låg aktivitetsnivå och nästan
            90 procent dricker alkohol i någon utsträckning samtidigt som
            åtta av tio svenskar äter för lite grönsaker och frukt. Sju av
            tio äter för lite fibrer och genomsnittssvensken konsumerar dubbelt
            så mycket salt och dubbelt så mycket kött (drygt ett kilo per
            vecka) som den generella rekommendationen. Siffrorna är alar­merande.
            Antalet cancerfall till följd av ohälsosamma matvanor kan minska
            och personer som drabbats av cancer kan få bättre hjälp med att
            hantera sin sjukdomssituation. För att detta ska gå krävs dock
            rätt kompetens och kunskap om matvanornas betydelse för cancer­prevention,
            varför hälso- och sjukvården måste ta ett gemensamt ansvar för
            detta genom samtal med patienterna. Patienter men även friska
            invånare bör ha rätt till genomgripande information och stöd för
            att kunna förändra sina levnadsvanor och minska risken att drabbas
            av cancer samt kunna hantera sjukdomen om den skulle slå till.
            Regeringen bör inrätta en nationell satsning på kost som kan underlätta
            för fler cancerpatienter att till­friskna, påbörja ett arbete
            för att öka den allmänna förståelsen för sambandet mellan kost
            och cancercellers tillväxt samt skapa ett center för att utveckla
            den cancerpreventiva kosten. Sist men inte minst bör regeringen
            säkerställa att samtliga cancerpatienter erbjuds rehab efter en
            cancerbehandling.
          </p>
          <head xml:id="i-NVhbyzPKqokUU5DGw3RgWU" type="h2">
            Översyn av den offentliga kosten inom vården
          </head>
          <p xml:id="i-KJUABpkfdPGKx914tTLsLo">
            Inom den offentliga verksamheten – vård, skola, omsorg – serveras
            det varje dag cirka tre miljoner måltider, vilket innebär en ungefärlig
            kostnad på åtta miljarder av våra gemensamma tillgångar. Den grundläggande
            offentliga verksamheten lider så gott som överallt idag av brist
            på resurser, vilket också visar sig i form av att maten i många
            fall är näringsfattig och i värsta fall inte ens smakar bra. Vi
            har även sett skräckexempel på olika äldreboenden där pensionärer
            serveras portioner som är så små att inte ens en elev i lågstadiet
            hade blivit mätt. Av kostnadsskäl satsar man inte på något så
            viktigt som att erbjuda den mat som patienter behöver för en förbättrad
            hälsa ens när de befinner sig på ett sjukhus eller en annan vårdinrättning.
            Dagens tillvägagångssätt är kontraproduktivt och kan enbart betraktas
            som ett enormt svek när sjuka tvingas att äta mat som i värsta
            fall till och med kan förvärra ett redan dåligt hälsotillstånd
            snarare än det motsatta. Vi måste säkerställa att sjuka som är
            beroende av samhällets stöd kan få de måltider som de behöver
            och som är fundamentala för att kroppen ska orka med. Av den anledningen
            krävs en gedigen översyn av kosten inom den offentliga vården.
          </p>
          <head xml:id="i-NBxTcVmULJWodgM9qumDz3" type="h2">
            Individanpassad mat för sjuka
          </head>
          <p xml:id="i-3qGUH5txxMFskawNHvdgaE">
            I en artikel i Svenska Dagbladet den 1 januari 2018 kunde vi
            läsa om 12-åriga Clara som togs in akut på sjukhus för diabetes.
            Chocken över hur sjukvården hanterade henne kom morgonen efter
            att Clara åkt in, då sjukhuspersonalen serverade henne en frukostbricka
            med O’boy, juice, fruktyoghurt och vitt bröd med en skiva ost
            och en korvskiva. Socker­halten i denna frukost motsvarade 17
            sockerbitar. Vidare framgick det att lunch och middag bestod av
            mat som pannkakor med sylt eller potatismos och falukorv samt
            en efterrätt bestående av äppelpaj med vaniljsås. Med andra ord
            kunde sjukhusmaten summeras som enkel men troligtvis billig mat
            med stora mängder socker och näringsfattiga kolhydrater. Svenska
            Dagbladet avslöjade en liknande historia den 20 oktober 2018.
            Den gången blev cancerpatienten Malin bjuden på saft och limpsmörgås
            med processad skinka på sjukhuset: precis den kost cancerpatienter
            inte ska äta då den typen av mat bidrar till cancercellernas tillväxt.
          </p>
          <p xml:id="i-GD3ZvBCSBdhi6hCqw963oU">
            Det är fullkomligt oacceptabelt att patienter på våra sjukhus
            får mat som är direkt skadlig för deras hälsa. Det är ett svek
            från samhället som istället bör erbjuda näringsrik och hälsosam
            mat till de som är inlagda för att bli friska. På just detta område
            finns det en hel del forskning som visar på kostens betydelse
            för hälsan och läkeprocessen för patienter med hjärt-kärlsjukdomar,
            cancer, diabetes och många andra sjukdomar. Även inom psykiatrin
            finns det studier som visar på kostens betydelse. Depression och
            ångest kan enligt forskningsstudier lindras genom medelhavskost
            samt annan mat med mycket fisk, färska grönsaker, örter och rotfrukter.
            Traditionell japansk mat har även i flera stora studier associerats
            till en god psykisk hälsa och välbefinnande. De studier som gjorts
            visar även att psykisk ohälsa, såsom exempelvis depression och
            ångest, ökar markant för den som äter mycket socker samt att vissa
            specifika näringsämnen i bra mat minskar trötthet och kan lindra
            stress. Regeringen bör ta fram en plan för att möjliggöra en mer
            individanpassad kost för inlagda sjuka på sjukhus eller andra
            vårdinrättningar.
          </p>
        </div>
        <div type="motSignatures">
          <list>
            <item xml:id="i-EoyWY8CbmeexaSgg9ww8cY" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-TrMpAou8oK1NyFgeq5CYAY" who="i-4wsP6LwQoWWj732ozhmgSc">
              Ludvig Aspling (SD)
            </item>
            <item xml:id="i-HKfATZz98NhXoy2EdgxbZ8" who="i-7p7goD9VC5HZh4VdEN1AFo">
              Sara Gille (SD)
            </item>
            <item xml:id="i-9moA1qgiMQwHeqCoW2byEc" who="i-V7UFodKLft3oP8S6c3GFzd">
              Lars Andersson (SD)
            </item>
            <item xml:id="i-TV4sN3eSBcoWk5UPTk3USC" who="i-TXWjMfPNdu6NddKf5hSeRx">
              Alexander Christiansson (SD)
            </item>
          </list>
        </div>
      </div>
    </body>
  </text>
</TEI>
