<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-AU-00204">
  <teiHeader>
    <fileDesc>
      <titleStmt>
        <title>Etniska trakasserier</title>
        <author corresp="i-4SAiMdwrEthd2M8z2yjtkv">av Ana Maria Narti (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Etniska trakasserier</title>
          <idno type="rdwebb">GS02A204</idno>
          <rs type="number">A204</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GS02A204/text</ref>
          <ref type="dokument_url_html">http://data.riksdagen.se/dokument/GS02A204</ref>
          <ref type="dokumentstatus_url_xml">http://data.riksdagen.se/dokumentstatus/GS02A204</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4SAiMdwrEthd2M8z2yjtkv</idno>
            <name>Ana Maria Narti</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GLuX5WjmbLMT7bgZLzSo2X" type="signed"/>
        <correspContext corresp="i-GLuX5WjmbLMT7bgZLzSo2X">
          <note type="signatory" corresp="i-4SAiMdwrEthd2M8z2yjtkv"/>
        </correspContext>
        <correspAction type="referral" xml:id="i-2MpXFKyUrCEfmfwNrkAmKb">
          <date when="2004-10-14"/>
        </correspAction>
        <correspAction type="dismissal" xml:id="i-TF3vJ8iT9riXqksH9zCtcp">
          <date when="2004-10-14"/>
        </correspAction>
        <correspAction type="submission" xml:id="i-EAMDZ8YLpB8VTDKbiXW1Bp">
          <date when="2004-10-05"/>
        </correspAction>
        <correspAction type="assigned" xml:id="i-AtsCaPDUwqC6yyLfCLQsK1"/>
        <correspContext corresp="i-AtsCaPDUwqC6yyLfCLQsK1">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_A_204/mot_200405_A_204-0001.pdf"/>
      <pb facs="riksdagen-motions-pdf/data/200405/mot_200405_A_0204/mot_200405_A_0204-0001.pdf"/>
      <pb facs="riksdagen-motions-pdf/data/200405/mot_200405_A_204/mot_200405_A_204-0001.pdf"/>
      <pb facs="riksdagen-motions-pdf/data/200405/mot_200405_A_0204/mot_200405_A_0204-0001.pdf"/>
      <pb facs="riksdagen-motions-pdf/data/200405/mot_200405_A_0204/mot_200405_A_0204-001.pdf"/>
      <div type="motHeader" xml:id="i-GCjGsG6pemnppoVdUZdVwu">
        <div type="motTitle" xml:id="i-PdkReuLfp9CUjYFNZZvHTz"/>
        <div type="motSubmissionInfo" xml:id="i-6C1RhtJ9jTMtXjE9dFZsK2"/>
      </div>
      <div type="motBody" xml:id="i-Xt3xDKoURrdVLAwkGoLWHJ">
        <div>
          <p>
            2004/05 mnr: A204 pnr: fp409
          </p>
          <p>
            Motion till riksdagen 2004/05:A204
          </p>
          <p>
            av Ana Maria Narti (fp)
          </p>
          <p>
            Etniska trakasserier
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om åtgärder mot etniska trakasserier i antidiskrimineringslagarna.
            2. Riksdagen begär att regeringen utreder åklagarnas praxis i
            samband med anmälningar om kränkningar, förolämpningar och andra
            etniska trakasserier.
          </p>
          <p>
            Motivering
          </p>
          <p>
            Under de senaste åren har lagarna mot etnisk diskriminering omarbetats
            vid flera tillfällen. Syftet med den ofta återtagna fördjupningen
            av denna del av vår lagstiftning har varit att tydligt i juridiska
            termer uttrycka vårt demokratiska samhälles vägran att acceptera
            beteenden som kränker, förödmjukar och förtrycker människor med
            annan bakgrund än etniskt svensk. Luckor i lagarna och i deras
            praktiska tillämpning upptäcks trots den kontinuerliga nyanseringen
            i lagarnas text. En sådan lucka uppstår runt frågorna om etniska
            trakasserier. Etniska trakasserier i arbetslivet faller lättast
            i lagens tillämpningsområde. Om däremot någon utomstående, en
            privat person utan anknytning till en viss arbetsplats eller en
            viss verksamhet — alltså inte en näringsidkare eller en tjänsteman
            från en myndighet eller organisation — uppträder kränkande gentemot
            någon eller några personer med utländsk bakgrund faller det utanför
            antidiskrimineringslagarna. En rättslig handling kan då sättas
            i gång enbart om målsägande själv gör en anmälan och om åklagarna
            bedömer anmälan berättigad att tas upp för rättslig prövning —
            vilket oftast inte sker. Människor med bakgrund i annan kultur
            än den svenska kan utsättas för systematiska etniska trakasserier
            utan att finna skydd i rättssystemet. Detta är allvarligt eftersom
            de etniska trakasserierna utgör det första steget i handlingar
            avsedda att skrämma, kränka och peka ut främlingarna som lovliga
            mänskliga byten för främlingsfientlighetens propaganda.
          </p>
          <pb facs="riksdagen-motions-pdf/data/200405/mot_200405_A_204/mot_200405_A_204-0002.pdf"/>
          <p>
            2004/05:A204
          </p>
          <p>
            Särskilt utsatta är de personer eller grupper som lyckas skapa
            sig en framstående position i dagens samhälle. En invandrare som
            har fått ett viktigt politiskt uppdrag eller har nått en toppställning
            i näringslivet blir lätt måltavla för en främlingsfientlighet
            som försöker undvika straff genom att dölja sig bakom en fasad
            av skenbart lindriga förolämpningar. Inför sådana fall tycker
            åklagarna ofta att det blir svårt att vinna en rättegång och därför
            rekommenderar de målsägande att helt enkelt dra tillbaka sin anmälan.
            Packade i synbart harmlösa formuleringar kan hatets och intoleransens
            tänkande och handlingar sprida sitt budskap utan att möta motstånd
            från rättssystemet. Samtidigt vållar de upprepade trakasserierna
            psykisk skada hos mottagarna — även om de är lindade i försiktiga
            fraser. Det behövs inte särskilt grova förolämpningar eller direkta
            hot för att hos någon åstadkomma en känsla av utsatthet och skyddslöshet:
            det är själva upprepningen av nedsättande meddelanden (oftast
            framförda via telefon eller e-mail) som med tiden fungerar som
            psykisk tortyr. Det krävs alltså en översyn och en skärpning av
            de lagar som är avsedda att skydda människor från etniska trakasserier
            — även när dessa trakasserier genomförs av helt vanliga privata
            personer. Också en snabb utredning av juridisk praxis är nödvändigt
            i sammanhanget. Detta bör riksdagen ge regeringen till känna.
            Vi får inte glömma att främlingsfientligheten är ytterst skicklig
            i att ständigt hitta nya uttryck och gömma sig under mer eller
            mindre accepterade sätt att agera. Och främlingsfientligheten
            är alltid destruktiv för hela samhället.
          </p>
          <p>
            Stockholm den 21 september 2004 Ana Maria Narti (fp)
          </p>
        </div>
      </div>
    </body>
  </text>
</TEI>
