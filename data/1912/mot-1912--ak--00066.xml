<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1912--ak--00066">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1912/mot_1912__ak__66/mot_1912__ak__66-001.pdf"/>
      <div xml:id="i-E94k9cewBPUaWL3kUkFRbG" type="motHeader">
        <div xml:id="i-GqxJFwKvq7xwaFs57J82CP" type="motTitle"/>
        <div xml:id="i-TSmzxeu33aCyjVcZNDwr6T" type="motSubmissionInfo"/>
      </div>
      <div xml:id="i-EkX8AfTdwXZMqKvwnPAJBD" type="motBody">
        <div xml:id="i-XkgYHwWEHFcYYFhQUuTGS9">
          <p xml:id="i-J2yCRwe58NJ6uxCR8hqBe9">
            Motioner i Andra kammaren, Ny 66. 7 1 täcktes tillåta oss vid
            den förnyade utarrenderingen af kronodomänen få af staten direkt
            mot en kontant afgift arrendera våra torp eller, därest detta
            icke kan medgifvas oss, att få friköpa torpen. Den förstnämnda
            utvägen vore för oss den mest välkomna, då vi därigenom sluppe
            skuldsätta oss och ändock vunne en i jämförelse med vår nuvarande
            ställning mer betryggad tillvaro å torpen. Den invändning, som
            möjligen skulle kunna göras emot denna vår hem- ställan, nämligen
            att torparne äro behöfliga såsom arbetskraft för kronodomänens
            innehafvare, torde sakna all betydelse beträffande dem, hvilka
            redan nu erlägga kontanta arrenden för sina torp. Hvad angår oss
            öfriga torde arbetskraften icke genom att vi erhålla en mera själfständig
            ställning gå förlorad för domänens innehafvare, och för öfrigt
            torde väl tidpunkten för en omläggning af hela torparesystemet,
            som enligt vårt förmenande icke kan länge upprätthållas, numera
            redan vara inne. I stället för att på en enda hand sammanhålla
            hela denna stora kronodo- män om ett tusentals tunnland odlad
            jord, skulle det enligt vårt förmenande vara till större båtnad
            och lycka för ett flertal människor, om domänen delades i mindre
            egendomar och utarrenderades på flera händer, då ju förökandet
            af den jordbrukande befolkningen måste vara till största lycka
            för vårt land. De flesta af oss hafva ju, mänskligt att döma,
            snart nått lifvets gräns, men ett tillmötesgående af vår ödmjuka
            hemställan skulle ju måhända kunna bevara och bibehålla de gamla
            hemmen i våra barns händer i stället för att dessa nu genom för
            handen varande förhållanden så småningom drifyvas från hus och
            hem. Gudhem den 4 januari 1912.
          </p>
          <p xml:id="i-UBE7moKQySAK5KhFTfYRWh">
            Underdånigst
          </p>
          <p xml:id="i-9GaJMrC2Xq8D2eizsuxXQX">
            Nr 66.
          </p>
          <p xml:id="i-PwERvB3AZDgqD7m5g2MtKs">
            Af herr Kronlund, om skrifvelse till Kungl. Maj:t i fråga om
            åt- gärder för vinnande af större öfverskådlighet angående
          </p>
          <p xml:id="i-8LNMSdzkSQSDrUkkQMijjn">
            de verkliga inkomsterna från statens jordbruksdomäner m.m.
          </p>
          <p xml:id="i-FzRWkyA4gK6iAyeVCygbgL">
            Statens utarrenderade jordbruksdomäner representera ett stort
            värde. De uppskattades år 1909 till 60,557,000 kronor; i arrendeafgift
            för dessa ingingo till statsverket samma år i netto 1,847,000
            kronor, utgörande så- lunda endast omkring tre procent å kapitalvärdet.
            Dessa arrendeafgifter torde emellertid utgöra en otillförlitlig
            mätare af statens inkomster från dessa domäner.
          </p>
          <pb facs="riksdagen-motions-pdf/data/1912/mot_1912__ak__66/mot_1912__ak__66-002.pdf"/>
          <p xml:id="i-Lbq6XJbe1Fhdz1a2upqoHv">
            8 Motioner i Andra kammaren, Nr 66.
          </p>
          <p xml:id="i-vgoj3bMuWjv8hZCeysogR">
            ba Till byggnadernas underhåll å domänerna samt till nybyggnader,
            ved- brand åt arrendatorerna och underlydande äfvensom till gärdsel
            och dylikt erfordras betydande kvantiteter virke, som, därest
            tillgång” finnes, hämtas ur domänerna underlydande kronoskogar.
            Värdet af detta virke debiteras aldrig, såvidt jag har mig bekant,
            respektive domäners konto. Betydande kostnader drabba dessutom
            statsverket för utgörande af nybyggnadsskyldig- heten; dessa kostnader
            fyllas understundom genom direkta anslag men van- ligen genom
            afdrag å arrendeafgifterna; arrendatorn får i allmänhet utföra
            nybyggnadsarbetet själf. För dessa utgifter torde icke förefinnas
            något särskildt fortlöpande konto för hvarje domän, utan dessa
            torde väl därför i stort sedt endast komma till synes i totalinkomsternas
            minskning för samtliga domäner och i allt fall icke på ett sätt,
            som visar hvarje särskild domäns verkliga eko- nomiska utbyte.
            En allmän sträfvan gör sig emellertid gällande” i statens affärsdrif-
            vande verk — och ett sådant måste ju domänstyrelsen i viss grad
            anses vara — att i förvaltningen genomföra själfkostnadsprincipen,
            och tillämpad på jordbruksdomänerna skulle denna princip innebära”
            att hvarje domän skulle bära sina egna kostnader. Genom att betrakta
            hvarje sådan domän som ett företag för sig, hvars alla inkomster
            och utgifter särskildt bokfördes, skulle man få en öfversikt öfver
            hvarje domäns verkliga ekonomiska utbyte. Det lärer nog kunna
            antagas att en sådan detaljerad och öfverskådlig inblick öfver
            de olika domänernas antagligen ganska växlande inkomster skulle
            kunna medföra andra och bättre sätt för handhafvandet och användningen
            af dessa domäner. I afseende på förvaltningen af statens jordbruksdomäner
            kan redan nu pekas på ett och annat, som icke vittnar om ett ändamålsenligt
            till- varatagande af statens rätt. Så till exempel förekommer
            ju ofta att ett kronoarrende under löpande arrendetid blir föremål
            för öfverlåtelse en eller flere gånger. För hvarje gång ett arrende
            sålunda öfverlåtes får tillträ- daren vanligen betala en större
            eller mindre summa till afträdaren; och som kronoarrendena iäro
            rätt eftersökta på många orter, kunna dessa arrendeöfverlåtelser
            ibland inbringa betydliga belopp i afträden. Dessa belopp äro
            egentligen en ökning i arrendeafgiften, men denna ökning kom-
            mer icke såsom tillbörligt vore staten till godo utan den enskilda
            speku- lationen. En ändring därutinnan torde kunna åstadkommas
            genom att icke så- som nu är fallet göra dessa öfverlåtelser beroende
            på enskild öfverens-
          </p>
          <pb facs="riksdagen-motions-pdf/data/1912/mot_1912__ak__66/mot_1912__ak__66-003.pdf"/>
          <p xml:id="i-3a7taWmsQmy7E22sTaH1Ne">
            Motioner i Andra kammaren, Nr 66. 9
          </p>
          <p xml:id="i-Jt6ihau3Q8scHPFJ1Rrt5e">
            kommelse utan låta vederbörande domänförvaltning utbjuda arrendet
            i van- lig ordning, men på arrendeinnehafvarens risk och ansvar.
            Måhända skulle man jämväl i en förändrad och förbättrad bokföring
            i nu angifna afseenden kunna finna en sporre för vederbörande
            domän- förvaltning till ett kraftigare initiativ i hithörande
            frågor samt en mera ekonomisk och praktisk förvaltning af statens
            jordbruksdomäner. Slut- ligen finge man en tillförlitligare beräkning
            af inkomsterna från statens skogar, då ju för närvarande, såsom
            förut framhållits, en betydande del af deras afkastning åtgår
            till jordbruksdomänerna, men aldrig godtgöres stats- skogarne
            såsom en inkomst. På grund af hvad jag sålunda anfört får jag
            vördsamt hemställa,
          </p>
          <p xml:id="i-FhSu92975WjnJWpMpN76sx">
            att Riksdagen ville i skrifvelse tillKungl. Maj:t anhålla, att
            Kungl. Maj:t täckes låta vidtaga sådana åtgärder, att vid förvaltningen
            af statens jordbruks- domäner större öfverskådlighet och tillförlitligare
            känne- dom måtte vinnas angående de verkliga inkomsterna af dess
            domäner samt att, därest dessa åtgärder skulle därtill gifva anledning,
            Kungl. Maj:t jämväl måtte taga i öfvervägande sådana förändringar
            i förvaltningen och handhafvandet af dessa domäner, som bättre
            än hittills kunna tillgodose statens intressen.
          </p>
          <p xml:id="i-9tdemTCwo3fmDW3RoqjYEK" type="date">
            Stockholm den 17 januari 1912.
          </p>
          <p type="signatureBlock" id="i-Vz72fWgfSwA63gsbTD4juy">
            G. Kronlund.
          </p>
          <p xml:id="i-6qvAmDYhj8qw8UUL3pEqi3">
            Bihang till Riksdagens protokoll 1912. 4 saml. 24 häft. (Nr 65—067).
            2
          </p>
        </div>
      </div>
    </body>
  </text>
</TEI>
