<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SfU-00007">
  <teiHeader>
    <fileDesc>
      <titleStmt>
        <title>Vissa regler om ränta i samband med återkrav </title>
        <author corresp="i-Sn3HArFcXWQDenVvrpFSQe">av LiseLotte Olsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vissa regler om ränta i samband med återkrav </title>
          <idno type="rdwebb">GU02Sf7</idno>
          <rs type="number">Sf7</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GU02Sf7/text</ref>
          <ref type="dokument_url_html">http://data.riksdagen.se/dokument/GU02Sf7</ref>
          <ref type="dokumentstatus_url_xml">http://data.riksdagen.se/dokumentstatus/GU02Sf7</ref>
          <ref type="doc">http://data.riksdagen.se/fil/9ADF39A1-A9F7-4872-BAA8-DE77771CB296</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-644iCXCPfqCtgze21USDib"/>
        <correspContext corresp="i-644iCXCPfqCtgze21USDib">
          <ref>Proposition 2006/07:49</ref>
        </correspContext>
        <correspAction xml:id="i-EySapqQjnpTrnizUoPkZg2" type="signed"/>
        <correspContext corresp="i-EySapqQjnpTrnizUoPkZg2">
          <note type="signatory" corresp="i-Sn3HArFcXWQDenVvrpFSQe"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-mN8mVTBvBYjtHLNThWLo4"/>
        </correspContext>
        <correspAction type="referral" xml:id="i-AXU5HHWR33x5N1KSzhFAW">
          <date when="2007-03-12"/>
        </correspAction>
        <correspAction type="dismissal" xml:id="i-LhBCuCiQuQ7XV34MMHmNoa">
          <date when="2007-03-02"/>
        </correspAction>
        <correspAction type="transfer" xml:id="i-7DNnGGAJhmaPmRggghvtmi">
          <date when="2007-03-01"/>
        </correspAction>
        <correspAction type="submission" xml:id="i-PH9WaoeY7d95PZbmKUSQFe">
          <date when="2007-03-01"/>
        </correspAction>
        <correspAction type="assigned" xml:id="i-GvSYk7HLCBfc2EU2XJws9W"/>
        <correspContext corresp="i-GvSYk7HLCBfc2EU2XJws9W">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Awfywpi74QCntBZkdTDDB3">
            Förslag till riksdagsbeslut
          </head>
          <list style="ol">
            <item xml:id="i-WP3QzXZcsV8yTCCACFmUfG">
              Riksdagen tillkännager för regeringen som sin mening vad i motionen
              anförs om att utreda förutsättningar för att debitera ränta i
              båda riktningarna avseende utbetalda socialförsäkringsförmåner.
            </item>
            <item xml:id="i-4SnfRwtrT9FYVuAPffBzN5">
              Riksdagen beslutar att avslå proposition 2006/07:49 Vissa regler
              om ränta i samband med återkrav.
            </item>
            <item xml:id="i-NfKX2D4Qcw5XnbLTkQRRVg">
              Riksdagen tillkännager för regeringen som sin mening vad i motionen
              anförs om att utreda frågan om uppsåt vad avser individers underlåtenhet
              att återbetala felaktigt utbetalda socialförsäkringsförmåner.
            </item>
          </list>
        </div>
        <div type="motContent">
          <head type="h1" xml:id="i-XtwqRFjF4MKVniAKRMBKhF">
            Vissa regler om ränta i samband med återkrav
          </head>
          <head type="h1" xml:id="i-8CugLGbCTEXvQ1sTqKA7t3">
            Regeringens förslag
          </head>
          <p xml:id="i-33gkyEnedwMJcfrmMDjPx1">
            Regeringen föreslår i propositionen Vissa regler om ränta i samband
            med återkrav att Försäkringskassan skall ges möjlighet att debitera
            ränta vid återkrav av socialförsäkringsförmåner. Propositionens
            förslag innebär att personer som visats vara skyldiga att återbetala
            en socialförsäkringsförmån och som har kommit överens med Försäkringskassan
            om en avbetalningsplan eller fått anstånd med betalningen av beloppen
            skall debiteras ränta. Räntan motsvarar enligt förslaget statens
            utlåningsränta med ett tillägg av två procentenheter. Vidare föreslår
            regeringen i propositionen att personer som är återbetalningsskyldiga
            för en socialförsäkringsförmån och som inte återbetalat beloppet
            i rätt tid skall kunna debiteras dröjsmålsränta. Denna dröjsmålsränta
            föreslås motsvara den av Riksbanken fastställda referensräntan
            med ett tillägg av åtta procentenheter. Vidare föreslås att Försäkringskassan
            skall ges möjlighet att helt eller delvis efterge kravet på ränta.
          </p>
          <head type="h1" xml:id="i-6EqVENG4M3jyKMLCMYmtfW">
            Bakgrund
          </head>
          <p xml:id="i-ES3b2RAAUWnKyd4GBhgrXB">
            Under den förra mandatperioden tillsattes en arbetsgrupp för
            att se över frågor om återkrav av felaktigt utbetalda ersättningar,
            bidrag och lån. Uppdraget för denna interdepartementala arbetsgrupp
            var en del av det åtgärdsprogram som den dåvarande regeringen
            inledde angående s.k. skatte- och förmånsfusk. Den rapport som
            presenterades av arbetsgruppen i december 2005 har sedan fått
            ligga till grund för de förslag som den nu sittande regeringen
            presenterar. Vänsterpartiet var kritiskt redan då inriktningen
            på arbetsgruppens uppdrag stod klar, och vår kritik har inte minskat
            i omfattning sedan regeringens förslag börjat avlämnas till riksdagen.
          </p>
          <p xml:id="i-QZJNGYgwgZoRWBKR5VCSbd">
            Enligt propositionen motiveras förslaget om att införa regler
            om ränta vid återkrav av socialförsäkringsförmåner med att incitamenten
            för att återbetala felaktiga utbetalningar måste stärkas. Regeringen
            har tydligt markerat att man avser koncentrera sina insatser inom
            socialförsäkringsområdet på att bekämpa det s.k. överutnyttjandet
            av trygghetssystemen. Förslaget om ränta på återkrav har presenterats
            som ett led i detta arbete.
          </p>
          <p xml:id="i-QatQCPp73H6mowsxNARfAZ">
            Vänsterpartiet menar att det viktiga tillsynsarbete som måste
            ske gällande socialförsäkringsadministrationen också måste omfatta
            frågan om statens ansvar och skyldigheter i förhållande till de
            försäkrade inte enbart det omvända. Detta är enligt vår mening
            av avgörande vikt för att rättssäkerheten i socialförsäkringssystemet
            inte helt skall anses förlorad. Denna aspekt upptar emellertid
            mycket lite av regeringens aviserade insatser på området, och
            den saknas fullständigt i det nu liggande förslaget om vissa regler
            för ränta i samband med återkrav.
          </p>
          <head type="h1" xml:id="i-JD8fk7b4DdX5FVXH2KpqJq">
            Vänsterpartiets ställningstagande
          </head>
          <p xml:id="i-VbNhsAHdtCH1RmMCDiMPSh">
            Vänsterpartiet avvisar regeringens förslag. Vi menar att de regler
            som föreslås införas riskerar att slå mot ekonomiskt utsatta personer
            med mycket små marginaler och som med regeringens förslag riskerar
            att få en ytterligare försvårad ekonomisk situation. Det kan t.ex.
            handla om personer som inte förmått betala sina räkningar till
            följd av oförutsebara händelser som t.ex. arbetslöshet eller långtidssjukskrivning.
          </p>
          <p xml:id="i-Ac6u9zSQAaT1diK9pisRXM">
            Vänsterpartiet vill understryka att det inte finns någonting
            som stöder att socialförsäkringsförmåner som visat sig vara felaktigt
            utbetalda, inte skall återbetalas. Att detta sker är tvärtom mycket
            viktigt för att upprätthålla systemens legitimitet och hållbarhet.
            Det är viktigt att rätt ersättning betalas ut, både vad avser
            beslutad nivå och ärendeslag, och det kan därför anses motiverat
            att ränta i vissa avseenden debiteras för fordringar som gäller
            återkrav. Däremot anser vi att utformningen på regeringens förslag
            om vilka regler som skall gälla avseende ränta vid återkrav av
            utbetalda socialförsäkringsförmåner är alltför bristfällig för
            att kunna genomföras rättvist.
          </p>
          <p xml:id="i-RFa6KGKeZh815FDAWmqxzz">
            Framför allt finns det brister angående frågan om det ömsesidiga
            ansvaret för att utbetalningar av socialförsäkringsförmåner sker
            rätt och riktigt, något som bl.a. Inspektionen för arbetslöshetsförsäkringen
            (IAF) understryker i sitt remissvar. Detta är i högsta grad relevant
            i sammanhanget, inte minst mot bakgrund av de uppgifter som framkommit
            om att Försäkringskassan tjänar över 30 miljoner kronor årligen
            på att inte betala ut bostadsbidrag till personer som är berättigade
            till det.
          </p>
          <p xml:id="i-Fz1tz9cc38F4ihPXJV89T4">
            Bakgrunden är att den beloppsgräns som föreligger för att Försäkringskassan
            skall betala ut bostadsbidrag retroaktivt höjts till 1 200 kronor.
            Före 2003 var gränsen 200 kronor. Dessa ändrade regler berör hundratusentals
            personer som tjänat mindre i lön än vad de uppgett för Försäkringskassan
            vid inkomstårets början, och som därmed blir utan ett bostadsbidrag
            som de är berättigade till. Motiveringen till att höja beloppsgränsen
            för retroaktiv utbetalning var att få bort Försäkringskassans
            administrativa kostnader för små belopp. Det har emellertid visat
            sig att den s.k. besparing som Försäkringskassan kunnat inhämta
            genom icke utbetalda bostadsbidrag använts till att finansiera
            utbetalningar av ett annat ärendeslag, nämligen bilstöd.
          </p>
          <p xml:id="i-66j5CTaoBSFDou43WNsoMv">
            Försäkringskassans egen genomgång visar att 109 000 personer
            gått miste om bostadsbidrag på grund av den höjda beloppsgränsen.
            Mot bakgrund av de vanliga påståendena om det omfattande fusket
            med bidrag och socialförsäkringar är det intressant att som jämförelse
            notera att endast 37 000 personer preliminärt hade uppgett en
            för låg inkomst och därmed blivit återbetalningsskyldiga. Detta
            visar att det, i detta sammanhang, framför allt är personer med
            låga inkomster och som är berättigade till bostadsbidrag som berörs
            av felaktigheten i utbetalningarna.
          </p>
          <p xml:id="i-GnsKsogscnUi5LVRVC9aPp">
            Vänsterpartiet menar att samma krav bör ställas vad gäller statens
            ansvar för riktigheten i utbetalning av socialförsäkringsförmåner
            som de som ställs på individen. Vi anser därmed också att den
            enskilde bör kunna skyddas av motsvarande rätt till ränta vid
            underlåtenhet att utbetala en förmån som enligt regeringens förslag
            skall gälla för Försäkringskassan. Först när denna ömsesidighet
            går att åstadkomma anser vi det lämpligt att införa regler om
            ränta i samband med återkrav. Därför bör förutsättningarna för
            att debitera ränta i båda riktningarna avseende utbetalningar
            från socialförsäkringsförmåner utredas. Detta bör riksdagen som
            sin mening ge regeringen till känna.
          </p>
          <p xml:id="i-Gs5DBMaYnpxR9RybRzuQtD">
            Mot bakgrund av det ovan nämnda bör riksdagen därför avslå propositionen
            Vissa regler om ränta i samband med återkrav. Detta bör riksdagen
            besluta.
          </p>
          <p xml:id="i-3rx4HMc7Wqf6gKuXrg4djJ">
            Vidare anser Vänsterpartiet att en utredning av förutsättningarna
            för att införa regler om ränta i samband med återkrav samtidigt
            bör ta hänsyn till frågan om uppsåt vad avser individers underlåtenhet
            att återbetala felaktigt utbetalda socialförsäkringsförmåner.
            Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-8BkbvzC7QanLSUxrcRyZL" who="i-Sn3HArFcXWQDenVvrpFSQe">
              LiseLotte Olsson (v)
            </item>
            <item xml:id="i-9YKxeYBSJ1GUWTEEh9Zm1f" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-NV7bPL4sLQBrXZnejA37GN" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-GgKXEmk3uEStJMGeB29xsk" who="i-mN8mVTBvBYjtHLNThWLo4">
              Kalle Larsson (v)
            </item>
          </list>
        </div>
      </div>
    </body>
  </text>
</TEI>
