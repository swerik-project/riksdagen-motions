<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__354/mot_1959__ak__354-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 354 år 1959 17
          </p>
          <p>
            Nr 354
          </p>
          <p>
            Av herr Elmwall m. fl., angående beräkningen av energiskatt å
            elektrisk kraft.
          </p>
          <p>
            Enligt gällande bestämmelser uttages energiskatten å elkraft
            i form av värdeskatt. Å den s.k. borgerliga förbrukningen utgår
            skatten, efter fjol- årets beslut om höjning för finansiering
            av vissa försvarsutgifter, med 7 procent av kkraftens beskattningsvärde.
            Frågan om energiskatten på den borgerliga förbrukningen skulle
            utgå som värdeskatt eller styckeskatt var föremål för åtskillig
            uppmärksamhet, när riksdagen 1957 fattade beslut om införande
            av energiskatten. I den in- om finansdepartementet utarbetade
            promemoria, som låg till grund för be- slutet, förordades en styckeskatt
            med 2 öre/kWh för den borgerliga för- brukningen. I remissyttranden
            från vattenfallsstyrelsen och elverksför- eningen föreslogs emellertid
            värdeskatt med motiveringen att en dylik skat- teform skulle vara
            mindre tariffrubbande och därjämte enklare ur upp- börds- och
            redovisningssynpunkt, medan exempelvis Sveriges lantbruksför-
            bund framhöll, att värdebeskattning skulle missgynna företag på
            landsbyg- den till följd av större överföringskostnader. Departementschefen
            uttalade i propositionen, att skatteuttaget på borgerlig förbrukning
            borde vara av- sevärt lägre än den skattesats om 2 öre/kWh, som
            förordats i departements- promemorian, och föreslog en värdeskatt
            med 5 procent av kraftens be- skattningsvärde, vilket enligt beräkningar,
            som gjorts inom vattenfallssty- relsen, skulle svara mot en styckeskatt
            av knappt 0,8 öre/kWh. Riksdagens beslut blev i enlighet med Kungl
            Maj:ts förslag. Energiskatten å elkraften utgör en belastning
            inte endast för konsumtio- nen utan i avsevärd mån även för produktionen.
            Utvecklingen torde i stort sett ha blivit den, att företagen,
            där så varit möjligt, överfört kostnaderna på konsumenterna genom
            prishöjningar. Emellertid finns det delar av nä- ringslivet, för
            vilka detta icke varit möjligt. Det gäller sådan produktion, som
            står i direkt konkurrensförhållande med utlandsmarknaderna. Hit
            hör det svenska jordbruket, vars priser numera i huvudsak är beroende
            av pris- variationerna på världsmarknaden. Jordbrukarna har alltså
            inte genom höjda priser kunnat kompensera sig för de kostnadsstegringar
            i jordbruks- produktionen, som påförts dem genom energibeskattningen.
            I stor utsträck- ning befinner sig småindustrien och hantverket
            i samma belägenhet. Vid riksdagsbehandlingen 1957 synes man ha
            förutsatt, att energiskatten på elkraft skulle utgå på de avgifter,
            som förbrukaren har att erlägga för
          </p>
          <pb facs="riksdagen-motions-pdf/data/1959/mot_1959__ak__354/mot_1959__ak__354-002.pdf"/>
          <p>
            8 Motioner i Andra kammaren, nr 354 år 1959
          </p>
          <p>
            den elektriska kraften. I propositionen talades om »energibeskattning
            av elektrisk kraft». I motiveringen anfördes då, att energibeskattningen
            även skulle syfta till om möjligt en minskning av elkraftkonsumtionen,
            varvid man måste ha räknat med att beskattningen skulle baseras
            på förbruk- ningens storlek. Energiskatteförordningens bestämmelser
            om att »beskatt- ningsvärdet är lika med summan av de avgifter,
            som förbrukaren har att erlägga för den elektriska kraften» bör
            också kunna tolkas på detta sätt. En sådan tolkning måste också
            ha legat till grund för elverksföreningens uttalande, att kraftavgifterna
            för olika grupper av förbrukare numera är i hög grad utjämnade,
            vilket uttalande hade avgörande betydelse för riks- dagens beslut
            att föredraga värdebeskattning framför styckebeskattning. Kontrollstyrelsens
            tolkning av bestämmelserna i förordningen har emel- lertid en
            annan innebörd. Tillämpningen har på grundval härav blivit, att
            förbrukaren får erlägga skatt även på kostnader, som han har att
            vidkän- nas för underhåll av distributionsföretag, vari han är
            delägare. Medlem av elektrisk förening får sålunda nu betala energiskatt
            även på den kostnad som kommer på honom för underhåll av föreningens
            eget elnät, arvodet till ordföranden och andra administrationskostnader,
            lön till elmontör, mätar- hyror m. m. Såsom ovan framhållits kan
            detta icke ha varit avsikten vid riksdagens beslut i frågan. Nuvarande
            tillämpning innebär, att elkonsumenterna i glesbygderna be- skattas
            väsentligt hårdare än konsumenterna i tätorterna. I många fall
            får de säkerligen betala en skatt motsvarande 2 öre/kWh, vilket
            departements- chefen i propositionen 1957 ansåg vara en alltför
            hård belastning. Som exempel kan anföras förhållandena från en
            elförening, som andra halvåret 1957 förbrukade 500 000 kWh. Föreningen
            får från vattenfallsstyrelsen räk- ning efter ett pris av 6 öre/kWh.
            För att kunna täcka tomgångsförluster på eget elnät måste föreningen
            debitera sina medlemmar med 8 öre/k Wh. Dess- utom upptages en
            fast avgift per andel för täckande av underhålls- och ad- ministrationskostnader,
            motsvarande cirka 3 öre/k Wh. Om energiskatten för föreningen
            beräknas efter det av vattenfallsstyrelsen debiterade belop- pet,
            motsvarande den verkliga elkraftförbrukningen, skulle den i detta
            fall utgöra 1500 kronor. Men då man måste debitera medlemmarna
            dessutom för cirka 20 procent tomgångsförlust samt för administrations-
            och under- hållskostnader, blir skattebeloppet 2 200 kronor, d.v.s.
            en förhöjning med cirka 50 procent. Frågan om värdeskatt eller
            styckeskatt är enligt vår mening icke av av- görande betydelse.
            Det väsentliga är, vilket system som än användes, att ut- formningen
            blir praktisk och rättvis. Den nuvarande tillämpningen uppfyl-
            ler icke nämnda krav. Från elföreningars sida framhåller man,
            att man mycket väl kan använda styckebeskattning för uttagande
            av skatten hos medlemmarna. En styckeskatt av 1 öre/kWh torde
            motsvara den skatte- sats, som avsågs vid riksdagsbeslutet 1957,
            sedan hänsyn även tagits till
          </p>
          <pb facs="riksdagen-motions-pdf/data/1959/mot_1959__ak__354/mot_1959__ak__354-003.pdf"/>
          <p>
            Motioner i Andra kammaren, nr 354 år 1959 9
          </p>
          <p>
            den under fjolåret tillkomna s. k. försvarsskatten. Om elföreningarna
            över- går till att debitera sina medlemmar efter styckeskatt,
            uppnår man också den fördelen, att vederbörande konsument stimuleras
            att söka minska på förbrukningen, vilket såsom framhållits var
            ett motiv vid riksdagsbeslutet. Underhålls- och administrationskostnader
            kan ju icke undvikas eller mins- kas. Elföreningarna torde själva
            ha möjlighet att — om de så finner lämpligt — debitera medlemmarna
            genom styckebeskattning. Det väsentliga är emel- lertid, att bestämmelserna
            i energiskatteförordningen ändras på sådant sätt, att elföreningen
            icke behöver inleverera skatt mer än på den elkraft som förbrukats.
            Nuvarande tillämpning medför, såsom framhållits, en hård be- lastning
            av glesbygderna, vilket icke kan ha varit riksdagens avsikt vid
            be- slutet 1957. Enligt vår mening bör ifrågavarande bestämmelser
            i energi- skatteförordningen förtydligas, så att det klart anges,
            att beskattningsvär- det är lika med summan av de avgifter, varmed
            producenter av elektrisk kraft debiterar förbrukare. Med stöd
            av det anförda får vi hemställa, att riksdagen måtte besluta,
            att beskattningsvärdet för beräkning av energiskatt å elektrisk
            kraft må vara lika med summan av de avgifter, varmed producenten
            av elek- trisk kraft debiterar förbrukaren, samt att vederbörande
            utskott måtte utarbeta förslag till den härför erforderliga författningsändringen.
          </p>
          <p>
            Stockholm den 27 januari 1959
          </p>
          <p>
            Emil Elmwall C. O. Carlsson Thorbjörn Fälldin i Bakeröd John
            Johansson Fritz Börjesson Henry Brandt
          </p>
          <p>
            i Gränö
          </p>
        </div>
      </div>
    </body>
  </text>
</TEI>
