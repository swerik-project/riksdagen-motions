<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00925">
  <teiHeader>
    <fileDesc>
      <titleStmt>
        <title>Kulturpolitiken</title>
        <author>Bengt Westerberg m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kulturpolitiken</title>
          <idno type="rdwebb">G802925</idno>
          <rs type="number">925</rs>
          <ref type="dokument_url_text">http://data.riksdagen.se/dokument/G802925/text</ref>
          <ref type="dokument_url_html">http://data.riksdagen.se/dokument/G802925</ref>
          <ref type="dokumentstatus_url_xml">http://data.riksdagen.se/dokumentstatus/G802925</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MYV5TtBU5tQGwqDu4dq25s</idno>
            <name>BENGT WESTERBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NWjcGTLPrVzhsv5pBHnJbA</idno>
            <name>JÖRGEN ULLENHAG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>KERSTIN EKMAN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-788GHtzSVWps3NNq8zFMiq</idno>
            <name>INGEMAR ELIASSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-67kiTFbXU3qDiVNVin2wTU</idno>
            <name>BJÖRN MOLIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UEwkYEkazcT9o4PSNTuLeA" type="signed"/>
        <correspContext corresp="i-UEwkYEkazcT9o4PSNTuLeA">
          <note type="signatory" corresp="i-MYV5TtBU5tQGwqDu4dq25s"/>
          <note type="signatory" corresp="i-NWjcGTLPrVzhsv5pBHnJbA"/>
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-788GHtzSVWps3NNq8zFMiq"/>
          <note type="signatory" corresp="i-67kiTFbXU3qDiVNVin2wTU"/>
          <note type="signatory" corresp="i-P7oVLGoBfbz4RGE5XkQtLN"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__925/mot_198485__925-001.pdf"/>
      <fw xml:id="i-2NuX8uC9mTvdy3KWNcxLj9">
        Motion 1984/85:925
      </fw>
      <div xml:id="i-2sgKwzZVo9BpMHqgh8oTRs" type="motHeader">
        <div xml:id="i-PkVQ3nbVDaXYjTR2KU8E41" type="motTitle"/>
        <div xml:id="i-8heqaY9SzKBcNv1udzpubE" type="motSubmissionInfo"/>
      </div>
      <div xml:id="i-VUnZLsSZN8msdVaoS2tDzb" type="motBody">
        <div xml:id="i-NxqhKZpqDgnEbs7H4gQ6SV">
          <p xml:id="i-PKqcxVcUUJYRUPqVTmEaGo">
            Bengt Westerberg m. fl. Kulturpolitiken
          </p>
          <p xml:id="i-2hhwMXg1dW84mRFs6yHaxY">
            Sverige har sedan begynnelsen av detta århundrade genomgått en
            stark teknisk och materiell utveckling, som gör att svensken i
            gemen lever på en bra mycket högre standard än vad världens befolkning
            i allmänhet har. Men detta högindustriella samhälle utsätter samtidigt
            människorna för andra påfrestningar, och många har besvikna frågat
            sig vart den tillfredsställelse tagit vägen, som man trodde att
            välfärden automatiskt skulle medföra. Samtidigt har man i växande
            utsträckning fått klart för sig att varken våra egna eller jordens
            resurser är outtömliga eller ens oförstörbara. Av de materiella
            och tekniska landvinningarna följer nya problem. Människorna har
            i ökad utsträckning börjat tala om livskvalitet och detta innefattar
            i hög grad vad det vi kallar kultur kan ge. Ett liv utan andliga
            dimensioner blir platt, tomt, tråkigt och i längden mördande.
            Människoan- den behöver näring för sina tankar och sin fantasi.
            Vi kan inte leva utan mening, mål och perspektiv.
          </p>
          <p xml:id="i-Aj2m9X5M4k2q5hy5GPSMhu">
            Mångfald och frihet
          </p>
          <p xml:id="i-9J6Dsq11h7x7ATF1sgJotm">
            En viktig förutsättning för att kulturlivet verkligen skall vara
            vitalt är att det inbegriper många röster och många olika konstarter.
            I den fria naturen är själva mångfalden en konsekvens av och en
            förutsättning för livets utveckling och för att alla naturens
            resurser skall kunna tas till vara. Gör ett ingrepp som får ensidighet
            och obalans som följd, och det sker alltid en utarmning. Detsamma
            gäller den mänskliga kulturen. Mångfalden och friheten är oundgängliga
            för ett vitalt andligt liv. Kulturpolitiken måste alltså garantera
            frihet och mångfald, och detta innebär att samhället skall stödja
            men inte styra kulturlivet. Frihetens motsats är övervakning och
            förbud. Det innebär att någon annan än jag själv vet vad som är
            bäst för mig. Det bygger på att det finns en elit, som vet bäst,
            definierar andra människors behov åt dem och avgör vad som är
            nyttigt resp. onyttigt. Starka maktpositioner är något som liberaler
            traditionellt är ytterst misstrogna mot. Makt korrumperar. Dessutom
            tror vi på den vuxna individens förmåga att själv träffa sina
            val, inte bara i frågor som gäller
          </p>
          <p xml:id="i-9k3rxxQhoS1jTXgBLkY9L">
            ekonomi, politik och äktenskap utan även när det gäller läsning,
            musik och TV.
          </p>
          <p xml:id="i-KTgw2op9CyYLMBmg2F72Yj">
            1 Riksdagen 1984/85.3 saml. Nr 925-930
          </p>
          <p xml:id="i-FEbrR8u9NjWK59Z2dtpbdb">
            Mot. 1984/85
          </p>
          <pb facs="riksdagen-motions-pdf/data/198485/mot_198485__925/mot_198485__925-002.pdf"/>
          <fw xml:id="i-GDJQmTB4R2GaEQJjfFKN1y">
            Mot. 1984/85:925 2
          </fw>
          <p xml:id="i-FK3UndqFkWsvUp9XqrYqxB">
            Val och växt
          </p>
          <p xml:id="i-EzLZqq6PESxUScT9W9KN8Y">
            I rätten att välja ingår också rätten att välja fel. Annars finns
            ingen frihet. Barnet med sin begränsade livserfarenhet och sitt
            känsliga sinne skall inte för tidigt behöva utsättas för sådant
            som det inte är moget för. Den växande människan behöver vårt
            skydd och vår ledning. Men den vuxna människans val måste vi respektera.
            Vi kan tala om för henne vad vi tycker, vi kan peka på alternativ,
            men vi kan inte tvinga henne att tycka som vi gör. Om vi fråntar
            människan rätten att välja och välja fel, fråntar vi henne i realiteten
            möjligheter att utvecklas.
          </p>
          <p xml:id="i-5hcF5XK3bMidP8mhXhwQZ7">
            Vägar till ett rikt liv
          </p>
          <p xml:id="i-Q5C9S4cb9cGj8pWJm4sNA1">
            Ett kulturarv förändrar man inte så lätt, och många stegrar sig
            inför blotta tanken. Men det gäller faktiskt inte att förkasta
            det arv en människa bär med sig, utan att öppna nya vägar, som
            kanske hjälper henne att leva ett rikare liv. Det klassiska liberala
            receptet heter upplysning, utbildning: skola, folk- bildning,
            fortbildning, föräldrautbildning. Ansvaret vilar huvudsakligen
            på kommun och statsmakter, men också på organisationer, kulturskapare
            och massmedier, inte minst televisionen. En viktig uppgift är
            att värna om minoriteternas intressen. Samhället bör gå in med
            stöd, där olika kulturyttringar har svårt att klara sig i konkurrens
            med mäktigare krafter. Utan stöd från samhället hotar mångfalden
            inom kulturutbudet att bli enfald, därför att konkurrensen inte
            sker på lika villkor mellan det som backas upp av starka ekonomiska
            intressen med skicklig marknadsföring och det som görs av en konstnär
            utan stora ekonomiska resurser. Yttrandefriheten sätts ur spel
            om en konstnärs verk inte kan nå sin publik, och grundläggande
            är naturligtvis att konstnärerna får möjlighet att skapa. Fattigdom
            är inte någon bra utgångspunkt för konstnärlig verk- samhet.
          </p>
          <p xml:id="i-3h2ShKe7B8zkpyiPEry5Ww">
            Kultur ingen lyxartikel
          </p>
          <p xml:id="i-LooF9nEpddNJ5NJ9nJTCZN">
            Kultur är med nödvändighet personalintensiv. Kultur handlar om
            männis- kan, hennes tankar, hennes känslor, hennes händers verk.
            Konstnären, författaren, kompositören, dansaren kan inte rationaliseras
            bort och ersättas av en maskin. Men i ett samhälle där kostnaden
            för mänskligt arbete ständigt ökar, blir det lätt så att verksamheter
            som inte kan spara personal kommer i svårigheter. Till de sektorer
            som bara kan leva genom mänskligt arbete, måste vi vara beredda
            att kanalisera en ökad andel av de resurser vi förfogar över.
            Kulturen kan vara ett lockande besparingsmål. Det tycks vara många
            som ser kulturell verksamhet som en utsmyckning på den grå vardagen,
            en lyx, som man kan unna sig i goda tider. Men kulturen är lika
            viktig och omistlig
          </p>
          <pb facs="riksdagen-motions-pdf/data/198485/mot_198485__925/mot_198485__925-003.pdf"/>
          <fw xml:id="i-8PZ3p6BbENvMUVjKsfuYN9">
            Mot. 1984/85:925 3
          </fw>
          <p xml:id="i-hPjkrBJK6nQ8jaY5nK5TQ">
            som allt annat som fordras för att erbjuda oss människor en rimlig
            tillvaro, och kanske av än större betydelse i kärva och besvärliga
            tider. En orsak till att besparingar slår hårt inom kultursektorn
            är att anslagen redan från början är ytterst minutiöst prövade
            och fördelade på många olika och i regel inte så stora poster.
            Gör man nedskärningar bryter man lätt sönder ett känsligt system
            och åstadkommer en proportionellt mycket större skada. Bara några
            procents nedskärning inom ett område med små och noga specificerade
            anslag medför att många människor kan bli arbetslösa, människor
            som ofta är mycket högt specialiserade och därför kan få svårt
            att finna andra arbeten. Effekterna blir stora även för kulturkonsumenterna
            genom att möjligheterna att få del av ett kulturutbud drastiskt
            minskar. Och vi vill att så många som möjligt skall få del av
            kulturen och engageras i kulturskapandet. Entusiasm och idealitet
            kan bära långt men inte hela vägen. Besparingar kan i nuvarande
            statsfinansiella läge naturligtvis inte lämna någon sektor av
            samhällslivet oberörd. Man man kan inte i besparingsarbetet låta
            sig styras av enkla rättviseprinciper som säger att alla verksamheter
            skall drabbas lika. I kärva tider måste vi slå vakt om det som
            är väsentligt och värdefullt. För folkpartiet hör kulturen och
            kulturpolitiken dit. Behovet av utbyggt stöd för de olika grupperna
            av kulturarbetare är stort. Den ekonomiska otryggheten är större
            för dem än för kanske någon annan yrkesgrupp i samhället. I år
            föreslår vi därför att på ett antal punkter statens stöd räknas
            upp för att bereda arbetsmöjligheter och förbättrad trygghet åt
            författare, konstnärer, tonsättare, musiker, dansare m. fl.
          </p>
          <p xml:id="i-NThAtSA93aemq9Dpst3Va3">
            Inkomstgarantier för konstnärer
          </p>
          <p xml:id="i-4kunDk3cG2HnkenhMfhbVi">
            Inkomstgaranti kan beviljas konstnärer som står för konstnärlig
            verksam- het av hög kvalitet och stor betydelse för svenskt kulturliv.
            Garantins maximibelopp uppgår för år 1985 till 109 000 kr. Detta
            maximibelopp minskas med innehavarens årsinkomst upp till ett
            basbelopp och med 75 4 av årsinkomsten i övrigt. Antalet inkomstgarantier
            är innevarande budgetår 122. Regeringen föreslår nu ytterligare
            tre garantirum men avser att utnyttja dem för tre förutvarande
            lärare vid konstnärlig högskoleutbildning. Ett betydande antal
            innehavare av garantirum har så höga inkomster av sin konstnärliga
            verksamhet att inkomstgarantin inte behöver utnyttjas. Samti-
            digt skulle ett stort antal framstående konstnärer, dvs. författare,
            musiker, bildkonstnärer, dansare, filmskapare m. fl., behöva den
            ekonomiska trygg- het som inkomstgarantin innebär. Vi föreslår
            därför — liksom konstnärsnämnden i sin anslagsframställning —
            att antalet garantirum ökas till 140, dvs. med ytterligare 15.
            För detta bör anslaget räknas upp med 1 125 000 kr. utöver vad
            regeringen föreslagit.
          </p>
          <p xml:id="i-QsN7YbrkKfir5uMBz8LuVt">
            1" Riksdagen 1984/85.3 saml. Nr 925-930
          </p>
          <pb facs="riksdagen-motions-pdf/data/198485/mot_198485__925/mot_198485__925-004.pdf"/>
          <fw xml:id="i-6NZTJLKV2od3urBuvqyCi6">
            Mot. 1984/85:925 4
          </fw>
          <p xml:id="i-Y4Ln4NqkXvJ7ao5Er5uQo1">
            Biblioteks- och visningsersättningarna
          </p>
          <p xml:id="i-NC6PfucVtZEd6d9Wz3pV5w">
            En grundläggande princip som folkpartiet hävdat under lång tid
            är att kulturarbetare skall ha rätt till ersättning då de ställer
            sina verk till allmänhetens förfogande. Det finns starka skäl
            för att nivån och konstruktio- nen på denna ersättning bör bygga
            på en lagstadgad förhandlingsrätt. Denna fråga är sedan många
            år föremål för behandling i upphovsrättsutredningen. Det är angeläget
            att resultatet av dess arbete snart redovisas. Till dess utredningens
            överväganden föreligger bör nuvarande system att riksdagen fastställer
            ersättningens storlek bibehållas. Det gäller både biblioteksersätt-
            ningen och den från 1982 införda visningsersättningen till konstnärer.
            I första hand bör naturligtvis strävan därvid vara att bevara
            ersättningarnas realvärde sett i relation till löneutvecklingen
            för andra grupper. För att åstadkomma detta föreslår vi att biblioteksersättningen
            höjd med 4 öre av grundbeloppet för hemlån av svenska originalverk
            och av övriga grundbelopp i motsvarande mån. Detta innebär att
            anslaget måste räknas upp med 3 210 000 kr. utöver vad regeringen
            föreslagit. Av samma skäl föreslår vi en uppräkning av anslaget
            för visningsersättning med 2 milj. kr. utöver vad regeringen föreslagit.
          </p>
          <p xml:id="i-8NfH8q55omUEmC7qJ7Kvx9">
            Utställningsersättning
          </p>
          <p xml:id="i-Sx5r5cvjPJ7q9kPNmrq1QW">
            Riksdagen har redan för många år sedan uttalat sig för att en
            utställningser- sättning skall införas. Vi menar att tiden nu
            är mogen för att införa en sådan ersättning. Ur ett statligt konstutställningsanslag
            skall ersättningar utbetalas direkt till de konstnärer som ställer
            ut i kommunal eller konstförenings (allmän eller arbetsplats)
            regi eller annan seriös utställningsverksamhet och som kan dokumentera
            sitt konstnärsskap genom seriös yrkesverksamhet. Då utställningsersättningen
            under sitt första skede kommer att ligga på en relativt låg nivå
            och då erfarenhet av systemets administration saknas bör ersättningen
            begränsas till separatutställningar. Med detta menar vi utställ-
            ningar där högst tre konstnärer deltar. Också ur konstnärernas
            synvinkel är denna begränsning försvarbar då det är vid separatutställningar
            som konstnären satsar mest arbete och har de största kostnaderna.
            Ersättningen bör administreras av Konstnärsnämnden. Ansökan om
            ersättning inges av konstnär en gång om året på dag som Konstnärsnämnden
            bestämmer. Till ansökan fogas intyg om utställningar under året
            samt på fastställt formulär dokumentation om stipulerade kvalifikationer.
            Konstnärsnämnden beräknar därefter ersättningens storlek. Utbetalning-
            en sker sedan direkt till resp. konstnärer i förhållande till
            antalet utställningar och anslagets storlek. Enligt uppgifter
            från KRO och Sveriges Konstföreningars Riksförbund beräknas antalet
            separatutställningar som kan förväntas bli ersättningsberät- tigade
            till omkring 3 000 per år. Vid en ersättning om 1 000 kr. per
            utställning
          </p>
          <pb facs="riksdagen-motions-pdf/data/198485/mot_198485__925/mot_198485__925-005.pdf"/>
          <fw xml:id="i-WAWDNKEPksFCj8sh3q3pP7">
            Mot. 1984/85:925 S
          </fw>
          <p xml:id="i-7YsLp5ZXzpEK8YrEuMu4No">
            blir då årskostnaden 3 milj. kr. En högre ersättning per utställning
            än detta är dock motiverad. Vi föreslår därför att 5 milj. kr.
            avsätts för utställningsersättning enligt den modell vi här skisserat.
            Viss del av detta anslag bör få användas för att täcka de administrativa
            merkostnader som Konstnärsnämnden åsamkas.
          </p>
          <p xml:id="i-Pm55v8vnL7i1sqTCq8yrgW">
            Tonsättarfond
          </p>
          <p xml:id="i-JFTw2QR1LH4Vy3TRiazE9U">
            Frågan om att avsätta ett rimligt belopp som ersättning för allmänhetens
            utnyttjande av svenska tonsättares verk har länge diskuterats
            i musikkretsar. I år har KLYS, Konstnärliga och litterära yrkesutövares
            samarbetsnämnd, satt detta önskemål först på sin prioriteringslista.
            I avvaktan på en definitiv och mera beräkningsbar lösning av ersättnings-
            problemen bör riksdagen anslå ett belopp till en tonsättarfond
            såsom kompensation för allmänhetens utnyttjande av svenska tonsättares
            verk. Fonden bör ledas av en styrelse sammansatt enligt samma
            principer som nu gäller för Författarfonden. Som ett första steg
            och i avvaktan på en mera permanent lösning bör 3 milj. kr. tillföras
            en sådan planerad tonsättarfond.
          </p>
          <p xml:id="i-LCaSLKfG9VHwuNtyuTPM6p">
            Stöd till frilansmusiker
          </p>
          <p xml:id="i-NaC3krACZo3dXC95ZjzLKs">
            Arbetssituationen för de musiker som ej är fast anställda är
            f.n. mycket bekymmersam. Musikinstitutionernas resurser för att
            utnyttja frilansmusi- ker har i de flesta fall krympt avsevärt.
            Bästa sättet att snabbt ge stöd åt fler produktioner med utnyttjande
            av svenska utövande musiker torde vara att öka Rikskonserters
            anslag för offentlig konsertverksamhet. Detta bör därför räknas
            upp med 3 milj. kr. utöver vad regeringen föreslagit.
          </p>
          <p xml:id="i-5zGvQmzve5YeQb1cyY9Ef6">
            Stöd till dansen
          </p>
          <p xml:id="i-ByvnjVajUJjvfLpWJkMJtG">
            I denna motion föreslår vi förstärkt stöd till de olika kategorierna
            av konstnärer och artister. Dansare och koreografer kan visserligen,
            åtminstone teoretiskt, få del av inkomstgarantierna, men i övrigt
            är det svårt att hitta någon stödform som direkt ökar sysselsättningen
            för dessa betydelsefulla konstnärsgrupper. En väg att gå är att
            anknyta till Danshögskolans roll som ett dansens kulturcentrum.
            Danshögskolan är landets enda rikstäckande högskola med utbildning
            av danspedagoger, mimare och koreografer. Vi föreslår att Danshögskolan
            får 1 milj. kr. för att förstärka sin verksamhet på i första hand
            följande fyra områden: fortbildning av dansare till pedagoger,
            föreställningsverksamhet inom koreograflinjen, förstärkning av
            ämnet scenisk framställning inom mimlinjen, besök av gästpedagoger.
            Detta skulle väsentligt öka möjligheter- na för lärare, elever
            och gästdansare att anordna föreställningar och
          </p>
          <pb facs="riksdagen-motions-pdf/data/198485/mot_198485__925/mot_198485__925-006.pdf"/>
          <fw xml:id="i-MS7uXBCUvtLzo8hFtTLm9a">
            Mot. 1984/85:925 6
          </fw>
          <p xml:id="i-T2YRNPsCdhv1g1oaVLVE5R">
            samtidigt skapa förutsättningar för Danshögskolan att ännu mera
            etablera sig som det kulturcentrum inom dansens område som högskolan
            redan i dag är.
          </p>
          <p xml:id="i-MR1gEREnYCRT7LxNMBGeJN">
            Dramaten
          </p>
          <p xml:id="i-2afRANbviwux16KvX4u4qv">
            Budgetpropositionen innebär för Dramatens del en faktisk försvagning
            av dess budget med 2 milj. kr. (875 000 + 875 000 + 250 000 kr.).
            Av detta belopp utgör 250 000 kr. en beräkning av vad det bristande
            inflationsskyddet medför i form av ökade kostnader för teatern.
            Denna budgetförsämring tillsammans med ökade lönekostnader för
            teatern i form av ofullständig täckning av ingångna löneuppgörelser
            innebär att Dramaten i fortsättningen knappast kommer att kunna
            motsvara de förväntningar man har rätt att ställa på en nationalscen.
            Kraftiga personalminskningar måste nu ske, som omöjliggör för
            Dramaten att i fortsättningen bjuda på så spektakulära föreställningat
            som Kung Lear och Julius Caesar samtidigt som teatern kan kosta
            på sig ett förnyande, experimentellt och sökande utvecklingsarbete
            genom föreställningar som En talande tystnad och Ett experiment.
            Vi föreslår att riksdagen anvisar Dramaten 2 milj. kr. utöver
            vad
          </p>
          <p xml:id="i-HuUgk1FS9NmcJ22BAbKREs">
            regeringen föreslagit.
          </p>
          <p xml:id="i-4wFubY2MscVWTj1yVFEyPD">
            Drottningholm
          </p>
          <p xml:id="i-7tJkbPP4fgMDAuNToUBTrC">
            I en särskild motion föreslår vi en uppräkning av anslaget till
            Drottning- holmsteatern med 350 000 kr. för dess föreställningsverksamhet.
          </p>
          <p xml:id="i-XTMWJvt1s7enV1YtvXoovJ">
            Edsbergs musikskola
          </p>
          <p xml:id="i-8R5mghNFGbiQ38FzgFxPxA">
            I en annan separat motion föreslår vi att 1,6 milj. kr. skall
            anvisas för att möjliggöra för Edsbergs musikskola att fortsätta
            sin verksamhet efter den 1 juli 1985.
          </p>
          <p xml:id="i-EFSYnk3CcyRjCyZQKmjCMn">
            Hemställan
          </p>
          <p xml:id="i-PBGeDnBeHVSvxtCYbB333w">
            Med hänvisning till vad som anförts i motionen hemställs” 1.
            att riksdagen till Inkomstgarantier för konstnärer för budgetåret
            1985/86 anvisar 1 125 000 kr. utöver vad regeringen föreslagit,
            2. att riksdagen beslutar att biblioteksersättningens grundbelopp
            för hemlån av svenskt originalverk skall räknas upp med tre öre
            utöver vad regeringen föreslagit eller således till 44 öre samt
            att övriga grundbelopp skall höjas i motsvarande mån, 3. att riksdagen
            till Ersättning åt författare m. fl. för utlåning av deras verk
            genom bibliotek för budgetåret 1985/86 anvisar 3 210 000 kr. utöver
            vad regeringen föreslagit,
          </p>
          <p xml:id="i-HwX11oh1jKXUJKuvK4akQa">
            " Se även motion 1984/85:926
          </p>
          <pb facs="riksdagen-motions-pdf/data/198485/mot_198485__925/mot_198485__925-007.pdf"/>
          <fw xml:id="i-NA4k1csbMNKLTWxng2bpHq">
            Mot. 1984/85:925
          </fw>
          <p xml:id="i-FGCyQj7AJheveQ6mwf1fh6">
            4. att riksdagen till Visningsersättning åt bild- och formkonstnärer
            för budgetåret 1985/86 anvisar 2 milj. kr. utöver vad regeringen
            föreslagit, 5. att riksdagen under ett nytt anslag under åttonde
            huvudtiteln till Utställningsersättning för budgetåret 1985/86
            anvisar ett anslag av 5 milj. kr., 6. att riksdagen under ett
            nytt anslag under åttonde huvudtiteln till Sveriges tonsättarfond
            för budgetåret 1985/86 anvisar ett anslag av 3 milj. kr., 7. att
            riksdagen till Rikskonsertverksamhet för anslagsposten offentlig
            konsertverksamhet för budgetåret 1985/86 anvisar 3 milj. kr. utöver
            vad regeringen föreslagit, 8.att riksdagen till Bidrag till Dramatiska
            teatern för budgetåret 1985/86 anvisar 2 milj. kr. utöver vad
            regeringen föreslagit.
          </p>
          <p xml:id="i-QYSynnvwoPJfnz1u9nimEj" type="date">
            Stockholm den 22 januari 1985
          </p>
          <div xml:id="i-H9RxXrEpChW5yhezebjhHG" type="signatureBlock">
            <p who="i-MYV5TtBU5tQGwqDu4dq25s" type="signature">
              BENGT WESTERBERG (fp)
            </p>
            <p who="i-NWjcGTLPrVzhsv5pBHnJbA" type="signature">
              JÖRGEN ULLENHAG (fp)
            </p>
            <p who="i-A8ft8hMHUcZDSE5fKdjGpq" type="signature">
              KERSTIN EKMAN (fp)
            </p>
            <p who="i-788GHtzSVWps3NNq8zFMiq" type="signature">
              INGEMAR ELIASSON (fp)
            </p>
            <p who="i-67kiTFbXU3qDiVNVin2wTU" type="signature">
              BJÖRN MOLIN (fp)
            </p>
            <p who="i-P7oVLGoBfbz4RGE5XkQtLN" type="signature">
              JAN-ERIK WIKSTRÖM (fp)
            </p>
          </div>
        </div>
      </div>
    </body>
  </text>
</TEI>
