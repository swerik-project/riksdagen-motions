<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SfU-00225">
  <teiHeader>
    <fileDesc>
      <titleStmt>
        <title>Ensamstående föräldrar</title>
        <author corresp="i-RnWtNUQCpycyMXbuRLTXcR">av Josefin Brink m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ensamstående föräldrar</title>
          <idno type="rdwebb">GV02Sf225</idno>
          <rs type="number">Sf225</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GV02Sf225/text</ref>
          <ref type="dokument_url_html">http://data.riksdagen.se/dokument/GV02Sf225</ref>
          <ref type="dokumentstatus_url_xml">http://data.riksdagen.se/dokumentstatus/GV02Sf225</ref>
          <ref type="doc">http://data.riksdagen.se/fil/FA05C81E-21C4-4EBF-AC8C-96CAAA6B79FF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9qdKjKZvarktPEoyWpMYRT" type="signed"/>
        <correspContext corresp="i-9qdKjKZvarktPEoyWpMYRT">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-Rf9ZraHZpVAXE2aXWb3iUP" type="referral">
          <date when="2007-10-16"/>
        </correspAction>
        <correspAction xml:id="i-W4DnsSfik9Mz55K2UagZan" type="dismissal">
          <date when="2007-10-16"/>
        </correspAction>
        <correspAction xml:id="i-61sew5cEpWmpNa9JuhmMZX" type="numbering">
          <date when="2007-10-04"/>
        </correspAction>
        <correspAction xml:id="i-Fz8R1Loq6DATfpQUTe92Hk" type="submission">
          <date when="2007-10-02"/>
        </correspAction>
        <correspAction xml:id="i-EZK2vZcjh66UELXXYs8mnd" type="transfer">
          <date when="2007-10-02"/>
        </correspAction>
        <correspAction xml:id="i-Uik8Fv2a1Zv1TczrmTxztk" type="assigned"/>
        <correspContext corresp="i-Uik8Fv2a1Zv1TczrmTxztk">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FXTXBLPvGcBWTP3s7LoEUb" type="motBody">
        <div xml:id="i-55YQRv6gLBmBxuDJe9pwX4" type="motProposal" subtype="förslag">
          <head xml:id="i-7tsEqwcuaG81kJF13nMHri">
            Förslag till riksdagsbeslut
          </head>
          <list xml:id="i-W3tRdw1QthhTK3sBReYFfA" style="ol">
            <item xml:id="i-D9MHFUmonRse96ZJonUMKY">
              Riksdagen tillkännager för regeringen som sin mening vad som
              anförs i motionen om att regeringen återkommer med en handlingsplan
              för hur man ekonomiskt ska jämställa barn till ensamstående föräldrar
              med barn som har båda sina föräldrar.
            </item>
            <item xml:id="i-LCJUmcNYWzuNvpaq6PqEw4">
              Riksdagen begär att regeringen återkommer med en strukturell
              analys, i enlighet med vad som anförs i motionen, samt ett politiskt
              handlingsprogram som syftar till att förbättra situationen för
              ensamstående föräldrar.
            </item>
            <item xml:id="i-YaLmU6u8v9x979RuXHRBYY">
              Riksdagen tillkännager för regeringen som sin mening vad som
              anförs i motionen om att se över hur kostnaderna för barnets försörjning
              fördelar sig vid växelvis boende.
            </item>
            <item xml:id="i-5r7KrKd84NyhMxJc6Touom">
              Riksdagen begär att regeringen återkommer med förslag om hur
              indexering av underhållsstödet bör utformas.
            </item>
            <item xml:id="i-BrTNEtST9dLC4bgUau3HZv">
              Riksdagen begär att regeringen skyndsamt återkommer med förslag
              till ändring i lagstiftningen om återbetalningsskyldighet i enlighet
              med vad som anförs i motionen.
            </item>
            <item xml:id="i-7oW52BauWr1ey3BM6hqCFK">
              Riksdagen begär att regeringen återkommer med förslag om förbättringar
              angående umgängesresor i enlighet med vad som anförs i motionen.
            </item>
          </list>
        </div>
        <div xml:id="i-KBX41Ae1DmmRebQS5Ff1j8" type="motContent">
          <head xml:id="i-2TfE4zUFdNbWYXKuJQGKkX" type="h1">
            Motivering
          </head>
          <p xml:id="i-TLzoPUCX51pw5sgnMoTVzk">
            I dag lever en tredjedel av alla barn i Sverige med en ensamstående
            förälder. Ändå är det kärnfamiljen som är normbildande för lagstiftning
            och regelverk. Det leder bl.a. till att de ekonomiska villkoren
            mellan barnfamiljer är ojämlika och orättvisa. Ensamstående föräldrars
            ekonomiska standard är sämre än sammanboende föräldrars. SCB:s
            undersökning om hushållens ekonomi (HEK) visar att ensamstående
            med barn inte ökat sin ekonomiska standard i samma utsträckning
            som andra. En typisk ensamstående förälder är en kvinna, även
            om växelvis boende mellan föräldrar ökar. Ensamstående kvinnor
            med barn har en ekonomiskt svårare situation än andra. De har
            lägst ekonomisk standard oavsett stöd i form av barn- och bostadsbidrag
            och tjänar t.ex. bara drygt hälften av en sammanboende pappas
            lön. Sysselsättningen bland ensamstående mödrar har sjunkit och
            de har oftare än andra otrygga anställningar.
          </p>
          <p xml:id="i-KZ86NNkjoacgZP4zgst4Za">
            Möjlighet till inflytande över arbetstider och arbetssituation,
            rätten till heltidsarbete och tillgång till barnomsorg dygnet
            runt är viktiga politiska åtgärder som Vänsterpartiet driver och
            som skulle ge positiv effekt för ensamstående föräldrars ekonomi
            samt möjlighet att förena arbets- och familjeliv.
          </p>
          <head xml:id="i-15cKjEmNiHx2ot51SWFfEY" type="h1">
            Barns ekonomiska villkor
          </head>
          <p xml:id="i-4HAoG5Uz9X5w2NmD7iwNBy">
            Livsvillkoren för barn till sammanboende respektive ensamstående
            skiljer sig avsevärt åt. Barn till ensamstående har sällan råd
            att följa med kompisar på olika aktiviteter. 47 procent av de
            barn mellan 10 år och 18 år som har en ensamstående förälder tvingades
            avstå från att delta i olika aktiviteter med sina kompisar under
            2003 (Barn och deras familjer, SCB). Att stärka barnfamiljers
            ekonomi, t.ex. genom att höja barnbidragen och sänka barnomsorgsavgifterna,
            är ett sätt att stödja också de mest utsatta barnen eftersom grunden
            i ekonomin på så vis stärks hos alla barnfamiljer. Sänkta boendekostnader
            och höjda löner för kvinnor är andra exempel på politik som gynnar
            många och som i förlängningen dessutom innebär att klyftan minskar
            mellan dem som har allra minst och dem som har lite mer.
          </p>
          <p xml:id="i-KY7qW3bCidpMHeDDidLEcA">
            Familjer som består av en förälder med barn kan inte vänta på
            sådant som en politik för full sysselsättning eller en bostadspolitik
            som gör det möjligt att hitta en bostad med rimlig hyra. Därför
            anser vi att det finns åtgärder som måste vidtas omedelbart i
            syfte att minska klyftorna mellan dem som har mer och dem som
            har mindre. Det handlar bl.a. om höjt underhållsstöd, höjt bostadsbidrag
            och om att även familjer som lever med ekonomiskt bistånd ska
            omfattas av generella barnbidragshöjningar.
          </p>
          <p xml:id="i-PneC49nkvVY1mwn26u8QgU">
            För att de åtgärder som riktas gentemot ensamstående föräldrar,
            av vilka de flesta är kvinnor, ska ha den träffsäkerhet som avses
            och för att anvisade förbättringar också skall bli reella förbättringar,
            bör regeringen återkomma med en handlingsplan för hur man ekonomiskt
            ska jämställa barn till ensamstående föräldrar med barn som har
            båda sina föräldrar. Detta bör riksdagen som sin mening ge regeringen
            till känna.
          </p>
          <head xml:id="i-JfEFuLzHvhDNiQ4kW9ybsZ" type="h1">
            Kärnfamiljsnormen
          </head>
          <p xml:id="i-ACg2sLnBGqDA7nbGtp7Ug7">
            Det offentliga välfärdssystemet är så konstruerat att det har
            en utjämnande effekt och bidrar till en solidarisk omfördelning
            av ekonomiska resurser mellan gruppen kvinnor och gruppen män,
            mellan lågavlönade och högavlönade och en omfördelning mellan
            olika perioder i individernas liv. Det ekonomiska offentliga trygghetssystemet
            är således ett av våra viktigaste redskap för att utjämna klass-
            och könsskillnader. För kvinnor innebär det ett minskat ekonomiskt
            beroende av enskilda män och för ensamstående föräldrar en möjlighet
            till egen försörjning kombinerat med förvärvsarbete. Stabila offentliga
            ekonomiska välfärdssystem skapar trygga människor som på ett bra
            sätt kan tillvarata sina livsmöjligheter.
          </p>
          <p xml:id="i-RhX8uBAZqqNpredohEMvR6">
            För Vänsterpartiet är värnandet av den generella välfärden en
            prioriterad uppgift. Det är också viktigt att trygghetssystemen
            svarar mot den verklighet som människor lever i. I samhället i
            dag finns en mångfald av familjekonstellationer, och Vänsterpartiet
            arbetar för att alla människor ska känna sig fria att leva som
            de vill, att ingen ska behöva värderas socialt eller ekonomiskt
            utifrån en stereotyp familjebild. Men den sammantagna bilden visar
            att ensamstående föräldrar och deras barn, i synnerhet ensamstående
            mödrar, lever under generellt sämre villkor än någon annan grupp
            i samhället.
          </p>
          <p xml:id="i-7uj2jeThiQy3Tbtyax1C5T">
            Det är nödvändigt att de mekanismer, normer och föreställningar
            om en tvåsam kärnfamilj som upprätthåller och återskapar de orättvisa
            strukturerna identifieras och analyseras djupgående för att bryta
            den strukturella diskriminering som ensamstående mödrar utsätts
            för. Detta är viktigt inte minst för att förhindra att välfärdssystemets
            uppbyggnad reproducerar begränsande normer och värderingar. För
            att komma till rätta med den ojämlika snedfördelning som drabbar
            ensamstående kvinnor med barn fordras en generell välfärdspolitik
            som står fri från kärnfamiljsnormen. Det gäller flera samverkande
            politikområden, där socialpolitik, utbildningspolitik, bostadspolitik,
            arbetsmarknads- och skattepolitik är några centrala delar. Viljan
            att få bort köns-, etnicitets- och klassorättvisor brister som
            vi är övertygade om kan hanteras och reformeras inom ramen för
            den offentliga välfärdspolitiken måste visa sig i politisk handling.
            Således föreslår Vänsterpartiet att riksdagen ger regeringen i
            uppdrag att återkomma med ett politiskt handlingsprogram som syftar
            till att förbättra situationen för ensamstående föräldrar. Detta
            bör riksdagen som sin mening ge regeringen till känna.
          </p>
          <head xml:id="i-B2W5fyUade9W6SAnMirMnY" type="h1">
            Delat barnbidrag vid växelvis boende
          </head>
          <p xml:id="i-LJqhxVC1vEnJveXirjiAhL">
            När föräldrar har gemensam vårdnad utbetalas barnbidraget automatiskt
            till modern, om inte föräldrarna gemensamt anmäler till Försäkringskassan
            att fadern ska erhålla barnbidraget i stället. Om barnet är folkbokfört
            på samma adress som en av vårdnadshavarna vid gemensam vårdnad,
            utbetalas barnbidraget dit barnet är folkbokfört. Bakgrunden till
            gällande ordning handlar bl.a. om att det har funnits mer sannolikt
            att bidraget verkligen kommer barnet till godo om modern får det
            utbetalt till sig.
          </p>
          <p xml:id="i-AoRwW5uaLNjBZvp73j1kdm">
            Många föräldrar väljer i dag att dela på den faktiska vårdnaden
            av barnen efter en separation. Barnen bor växelvis hos mamman
            och pappan, och bägge tar försörjningsansvar för barnen. När barnen
            lever i växelvis boende mellan föräldrarna tar bägge vårdnadshavarna
            ett aktivt delat ansvar för omsorgen om barnen. Därför bör föräldrar
            gemensamt kunna begära att få barnbidraget delat vid växelvis
            boende när föräldrarna är överens om det.
          </p>
          <p xml:id="i-E3XAb35NRodhZWxeS9hK4n">
            Vänsterpartiet motsätter sig däremot en tvångsdelning av barnbidraget
            vid växelvis boende. Barnbidraget är till för att i viss utsträckning
            täcka de kostnader som är förknippade med barnet, för att utjämna
            skillnaderna mellan dem som har barn och dem som inte har barn.
            Det finns i dag inga färska undersökningar som visar hur dessa
            kostnader fördelar sig vid växelvis boende.
          </p>
          <p xml:id="i-Hu9wiFUkWVpUfswgFfKfEn">
            Enligt Michael Gähler i Bara en mor ensamstående mödrars ekonomiska
            levnadsvillkor i 1990-talets Sverige (SOU 2001:54) har ensamstående
            mödrar fått det allt sämre i relation till andra hushållstyper
            under 1990-talet, och dessa hushåll har i mindre utsträckning
            lyckats tillgodogöra sig det ekonomiska uppsving som inleddes
            i slutet av 1990-talet. På frågan varför ensamstående mödrar överlag
            tycks missgynnas ekonomiskt tas det bl.a. upp att kvinnor ofta
            har huvudansvaret för barnens försörjning.
          </p>
          <p xml:id="i-BoLYhdCJ1Z4r2jpGaSTdA8">
            Socialdepartementet har tagit fram underlag på hur det ser ut
            med kostnaderna för barnomsorgen. Det visade sig då att fakturorna
            i de allra flesta kommuner skickas till barnets folkbokföringsadress,
            som i de allra flesta fall också är mammans adress. Vi håller
            det då för sannolikt att det i de flesta fall är den som har barnet
            folkbokfört hos sig som betalar fakturan. Innan mer fakta finns
            till hands om hur övriga kostnader fördelar sig är vi inte beredda
            att gå med på att barnbidraget ska delas mot den ena förälderns
            vilja.
          </p>
          <p xml:id="i-Fh4UXki3eV7xomKguoR1fx">
            Mot denna bakgrund bör regeringen tillsätta en utredning som
            ser över hur kostnaderna för barnets försörjning fördelar sig
            vid växelvis boende. Detta bör riksdagen som sin mening ge regeringen
            till känna.
          </p>
          <head xml:id="i-KrEkpnJMY7JXBW3tbkscRN" type="h1">
            Höjt underhållsstöd
          </head>
          <p xml:id="i-PwhQXB5eimTPKPjqanWXrC">
            Genom de regeländringar som gjordes av underhållsstödet 1994
            blev ersättningsnivån beroende av regeringsbeslut för att höjas.
            Därefter låg stödet oförändrat på samma nivå fram till den höjning
            på 100 kr som genomfördes i och med budgetpropositionen för 2005.
            Stödets värde har därmed urholkats kraftigt. Vänsterpartiet föreslår
            i vår budgetmotion för utgiftsområde 12 att underhållsstödet höjs
            med 200 kr från 2008 och att det samtidigt värdesäkras i förhållande
            till prisutvecklingen genom att det knyts till prisbasbeloppet.
            Därför bör regeringen återkomma med förslag på hur en indexering
            av underhållsstödet bör genomföras. Detta bör riksdagen begära.
          </p>
          <p xml:id="i-2pcUndNLFn72vMAvQn3kJ2">
            Underhållsstödet fyller en mycket viktig funktion vad gäller
            att se till att vårdnadshavare uppfyller sitt försörjningsansvar
            för barn även efter separation mellan vårdnadshavare. För att
            i möjligaste mån motverka konflikter efter separation är det viktigt
            att detta system uppfattas som rättvist. Vi måste också motverka
            att systemet sänder ut signaler om att den s.k. umgängesföräldern,
            vilket ofta är mannen, förväntas ta ett ekonomiskt ansvar men
            vara frånvarande i relationen till barnet. Dagens system tenderar
            att sända ut sådana signaler eftersom reglerna vid umgänge är
            bristfälliga.
          </p>
          <p xml:id="i-GPD82rLPJXLDM8utHfWweD">
            Utifrån dessa aspekter är det viktigt att åstadkomma förändringar
            gällande inkomstunderlaget vid fastställande av återbetalningsskyldighet,
            umgängesavdraget och umgängesresor. I dag fastställs återbetalningsskyldigheten
            på inkomst två år bakåt i tiden. Det innebär problem för de umgängesföräldrar
            som får stora förändringar av inkomstunderlaget. Vänsterpartiet
            anser därför att det finns behov av att applicera en s.k. CSN-metod
            vid beräkning av inkomstunderlag. Detta skulle innebära att återbetalningsskyldigheten
            bestäms utifrån dagsaktuell inkomst om inkomsten ändrats mer än
            15 %. Redan 1997 gav riksdagen, efter förslag från Vänsterpartiet,
            regeringen i uppdrag att återkomma med en lösning på problemet
            att underhållsstödets storlek fastställs efter senast taxerad
            inkomst (bet. 1997/98:SfU1). Försäkringskassan har getts i uppdrag
            att kartlägga och komma med förslag på hur de som får förändrad
            inkomst, t.ex. på grund av arbetslöshet, ska kunna få sin återbetalningsskyldighet
            beräknad på aktuell inkomst. Därför bör regeringen skyndsamt inhämta
            Försäkringskassans kartläggning och återkomma med förslag på ändring.
            Detta bör riksdagen som sin mening ge regeringen till känna.
          </p>
          <p xml:id="i-58E6YBuGzRv218253S77fH">
            Vidare måste frågan om finansiering av umgängesresor få sin lösning
            vad gäller vårdnadshavare som inte har ekonomisk möjlighet att
            resa och träffa sina barn. Möjligheten att tillhandahålla ekonomiskt
            stöd som är reglerat inom ramen för underhållsstödet och återbetalningsskyldighet
            bör därför övervägas. Vänsterpartiet menar att detta är väsentligt
            för att framför allt umgängesföräldern ska uppleva underhållsstödsystemet
            som rättvist. Därför bör regeringen återkomma med förslag på förbättringar
            angående umgängesresor i enlighet med det ovan anförda. Detta
            bör riksdagen som sin mening ge regeringen till känna.
          </p>
        </div>
        <div xml:id="i-ByTzEo7dzQ9pbjSMhCPQwX" type="motSignatures">
          <list xml:id="i-MQiLAGvrMN3m4qvKoqWUa6">
            <item xml:id="i-RVr3RYKApEcRaqx4SY147v" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-LUKXpoSK8nrJFc2RDnVW5Z" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-V9rNFftqsC2SHi8vh7sbsC" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-9LBDTQxeusW1dwEQVNMWDE" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
