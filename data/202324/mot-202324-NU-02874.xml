<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-NU-02874">
  <teiHeader>
    <fileDesc>
      <titleStmt>
        <title>med anledning av prop. 2023/24:126 Natura 2000-tillstånd i samband med ansökan om bearbetningskoncession enligt minerallagen</title>
        <author corresp="i-DAzwuDmrMCAk4CXBrm86y5">av Elin Söderberg m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2874 av Elin Söderberg m.fl. (MP)</title>
          <idno type="rdwebb">HB022874</idno>
          <rs type="number">2874</rs>
          <orgName type="comitteeAbbreviation">NU</orgName>
          <ref type="dokument_url_text">https://data.riksdagen.se/dokument/HB022874/text</ref>
          <ref type="dokument_url_html">https://data.riksdagen.se/dokument/HB022874</ref>
          <ref type="dokumentstatus_url_xml">https://data.riksdagen.se/dokumentstatus/HB022874</ref>
          <ref type="pdf">https://data.riksdagen.se/fil/E1B4D9EB-775B-483F-8C91-3F737F90CE59</ref>
          <ref type="docx">https://data.riksdagen.se/fil/F2AC5771-9CE3-4B3B-8536-508F42556C68</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DAzwuDmrMCAk4CXBrm86y5</idno>
            <name>Elin Söderberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9N94VnavhL9irJidF3qceM</idno>
            <name>Katarina Luhr</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-FDkKvDMncsBnE8nzn8d1Re</idno>
            <name>Emma Nohrén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-XPu3ZHL3w9uUH4TKYHMmif</idno>
            <name>Linus Lakso</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-P64bNLHzaB8D5gBnY8yKWk" type="basedOn"/>
        <correspContext corresp="i-P64bNLHzaB8D5gBnY8yKWk">
          <ref>Proposition 2023/24:126</ref>
        </correspContext>
        <correspAction xml:id="i-T5buz8M4rhL1GHtGj3iNHt" type="signed"/>
        <correspContext corresp="i-T5buz8M4rhL1GHtGj3iNHt">
          <note type="signatory" corresp="i-DAzwuDmrMCAk4CXBrm86y5"/>
          <note type="signatory" corresp="i-9N94VnavhL9irJidF3qceM"/>
          <note type="signatory" corresp="i-FDkKvDMncsBnE8nzn8d1Re"/>
          <note type="signatory" corresp="i-XPu3ZHL3w9uUH4TKYHMmif"/>
        </correspContext>
        <correspAction xml:id="i-YNXnY3B2WHgiKUKU62Fprp" type="submitted">
          <date when="2024-04-18"/>
          <time when="18:18:08"/>
        </correspAction>
        <correspAction xml:id="i-Jf8NXNfymbbqFv5nMggW5m" type="reviewed">
          <date when="2024-04-23"/>
          <time when="18:24:12"/>
        </correspAction>
        <correspAction xml:id="i-6vUct6Ynoxx5NimW6wu2uj" type="dismissed">
          <date when="2024-04-24"/>
        </correspAction>
        <correspAction xml:id="i-P1jnpeZeg2keTGg8gtHoYT" type="referred">
          <date when="2024-04-25"/>
        </correspAction>
        <correspAction xml:id="i-NyyNABGZyHWWRL4JLjaReF" type="assigned">
          <date when="2024-04-26"/>
          <time when="14:28:15"/>
        </correspAction>
        <correspContext corresp="i-NyyNABGZyHWWRL4JLjaReF">
          <ref type="assignedTo">Näringsutskottet</ref>
        </correspContext>
        <correspAction xml:id="i-NqE6P8vgksH9D2a99bjL6Y" type="behandlas_i"/>
        <correspContext corresp="i-NqE6P8vgksH9D2a99bjL6Y">
          <ref type="uppgift">2023/24:NU17</ref>
          <ref type="ref_dok_id">HB01NU17</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU17</ref>
          <ref type="ref_dok_titel">Natura 2000-tillstånd i samband med ansökan om bearbetningskoncession enligt minerallagen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UW9jNNKHuxf1QEc7A5qPuZ" type="motHeader">
        <div xml:id="i-YG6FLpFGvWXjnt3HTPpeLD" type="motTitle">
          Motion till riksdagen 2023/24:2874 av Elin Söderberg m.fl. (MP)
          med anledning av prop. 2023/24:126 Natura 2000-tillstånd i samband
          med ansökan om bearbetningskoncession enligt minerallagen
        </div>
      </div>
      <div xml:id="i-RjrfqsBdxmXWU2MLc83WbV" type="motBody">
        <div xml:id="i-HoGoAanTveZFf8WEyxHiGa" type="motProposal" subtype="förslag">
          <head xml:id="i-Q5y9MG3u8U1UNVnX2uNJdw">
            Förslag till riksdagsbeslut
          </head>
          <list xml:id="i-43893BYuvtb5suQyxpfGdR">
            <item xml:id="i-Vmv6MsQ1qaS972dHtd1nc" sortKey="Yrkande 1">
              Riksdagen avslår proposition 2023/24:126 Natura 2000-tillstånd
              i samband med ansökan om bearbetningskoncession enligt minerallagen.
            </item>
          </list>
          <list xml:id="i-65TUodc62zwwkFih1T23Wc">
            <item xml:id="i-TrxpC3yk2aaQsP37cbpFh" sortKey="Yrkande 2">
              Riksdagen ställer sig bakom det som anförs i motionen om en ändrad
              skrivning i 4 kap. 2 § minerallagen och tillkännager detta för
              regeringen.
            </item>
          </list>
        </div>
        <div xml:id="i-Verd9fG44uydbTkmdaxom1" type="motContent">
          <head xml:id="i-GKxVd1KXEDSncX5P2hiVNS" type="h1">
            Inledning
          </head>
          <p xml:id="i-14BNFp53iv8vYnJrUdmrKk">
            Globalt är det ett fåtal länder som har de metaller och mineral
            som efterfrågas till ny teknik, digitalisering och batterier till
            såväl våra mobiltelefoner som fordon när världen ska ställa om
            till fossilfrihet. Det gör att det geopolitiska trycket på Sverige
            ökar. För oss i Miljöpartiet är det i detta läge viktigt att Sverige
            står upp för den egna lokalbefolk­ningen, vår natur och vårt urfolk,
            samtidigt som vi bidrar konstruktivt till en mer hållbar tillgång
            till, och användning av, mineral och metall.
          </p>
          <head xml:id="i-7dCLNK67kpD5oGZ6YiqpDB" type="h2">
            Regeringens förslag
          </head>
          <p xml:id="i-E2uwrREenGHv285DVjcL2N">
            Regeringen föreslår i proposition 2023/24:126 att prövning av
            påverkan på Natura 2000 (4 kap. 8 § miljöbalken) ska ske i samband
            med miljötillståndsprövning av en gruva, i stäl­let för vid prövning
            av bearbetningskoncession. I sin proposition föreslår regeringen
            även att ”uppgifterna i miljökonsekvensbeskrivningen ska ha den
            omfattning och detaljerings­grad som behövs för prövningen av
            koncessionsansökan”.
          </p>
          <p xml:id="i-4deRGgZjRKVZqckH9kgxn7">
            De centrala stegen i processen från prospektering till gruvverksamhet
            är undersök­ningstillstånd, bearbetningskoncession, miljötillstånd,
            markanvisning samt bygg- och marklov. I dag sker prövningen enligt
            3 och 4 kap. miljöbalken vid prövning av bearbetningskoncession.
            Regeringens förslag innebär alltså att den del av prövningen enligt
            3 och 4 kap. miljöbalken som handlar om påverkan på Natura 2000
            bryts ut och flyttas ”fram” ett steg i processen.
          </p>
          <head xml:id="i-QnPCPed2rJDF6Hgi5Jp7bk" type="h2">
            Miljöpartiets ställningstagande
          </head>
          <p xml:id="i-KfBk7RXc4GK15cYHo1n15h">
            När frågan om en effektivare och mer förutsägbar prövningsordning
            tidigare utretts, bl.a. inom ramen för Naturvårdsverkets rapport
            Förhållandet mellan minerallagen och miljö­balken, regeringsuppdraget
            Förslag till strategi för hantering av gruvavfall samt i SOU 2022:56
            En tryggad försörjning av metaller och mineral, har experter och
            utredare för­ordat att prövningen enligt 3 och 4 kap. miljöbalken
            i sin helhet utmönstras ur mineral­lagen och överförs till miljöbalksprövningen.
            I den utredning som ligger till grund för den aktuella propositionen
            (2023/24:126) hindrades utredaren explicit i uppdraget från att
            lägga fram en sådan lösning: ”Uppdraget innefattar inte att utreda
            och lämna förslag på författningsändringar som gäller prövningen
            enligt 3 och 4 kap. miljöbalken i övrigt vid ansökan enligt minerallagen”
            (Ds 2023:5 s. 13). Miljöpartiet menar att det är mycket problematiskt
            att utredningsuppdraget utformats så snävt. Liksom flera remissinstanser
            menar vi på att översynen av prövningssystemet för gruvverksamhet
            missgynnats av att utredarens uppdrag uttryckligen inte omfattat
            att utreda och lämna förslag på författnings­ändringar gällande
            prövningen av de övriga riksintressena i 3 och 4 kap. miljöbalken.
          </p>
          <p xml:id="i-DhbNWX1pxtnpHjabvSEooM">
            I 3 och 4 kap. miljöbalken finns bestämmelser kring riksintressen.
            Natura 2000-områden, som regleras bl.a. i 4 kap. 8 § är i sin
            helhet av riksintresse enligt 4 kap. 1 §. Så som lagstiftningen
            ser ut i dag prövas riksintressena normalt endast i samband med
            ansökan om bearbetningskoncession. Miljöpartiet ser att det vore
            problematiskt att bryta upp riksintresseprövningen och föra över
            endast en del av den till prövningen enligt miljöbalken.
          </p>
          <p xml:id="i-TTSMR34DL1hw8wHPobgLdE">
            Den av regeringen föreslagna ordningen skulle inte nå det eftersträvade
            målet om en tydligare, effektivare och mer förutsägbar prövningsordning.
            En sådan ordning skulle i stället bidra till nya moment av rättsosäkerhet.
            Om prövningen av riksintressena delas upp så som föreslagits skapas
            en otydlighet kring hur de olika prövningarna ska förhålla sig
            till varandra. Även Lagrådet har i sitt yttrande framfört att
            det framstår som osanno­likt att det angivna syftet – en effektivisering
            av koncessionsprövningen – kan uppnås med de föreslagna ändringarna.
          </p>
          <p xml:id="i-L1FQ8N5h24MsatKiqmRRZf">
            Tillväxtanalys skriver följande: ”Om bara prövningen av Natura
            2000-bestämmelserna flyttas är det inte osannolikt att Sverige
            i närtid står inför en situation där det svenska regelverket upplevs
            som oförutsägbart eftersom det inte är förenligt med EU-rätten.
            Detta kan förmodas leda till att Sverige uppfattas som ett mindre
            attraktivt gruvland samt leda till längre prövningsprocesser genom
            att regelverket tappar i legitimitet vilket lär orsaka fler överklaganden.
            Dessa risker och konsekvenser behöver analyseras utförligt.”
          </p>
          <p xml:id="i-PLrW8f6WjMWJW6FVGki5i">
            Vidare anser Miljöpartiet att 3 och 4 kap. miljöbalken ska tillämpas
            även vid prövning enligt miljöbalken. I sitt yttrande skriver
            Lagrådet följande: ”Lagrådet bedömer att frågan om Natura 2000-tillståndet
            måste kunna prövas fristående från de bedömningar som har gjorts
            i koncessionsärendet för att prövningen ska leva upp till EU-rättens
            krav, även när bedömningsunderlagen är helt överlappande. Det
            måste klargöras; annars skapas enligt Lagrådets mening en besvärande
            rättsosäkerhet.”
          </p>
          <p xml:id="i-SJXZ7adtYRGFF5w78DVqhq">
            Mot bakgrund av detta är 4 kap. 2 § fjärde stycket minerallagen
            problematiskt. (”Om ett ärende om beviljande av koncession avser
            en verksamhet som senare ska prövas även enligt miljöbalken eller
            andra lagar, ska 3 och 4 kap. miljöbalken tillämpas endast vid
            den prövning som sker i koncessionsärendet.”) Lagrådet föreslår
            i sitt yttrande att det bör anges att när en verksamhet senare
            ska prövas enligt miljöbalken eller andra lagar ska en prövning
            enligt 7 kap. 28 b § MB göras oberoende av de ställningstaganden
            som har gjorts i koncessionsärendet, vilket vi i Miljöpartiet
            ställer oss bakom.
          </p>
          <p xml:id="i-GQZEoje2yqtrrr6Uk3ha8x">
            Regeringen föreslår i propositionen att i 4 kap. 2 § minerallagen
            tillägga att ”uppgif­terna i miljökonsekvensbeskrivningen ska
            ha den omfattning och detaljeringsgrad som behövs för prövningen
            av koncessionsansökan”. Förslaget till lagändring var inte med
            i den promemoria som remissinstanserna kunnat yttra sig om. Svemin
            och Talga har dock i sina remissyttranden framfört detta förslag,
            som regeringen sedan tagit vidare. Lagrådet framhåller i sitt
            yttrande att tillägget inte anses innebära något förtydligande
            och bör utgå.
          </p>
          <p xml:id="i-EQrgEr9AKRvHUFbRSxTizf">
            Med anledning av vad som anförs ovan bör riksdagen avslå proposition
            2023/24:126 Natura 2000-tillstånd i samband med ansökan om bearbetningskoncession
            enligt mineral­lagen. Detta bör riksdagen besluta.
          </p>
          <head xml:id="i-PHPY6XPPMsUakako2vtVAn" type="h2">
            En hållbar mineral- och metallförsörjning
          </head>
          <p xml:id="i-J682ZhokkbiR1MgpxG51wB">
            Gruvnäring kommer ofrånkomligt alltid att ha en betydande miljöpåverkan.
            Det är därför viktigt att verka för ändamålsenliga och rättssäkra
            prövningsprocesser, och att utöver gruvverksamheten främja innovation
            av nya material och cirkulära affärsmodeller i syfte att minska
            det totala behovet av ny gruvbrytning. Vi vill att Sverige tar
            fram en strategi för en hållbar mineral- och metallförsörjning.
            Detta har vi redogjort för i vår partimotion 2023/24:996 Grön
            samhällsomställning av Per Bolund m.fl. (MP). Fyra fokusområden
            är centrala i detta arbete:
          </p>
          <head xml:id="i-EMSzJjqVscHWKkFJpVEvpm" type="h3">
            1. Cirkularitet och resurseffektivitet
          </head>
          <p xml:id="i-SYkTsLqwPWTzyPiRMiBXdc">
            För att minimera behovet av jungfrulig brytning av mineral och
            metall så behöver de resurser som redan brutits användas så effektivt
            som möjligt i samhället. Elektronik behöver återanvändas och metallerna
            återvinnas. Produktdesign behöver möjliggöra återvinning och en
            cirkulär ekonomi. Vidare bör de mineral och metaller som kan utvinnas
            från deponier och slagghögar tillvaratas.
          </p>
          <head xml:id="i-HDcgf4dzD5TXDUdbXPgZ7V" type="h3">
            2. Alternativa material
          </head>
          <p xml:id="i-KqNcpJjyLYgYZhMCmPWWQP">
            För att minska samhällets sårbarhet och beroende av de länder
            som har vissa sällsynta jordartsmetaller behöver utvecklingen
            av alternativa material främjas, såsom elbilsbatterier som inte
            innehåller litium. Forskning och utveckling av alternativa material
            till den gröna omställningen ska stimuleras.
          </p>
          <head xml:id="i-DyWpCBt5oK9dmAygqs3u2J" type="h3">
            3. Nya gruvor ska möta tydliga hållbarhetskrav
          </head>
          <p xml:id="i-JoF3CqjDG8z7cGGG9KZSeR">
            Den gröna omställningen innebär att en del nya gruvor kommer
            att behöva öppnas, medan alla kolgruvor, brunkolsdagbrott, skifferoljefält
            och oljeplattformar ska fasas ut och stängas ned. Svensk gruvbrytning
            ska bedriva ett offensivt hållbarhetsarbete och driva den internationella
            utvecklingen när det kommer till omställning till fossilfrihet,
            resurseffektivitet, miljöhänsyn samt social hållbarhet och mänskliga
            rättigheter.
          </p>
          <head xml:id="i-TF7JQaVu9JrDggpnUZT7yV" type="h3">
            4. ”Levelling the playing field” för hållbara värdekedjor globalt
          </head>
          <p xml:id="i-3MHEmWM11QK2dQaWAz7ogh">
            Försörjningen av metaller och mineral får aldrig vara kolonialistisk,
            vare sig globalt eller inom det egna landet. Vi ska verka för
            mänskliga rättigheter, minskad klimat­påverkan och stärkt miljö
            oavsett om en gruva är i Sverige eller i andra länder. EU:s regelverk
            ska stimulera gruvnäringen och dess värdekedjor att konkurrera
            utifrån bästa möjliga prestanda när det kommer till miljö, klimat
            och mänskliga rättigheter.
          </p>
          <p xml:id="i-JNqwTg3hfJoJP7evNUBYsH">
            Den gröna omställningen kräver resurser. Alltifrån järnmalm till
            sällsynta jordarts­metaller är kritiska för att den gröna samhällsomställningen
            ska bli möjlig. Sverige har en lång historia av gruvdrift och
            därmed såväl erfarenheter av allvarliga miljökonsekvenser och
            de risker för lokalsamhällen som gruvdrift medför som världsledande
            kunskap om hur gruvnäringens värdekedja kan bli fossilfri och
            om hur gruvnäringen kan arbeta bättre för miljön.
          </p>
          <head xml:id="i-QKrcC3SZojoPqofbyxnMcn" type="h2">
            Lokalsamhälle, urfolk och närmiljö
          </head>
          <p xml:id="i-GEHm4GZCburusZGrt715my">
            En gruvetablering har alltid en stor lokal påverkan, på lokalmiljön,
            kommunen, närboende och de näringar och verksamheter som redan
            finns på platsen. Samhällsnyttan av en gruva är vanligen främst
            nationell och internationell, medan lokalsamhället ofta är de
            som får bära en gruvas negativa sidor. Det är därför centralt
            att lokalsamhället involveras på ett konstruktivt sätt vid planering
            av gruvprojekt och att urfolks rättigheter respekteras och beaktas.
            Samplanering och långsiktig samverkan mellan flera olika intressenter
            kan under­lätta att hitta konstruktiva lösningar med så liten
            lokal negativ påverkan som möjligt, eller att i ett tidigt skede
            komma fram till att en plats är olämplig för gruvetablering, vilket
            kan spara kostnader. En större del av de ekonomiska vinsterna
            av gruvverksamhet bör även tillfalla lokalsamhället.
          </p>
          <head xml:id="i-LMHvEDzAJ8jGnYbMoxUnV1" type="h2">
            Klimatmål i gruv- och mineralnäringen
          </head>
          <p xml:id="i-Rt6eZp2bG2AqB2zPosJGtE">
            I dag är gruvbolagen några av Sveriges största utsläppare av
            koldioxid. Om Sveriges gruvdrift på allvar ska bli en del av den
            gröna omställningen måste omställningen även omfatta själva gruvdriften.
            Gruv- och mineralnäringen har själv tagit fram klimatmål i sin
            färdplan inom ramen för Fossilfritt Sverige. Målen är fossilfri
            gruvdrift till 2035 och att samtliga bearbetningssteg är klimatneutrala
            och all energianvändning är fossilfri till 2045. Miljöpartiet
            ser mycket positivt på näringens arbete för klimatomställningen
            och anser att regeringen måste understödja denna omställning.
          </p>
        </div>
        <div xml:id="i-WxyvpGhPBNGUJwmrm29xbm" type="motSignatures">
          <list xml:id="i-HS8teWsdpmHAPrBrSzRjvG">
            <item xml:id="i-SFzaT98mwGgpezauVhK4Ph" who="i-DAzwuDmrMCAk4CXBrm86y5">
              Elin Söderberg (MP)
            </item>
            <item xml:id="i-NkR6PxfWKMrq9qA3edjumL" who="i-9N94VnavhL9irJidF3qceM">
              Katarina Luhr (MP)
            </item>
            <item xml:id="i-Nj8E2nKC9ZSu97sQrhVUNh" who="i-FDkKvDMncsBnE8nzn8d1Re">
              Emma Nohrén (MP)
            </item>
            <item xml:id="i-KGjG4RvS2jzAYW54dGmQaP" who="i-XPu3ZHL3w9uUH4TKYHMmif">
              Linus Lakso (MP)
            </item>
          </list>
        </div>
      </div>
    </body>
  </text>
</TEI>
