<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__801/mot_1970__ak__801-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Andra kammaren, nr 801 år 1970 15
          </p>
          <p>
            Nr 801
          </p>
          <p>
            Av herrar Petersson i Gäddvik och Åkerlind, om höjning av grund-
            bidragen vid utbildning genom arbetsmarknadsstyrel-
          </p>
          <p>
            sen. (Lika lydande med motion nr 694 i Första kammaren)
          </p>
          <p>
            Ett dominerande inslag i statistiken över den totala arbetslösheten
            — in- kluderande beredskapsarbeten, arkivarbeten och omskolning
            — utgör om- skolningssiffrorna. De som omskolas är numera i regel
            fler än de som är arbetslöshetsanmälda. Utvecklingen dithän har
            varit mycket accentuerad under de senaste höstmånaderna. Personer
            under omskolning uppbär ekonomiskt stöd i form av grundut- bildningsbidrag,
            hyresbidrag samt hustru- och barntillägg i tillämpliga fall. En
            ensamstående utan barn kommer — exklusive resebidrag — upp i en
            bidragssumma om totalt 700 å 800 kronor per månad. En gift med
            ett barn erhåller ett par hundralappar därutöver. Vissa inskränkningar
            i reglerna förekommer med hänsyn till bostadsort m. m. Emellanåt
            har uttalats obevisade påståenden om att omskolningsinstitutio-
            nen är missbrukad i viss utsträckning genom att även sådana som
            inte har egentlig anledning underkastas utbildningen i fråga.
            Vid något tillfälle har undersökningar gjorts i syfte att reda
            ut detta utan att man funnit stöd för dessa påståenden. Vad som
            emellertid står klart är att bidragen är tilltagna i underkant.
            Familjer kan hamna på en bidragsnivå som understiger existensminimum
            (9 000 kr./år 1970). Barntillägget — 60 kronor per barn och månad
            — har varit oförändrat sedan 1959. Hela situationen är då det
            gäller omskolningsbidragen otillfredsställan- de. En uppjustering
            av grundbidragen bör ske i enlighet med arbetsmark- nadsstyrelsens
            senaste förslag, vilket innebär att själva grundbidraget skall
            höjas från 500 kronor för ogift och 550 kronor för gift till 650
            kronor för bägge kategorierna, allt räknat per månad. Med stöd
            av vad ovan anförts hemställes, att riksdagen måtte besluta, att
            arbetsmarknadsstyrelsens utbildningsgrundbidrag höjes till 650
            kronor/månad för såväl gifta som ogifta fr. o. m. den 1 juli 1970,
            samt anslå härför erforderliga medel. Stockholm den 28 januari
            1970
          </p>
          <p>
            Per Petersson (m) Allan Åkerlind (m) i Gäddvik
          </p>
        </div>
      </div>
    </body>
  </text>
</TEI>
