<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00234">
  <teiHeader>
    <fileDesc>
      <titleStmt>
        <title>Villkor för vindkraftsetablering</title>
        <author corresp="i-U6F8gqiuV2DEZN1aMhyDnJ i-nX9ipUS8FhkbQHkWWytwf">av Christer Nylander och Ulf Nilsson (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Villkor för vindkraftsetablering</title>
          <idno type="rdwebb">GY02MJ234</idno>
          <rs type="number">MJ234</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ234/text</ref>
          <ref type="dokument_url_html">http://data.riksdagen.se/dokument/GY02MJ234</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ234</ref>
          <ref type="doc">http://data.riksdagen.se/fil/4F6D7B6B-ACD5-4ED5-B424-84A506AE75DC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-nX9ipUS8FhkbQHkWWytwf</idno>
            <name>Ulf Nilsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-E74amtRrUFjksZ6KSBKYc8" type="signed"/>
        <correspContext corresp="i-E74amtRrUFjksZ6KSBKYc8">
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-nX9ipUS8FhkbQHkWWytwf"/>
        </correspContext>
        <correspAction type="numbering" xml:id="i-PHaXKWZLFSrgbWwDUjJQJb">
          <date when="2010-10-28"/>
        </correspAction>
        <correspAction type="submission" xml:id="i-3SfVS5M1KLxT82VcisfN25">
          <date when="2010-10-25"/>
        </correspAction>
        <correspAction type="transfer" xml:id="i-XEr5G2sRTcnyfLXvQ6zee">
          <date when="2010-10-25"/>
        </correspAction>
        <correspAction type="assigned" xml:id="i-6UXxiUP7Z4kySqFc4YtZ3E"/>
        <correspContext corresp="i-6UXxiUP7Z4kySqFc4YtZ3E">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-29TzD723ukmUH1NYC1nxys">
            Förslag till riksdagsbeslut
          </head>
          <list style="ol">
            <item xml:id="i-ESX2PY9ZXmhdq92eeNYyvu">
              Riksdagen tillkännager för regeringen som sin mening vad som
              anförs i motionen om att pröva möjligheten till kompensation vid
              minskat fastighetsvärde till följd av vindkraftsetablering.
            </item>
            <item xml:id="i-QnSJGiuj3Xdn1mmTgaAKEU">
              Riksdagen tillkännager för regeringen som sin mening vad som
              anförs i motionen om decibelgränser vid etablering av vindkraftverk
              i tysta områden.
            </item>
          </list>
        </div>
        <div type="motContent">
          <head type="h1" xml:id="i-PMsyDRrn9mzG4iJTBTsgyr">
            Motivering
          </head>
          <p xml:id="i-Lrn3ThVUpUWFqinkX6uqNV">
            Sverige har, och ska ha, höga ambitioner på klimatområdet. En
            rationell och miljövänlig energipolitik är avgörande för att klimatpolitiken
            ska vara framgångsrik. Sveriges geografi och vår ekonomis sammansättning
            är emellertid el- och energikrävande. Stor vikt måste därför läggas
            såväl på energieffektivisering som på att skapa bra förutsättningar
            för kolsnål el. Att regeringen nu öppnar för att ökad kärnkraft
            är mycket välkommet, men också andra klimatvänliga energikällor
            måste tas till vara och utvecklas.
          </p>
          <p xml:id="i-4zCnGPGNVjbquptubdrnCe">
            Efter att certifikatsystemet skapat goda ekonomiska villkor för
            vindkraft, byggs denna nu ut kraftigt i Sverige. Energimyndigheten
            bedömer att det ska vara möjligt att producera 30 TWh vindkraft
            om tio år.
          </p>
          <p xml:id="i-Xj833oQVmWJCVfoE8xYTzj">
            I en nyligen framlagd rapport ifrågasätter dock Kungliga vetenskapsakademien
            (KVA) denna bedömning. Enligt KVA förefaller vindkraftens kapacitet
            överskattad och Energimyndighetens framtidsprognos anses orimlig.
            För att nå Energimyndighetens mål på 30 TWh måste mellan 5000
            och 7000 vindkraftverk byggas de närmaste åren. KVA menar att
            man av ekonomiska skäl knappast kan förvänta sig att vindkraft
            ska kunna stå för mer än 10 TWh.
          </p>
          <p xml:id="i-6ieszBYc53wLnU1ZErryQ2">
            Detta är naturligtvis en signal som måste tas på mycket stort
            allvar. En så grov felbedömning av vindkraftens potential måste,
            om den är riktig, få konsekvenser för den framtida energipolitiken.
          </p>
          <p xml:id="i-LHYkuBnUZewrt4HdNUMFKB">
            Samtidigt pågår just nu en lång rad etableringar och projekteringar
            i Sverige. Vindkraften byggs ut och det är förvisso positivt.
            Sverige behöver mer vindkraft. Men ska vindkraften spela en större
            roll i den framtida energimixen, måste ny etablering vara acceptabel
            av dem som bor i kraftverkens närhet.
          </p>
          <p xml:id="i-CABPzTp563oXJtcEzVoon5">
            Runt om i landet finns exempel på etableringar och planerade
            etableringar som väckt stort motstånd bland de blivande grannarna.
            Oro finns att naturvärden, såsom tystnad och vyer, ska gå förlorade.
            Det finns frågor om säkerheten för dem som bor eller vistas i
            närheten, men också att fastigheters värde kraftigt sjunker.
          </p>
          <p xml:id="i-Gs5L8SQoorQE3JkyfQMw6h">
            Ska vi kunna dra nytta fullt ut av vindkraftens potential, oavsett
            om det är Energimyndighetens eller KVA:s bedömning som är mest
            rimlig, måste det finnas en acceptans för vindkraftverk bland
            dem som närmast berörs. För ökad acceptans bör regeringen ta följande
            initiativ:
          </p>
          <list style="ol">
            <item xml:id="i-D6G9AqGR1QocfhfzsV9As9">
              Fastighetsägare bör kompenseras vid minskat fastighetsvärde till
              följd av vindkraftsetablering. I Danmark genomför Energimyndigheden
              ett pilotprojekt om vurdering af muligt værditab for naboer til
              vindmølle. Det innebär att fastigheter som är placerade inom ett
              visst avstånd från nya vindkraftverk ska värderas av oberoende
              värderingsinstitut. Om det vid denna värdering visar sig att man
              kan fastställa ett minskat värde på grund av etablering av vindkraftverk,
              ska fastighetsägaren få kompensation. Ett liknande system bör
              kunna införas i Sverige, formerna för sådan kompensation bör skyndsamt
              utredas.
            </item>
            <item xml:id="i-MLRJC6Hu6HMkysYLxB5K4t">
              Gränsvärde för buller bör sänkas i tysta miljöer. För bullerstörningar
              finns idag ett gränsvärde på 40 dB(A). Gränsvärden är av naturliga
              skäl viktigare i miljöer som uppfattas som tysta. I områden som
              har lågt bakgrundsljud kan emellertid ett gränsvärde vid 40 dB
              uppfattas som mycket högt. Av den anledningen finns idag undantag
              för av länsstyrelsen klassade tysta områden. För sådana områden
              gäller ett gränsvärde på 35 dB vid detaljplan för fritidsbebyggelse.
              Möjligheten att värna tysta områden bör vidgas. Tystnad är ett
              värde som bör värnas och ett gränsvärde för bullerstörningar från
              vindkraftverk bör därför sättas till 35 dB(A) vid fastighetsgräns
              i områden som kan betraktas som tysta.
            </item>
          </list>
        </div>
        <div type="motSignatures">
          <list>
            <item xml:id="i-TqA1MHLbthVZfqGPD1WjhH">
              Christer Nylander (FP)
            </item>
            <item xml:id="i-28wNk2WCY1HGFy2mNtSByp">
              Ulf Nilsson (FP)
            </item>
          </list>
        </div>
      </div>
    </body>
  </text>
</TEI>
