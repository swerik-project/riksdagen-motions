<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-FiU-03617">
  <teiHeader>
    <fileDesc>
      <titleStmt>
        <title>med anledning av prop. 2019/20:166 Extra ändringsbudget för 2020 - Fler kraftfulla åtgärder med anledning av coronaviruset</title>
        <author corresp="i-TodycJLEopZCV6uNkQANDV">av Jakob Forssmed m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3617 av Jakob Forssmed m.fl. (KD)</title>
          <idno type="rdwebb">H7023617</idno>
          <rs type="number">3617</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H7023617/text</ref>
          <ref type="dokument_url_html">http://data.riksdagen.se/dokument/H7023617</ref>
          <ref type="dokumentstatus_url_xml">http://data.riksdagen.se/dokumentstatus/H7023617</ref>
          <ref type="docx">http://data.riksdagen.se/fil/C8D1A200-F421-4DF4-ACFC-E240DE3B0551</ref>
          <ref type="pdf">http://data.riksdagen.se/fil/F1FDFE80-4760-464C-A09C-BFBB6EF2420B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-9kL7gDrzsvgPervhw6VVyb</idno>
            <name>Hans Eklind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-VSiy2mHN5m8fAgo9SDAGyR</idno>
            <name>Hampus Hagman</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Pr2h4CM42EdHCjXvnDJ1S9" type="basedOn"/>
        <correspContext corresp="i-Pr2h4CM42EdHCjXvnDJ1S9">
          <ref>Proposition 2019/20:166</ref>
        </correspContext>
        <correspAction xml:id="i-C1Ysucp2zPEwkEnG545U8R" type="signed"/>
        <correspContext corresp="i-C1Ysucp2zPEwkEnG545U8R">
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-9kL7gDrzsvgPervhw6VVyb"/>
          <note type="signatory" corresp="i-VSiy2mHN5m8fAgo9SDAGyR"/>
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-HWmym4gLmuftoxcAcQZhaw" type="submitted">
          <date when="2020-05-18"/>
          <time when="16:23:19"/>
        </correspAction>
        <correspAction xml:id="i-SdZcz9yvcAiRbFyANnYAfq" type="reviewed">
          <date when="2020-05-18"/>
          <time when="17:25:17"/>
        </correspAction>
        <correspAction xml:id="i-BNkSNutJCzK9GtKrkhxkjj" type="dismissed">
          <date when="2020-05-19"/>
        </correspAction>
        <correspAction xml:id="i-2TYgKeUWudKxQxNUdFKeXA" type="referred">
          <date when="2020-05-19"/>
        </correspAction>
        <correspAction xml:id="i-6RBAws4sSGJWKQUxUkoqh6" type="assigned">
          <date when="2020-05-27"/>
          <time when="16:28:38"/>
        </correspAction>
        <correspContext corresp="i-6RBAws4sSGJWKQUxUkoqh6">
          <ref type="assignedTo">Finansutskottet</ref>
        </correspContext>
        <correspAction xml:id="i-2L8RNGZunALePbUvkhjUcZ" type="behandlas_i"/>
        <correspContext corresp="i-2L8RNGZunALePbUvkhjUcZ">
          <ref type="uppgift">2019/20:FiU59</ref>
          <ref type="ref_dok_id">H701FiU59</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FiU59</ref>
          <ref type="ref_dok_titel">Extra ändringsbudget för 2020 - Anpassningar av reglerna om stöd vid korttidsarbete och tillfälliga anstånd samt ett effektivare informationsutbyte inom Skatteverket m.m. med anledning av coronaviruset</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3fTNUycN7Jcng7FGnCq7KK" type="motHeader">
        <div xml:id="i-CGb7PyJUtkbVu3N1uFhRhZ" type="motTitle">
          Motion till riksdagen 2019/20:3617 av Jakob Forssmed m.fl. (KD)
          med anledning av prop. 2019/20:166 Extra ändringsbudget för 2020
          – Fler kraftfulla åtgärder med anledning av coronaviruset
        </div>
      </div>
      <div xml:id="i-PEUYiWQyQQyeGDRHxEksv" type="motBody">
        <div xml:id="i-EAywdK23MWytNhmZEs44tM" type="motProposal" subtype="förslag">
          <head xml:id="i-Eao1MLYp218cKe2oitxBmP">
            Förslag till riksdagsbeslut
          </head>
          <list xml:id="i-VHE6PhwF8YZCszdxhdjBUX" style="ol">
            <item xml:id="i-4cUS4v4RuSPVvfKi94CNFq">
              Riksdagen ställer sig bakom det som anförs i motionen om att
              regeringen bör utvärdera permitteringsgraden i lagen (2013:948)
              om stöd vid korttidsarbete och tillkännager detta för regeringen.
            </item>
            <item xml:id="i-CP1u9qbUVQAP9FeqHjG3V1">
              Riksdagen ställer sig bakom det som anförs i motionen om att
              utvärdera de tillfälliga bestämmelser som införs när det gäller
              gåva till anställda och tillkännager detta för regeringen.
            </item>
          </list>
        </div>
        <div xml:id="i-LjHg4rJH4eDmdfeBAAWxM8" type="motContent">
          <head xml:id="i-WS9gyvkWvroHAm6htboarr" type="h1">
            Motivering
          </head>
          <p xml:id="i-LYi8PyE1Wub7jc5CNHRruW">
            Följdmotionsrätten gällande ändringsbudgetar är starkt begränsad
            i praxis. Det gör att Kristdemokraternas yrkanden i denna följdmotion
            bara kan utvärdera regeringens föreslagna lagändringar och satsningar,
            som därmed inte omfattar hela motionens intentioner. Texten redogör
            för Kristdemokraternas syn på åtgärderna i propositionen.
          </p>
          <p xml:id="i-B6KNgYxwbrhfurC6HQDJB6">
            Med anledning av den ekonomiska krisen till följd av coronaviruset
            har regeringen lagt fram en extra ändringsbudget (prop. 2019/20:166)
            till riksdagen. Det föreslås en tillfällig skattefrihet för förmån
            av fri parkering i anslutning till arbetsplatsen. Det föreslås
            vidare bl.a. att anståndsavgiften ska tas ut med 0,2 procent på
            beviljat anstånds­belopp fr.o.m. den sjunde kalendermånaden efter
            att anstånd beviljats. Det föreslås också att Skatteverket i vissa
            fall ska kunna återkalla anstånd helt eller delvis.
          </p>
          <p xml:id="i-QvNwLXs3RNNWDqZkNAKrDu">
            Det föreslås även en höjd permitteringsgrad upp till 80 procent.
            Det föreslås också att Skatteverket respektive Tillväxtverket
            i egenskap av handläggande myndighet får genomföra kontrollbesök
            för att kontrollera rätten till stöd vid korttidsarbete. Därutöver
            föreslås en rad andra lagmässiga åtgärder för att stärka arbetet
            mot bedrägerier och fusk inom de åtgärder som vidtagits för att
            stödja ekonomin i krisen. Därtill föreslås att medel anvisas för
            att mildra de ekonomiska effekterna av coronaviruset för vissa
            scenkonstinstitutioner och museer.
          </p>
          <p xml:id="i-Q8ZUo4UAeSJxQT5aGB1xGz">
            Kristdemokraterna stöder i grunden de förslag som lämnas i denna
            proposition. Det är bra att regeringen förstärker vissa tidigare
            aviserade åtgärder och underlättar för vårdens personal och att
            kontrollsystemen stärks för att beivra fusk och felaktigt nytt­jande
            av de stödåtgärder som införts för att lindra coronakrisens ekonomiska
            effekter. Samtidigt behöver förslagen förstärkas och förbättras
            ytterligare och i vissa fall förändras för att inte leda till
            högre arbetslöshet för vissa löntagare.
          </p>
          <head xml:id="i-Y8BT15thSY1myDVB5GQxYe" type="h2">
            Undanta mottagna matgåvor till vårdpersonal från förmånsbeskattning
            2020
          </head>
          <p xml:id="i-DpdTr35Ubvagc1ziJ95Lhg">
            I propositionen föreslår regeringen att man tillfälligt slopar
            skatt- och avgiftsskyldighet för dels parkeringsförmåner, dels
            gåvor till anställda upp till ett värde av 1 000 kronor. Kristdemokraterna
            stöder förslagen.
          </p>
          <p xml:id="i-CpbHNwtU3MpjVxpsxqr7Vm">
            Under covid-19-krisen har sjukvårdspersonal utsatts för ett mycket
            högt arbetstryck. Enligt uppgifter är det i mitten av maj högst
            oklart om sjukvårdens personal kommer att få semester. Sjukfrånvaron
            är klart högre än under normala omständigheter. Dessa saker vittnar
            om långa arbetspass för sjukvårdens personal.
          </p>
          <p xml:id="i-NHakvzPdDTjmp92WeFCDVc">
            För att stötta sjukvårdens personal har restauranger vid olika
            tillfällen valt att skänka lagad mat till sjukvården, detta för
            att visa uppskattning. Sannolikt underlättar det för hårt pressad
            vårdpersonal att få lagad mat under arbetspassen.
          </p>
          <p xml:id="i-QmDXjySButqXPuuC2bbWqV">
            Dock är inkomstskattelagen sådan att matgåvor ska definieras
            som skattepliktig inkomst ifall arbetsgivare tar emot maten och
            distribuerar den till personalen. Enligt Skatteverkets regler
            uppgår förmånsvärdet för en lunch eller middag till 98 kronor.
          </p>
          <p xml:id="i-XmvdsgpbtqxDk4sC8dvHKc">
            Kristdemokraterna uppfattar att regeringens förslag inte omfattar
            den sortens gåva som beskrivs ovan, eftersom regeringens förslag
            reglerar gåvor från arbetsgivare till anställd. Om ett externt
            företag – som tredje part – ger en gåva till andras anställda
            gäller fortfarande nuvarande regler. Detta innebär att andra företags
            givmildhet riskerar att fortsätta att förmånsbeskattas och därmed
            minska givandet.
          </p>
          <p xml:id="i-8ocBzZRFECqnwwWhik5AKU">
            Därutöver bedömer vi att förmånsvärdet 1 000 kronor relativt
            snabbt kan uppnås om personal får lunch och/eller middag vid flera
            tillfällen under en period. Därtill blir det en omständlig byråkratisk
            hantering för arbetsgivare och vårdpersonal att hålla reda på
            dessa matutdelningar.
          </p>
          <p xml:id="i-JAuy8frDuSDNuAMszeXZB2">
            Kristdemokraterna anser därför att sådana matgåvor som beskrivs
            ovan inte ska behöva tas upp i inkomstdeklarationen för 2020.
            Detta ska endast gälla för vårdpersonal och endast för innevarande
            år 2020.
          </p>
          <p xml:id="i-8mg9s2Tz3Q52rddKoCEmRh">
            Tillhörande yrkande i denna motion är dock begränsat till att
            utvärdera regeringens föreslagna lagstiftning, trots att vår intention
            är i enlighet med motionstexten ovan. Detta beror på motionsrättens
            praxis som begränsar yrkandets intentioner.
          </p>
          <head xml:id="i-BkpoZg5u78EB8pS9iMpRAa" type="h2">
            Höj permitteringsgraden och lönetaket
          </head>
          <p xml:id="i-F3kk14EDnsFju8vmjb54KY">
            I propositionen föreslår regeringen att permitteringsgraden i
            lagen om korttidsarbete ska höjas till maximalt 80 procent. Det
            välkomnar vi. Kristdemokraterna har tidigt i krisen påtalat att
            nivåerna varit satta utifrån en ”vanlig” lågkonjunktur och att
            efterfrågan i många branscher varit 80–90 procent lägre än normalt.
            Att regeringen nu föreslår höjd permitteringsgrad är ett välkommet
            steg, men Kristdemokraterna anser att den högsta permitteringsgraden
            borde höjas och uppgå till 90 procent.
          </p>
          <p xml:id="i-JZYvgzXdV8RthP9BQMBcSC">
            Kristdemokraterna bedömer att det, i den typ av kris som vi nu
            ser, som inte är orsakad av ekonomiska obalanser eller strukturella
            problem, är långt bättre om företag så långt möjligt behåller
            så många anställda som möjligt, detta av flera skäl: Anställda
            som får inkomst av sin arbetsgivare slipper vända sig till a‑kassa
            eller annan försörjning som ändå är offentligt finansierad. Arbetslöshet
            har stora sociala och hälsomässiga konsekvenser, och det finns
            stora risker att den som blir av med sitt arbete i en kris blir
            kvar i arbetslöshet också när ekonomin återgår till ett normalläge,
            s.k. persistens. Om anställda är kvar hos sin arbetsgivare kan
            en ekonomisk återhämtning när den väl sker gå fortare genom att
            produktivitet bibehålls i företagen.
          </p>
          <p xml:id="i-TJpFN2phkdMYmnjAPRFGc1">
            Kristdemokraterna anser också att lönetaket för korttidspermittering
            bör höjas från månadslöner på 44 000 kronor till 50 000 kronor
            så att fler yrkesgrupper omfattas.
          </p>
          <head xml:id="i-Bgm8Qo2ZKVxAwUdcmwNiiJ" type="h2">
            Onödiga uppsägningar måste stoppas – inkludera visstidsanställda
            och ta bort krav om att säga upp konsulter
          </head>
          <p xml:id="i-WevdgSav84pFpHHcKFM3fF">
            I lagstiftningen om korttidsarbete ställs kravet att företaget
            ska ha vidtagit alla andra åtgärder som står till buds för att
            minska sina personalkostnader. Det kan exempelvis röra sig om
            att avsluta tidsbegränsade anställningar som inte är verksamhetskritiska.
            I ett snabbt krisförlopp och med en djup kris är detta ett krav
            som riskerar att driva arbetslöshet och försvåra återstart av
            företagen. Dels är detta en anpassning som före­tagen sannolikt
            inte hunnit med i detta snabba krisförlopp, dels finns svårigheten
            att bedöma framtida personalbehov.
          </p>
          <p xml:id="i-JZm8kAqS7j7h47qYgJgm5V">
            Det finns i dag 747 000 personer i Sverige som har tillfälliga
            anställningar, varav över 500 000 i privat sektor. Det är 15 procent
            av hela Sveriges sysselsättning. Enligt regeringens lagstiftning
            står det – uttryckligen – att denna grupp måste avskedas, såvida
            inte företaget kan bevisa för Tillväxtverket att den anställde
            med en tidsbegränsad anställning är verksamhetskritisk, innan
            företaget kan få del av korttidspermitteringen.
          </p>
          <p xml:id="i-DVcAyfLW3pvXULqxkh9xHz">
            Detta framstår som svårbegripligt i allmänhet och i denna djupa
            nedgång i synner­het, när åtgärderna i övrigt syftar till att
            så många som möjligt ska kunna behålla sin anställning. Hur bred
            ventilen är att verksamhetskritisk personal kan få behållas är
            svårt att veta och många företag vågar inte chansa. Rent praktiskt
            innebär Tillväxtverkets handläggning att om man i samband med
            ansökan svarar nej på frågan om företaget vidtagit tillgängliga
            åtgärder för att minska sina arbetskraftskostnader, genom att
            exempelvis säga upp personal med tidsbegränsade anställningar,
            så får man omedelbart nej på sin ansökan, medan en process för
            att få en tillfälligt anställd klassad som verksamhetskritisk
            kan dröja veckor eller månader in i stödperioden.
          </p>
          <p xml:id="i-RWuKihvoJa9iqPEX5E5Rep">
            OECD:s utvärderingar av korttidsarbete visar att det är just
            de som har tillfälliga anställningar som drabbas hårdast i en
            kris bl.a. eftersom de mer sällan omfattas av korttidsarbete,
            vilket OECD konstaterar ytterligare försvagar deras ställning
            gentemot insiders.
          </p>
          <p xml:id="i-6TT9sR7hPbuR1crPrCqEJD">
            Många länder som under finanskrisen hade korttidspermitteringssystem
            eller motsvarande och inte hade inkluderat exempelvis tillfälligt
            anställda gjorde det när konsekvenserna av att inte ha dem med
            blev tydliga. Detta gjordes mot bakgrund av att det skulle bli
            långt svårare för dem att hitta andra mer högproduktiva jobb,
            samtidigt som den sociala kostnaden för arbetslöshet riskerade
            att bli hög. Sverige gör nu tvärtom.
          </p>
          <p xml:id="i-RzWkM6QtCds5dVf8942zDd">
            Men det skulle inte behöva vara så. Det förhåller sig nämligen
            så att det första systemet för korttidsarbete som togs fram och
            trädde i kraft 2014 saknade den begräns­ning till tillsvidareanställda
            som nu ingår i regeringens proposition. Tvärtom så framhöll såväl
            Ds 2012:59 som propositionen att alla anställningsformer bör omfattas.
            Men regeringen har valt att utgå från ett kompletterande regelverk
            med regler framtagna för ett ekonomiskt normalläge och en situation
            där ett enskilt företag eller en bransch drabbas av en sättning
            – inte hela ekonomin. Därför måste den aktuella bestämmelsen pausas.
            Det är i den nuvarande situationen bättre att företagen kan upprätthålla
            en personalstyrka men minska arbetstiden via permittering än att
            man tvingas – eller uppfattar sig tvungen – att säga upp personal,
            för att kunna använda sig av korttids­arbete för den resterande
            delen av personalstyrkan.
          </p>
          <p xml:id="i-PE5tquYuG3NDvFufcQberD">
            Regeringen bör därför återkomma med en lagändring så att Tillväxtverket
            inte behöver tillämpa detta krav för de ansökningar som kommer
            in under 2020 och härrör från situationen under coronakrisen.
          </p>
          <p xml:id="i-Pu7ULxvjJ9eBycspXYbdiX">
            Propositionen hanterar inte explicit de delar som rör 5 a § 4
            lagen (2013:948) om stöd vid korttidsarbete. Därför saknas möjligheten
            att formellt yrka på förändringar i denna del. Detta ställningstagande
            behandlas dock i Kristdemokraternas följdmotion avseende proposition
            2019/20:132.
          </p>
          <head xml:id="i-TE4t6qaZ4srz2HHLvHCkjB" type="h2">
            Mer flexibla regler också för företag som saknar kollektivavtal
          </head>
          <p xml:id="i-4tuxQJvKAFePYqneCQwYyo">
            Stödet till korttidspermitteringar lider också av att det är
            så tydligt kopplat till – och gör så stor åtskillnad mellan –
            om företaget har kollektivavtal eller inte. Ett företag som har
            kollektivavtal kan reglera varje arbetstagare var för sig. Det
            gör att det finns en flexi­bilitet i att anpassa bolagets arbetskraft
            om ena delen av företaget går bra medan den andra går dåligt.
            Har man inte ett kollektivavtal så ska minst 70 procent av medarbe­tarna
            inom driftsenheten godkänna och delta i korttidsarbete och den
            arbetstids- och löneminskning som då har avtalats ska vara densamma
            för alla deltagande arbetstagare inom driftsenheten. Det innebär
            att ett företag vars ena del går bra och andra går dåligt måste
            permittera anställda inom båda delarna av företaget (såvida de
            olika delarna ligger i olika byggnader på olika adresser). Effekterna
            av det är problematiska, kan tänkas leda till onödiga uppsägningar
            och har inte vare sig företagets eller de anställdas bästa för
            ögonen. Det ökar också risken för fusk. I rådande situation är
            det mycket olyckligt med en sådan reglering och reglerna för företag
            som saknar kollektivavtal bör snabbt göras mer flexibla.
          </p>
        </div>
        <div xml:id="i-E9rHYP2nRiNUtd4xc6xzbr" type="motSignatures">
          <list xml:id="i-2Q8fb6Hif3sJok5ZjRV1JV">
            <item xml:id="i-HkJqoAgVnhzS8JEXhCxCba" who="i-TodycJLEopZCV6uNkQANDV">
              Jakob Forssmed (KD)
            </item>
            <item xml:id="i-UoiMKJEQvUnmfo4cqKgdxA" who="i-F7At3v6PvJpNCH37qRhr8A">
              Sofia Damm (KD)
            </item>
            <item xml:id="i-AuJu2r5ZDMPS7sgqBpG945" who="i-9kL7gDrzsvgPervhw6VVyb">
              Hans Eklind (KD)
            </item>
            <item xml:id="i-DGkcF5JTonFHYzuYoNeWoN" who="i-VSiy2mHN5m8fAgo9SDAGyR">
              Hampus Hagman (KD)
            </item>
            <item xml:id="i-JLSd9hAL9Uya3N1GFVbXHk" who="i-BaBRFz7sgjhbuqYiz8u7vt">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
