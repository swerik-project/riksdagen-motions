<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0538/mot_199900_MJ_0538-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ538 pnr: s4012
          </p>
          <p>
            Motion till riksdagen
          </p>
          <p>
            1999/2000:MJ538
          </p>
          <p>
            av Bengt-Ola Ryttar m.fl. (s) Djurskydd
          </p>
          <p>
            För närvarande är det straffritt för en djurhållare att hindra
            och motsätta sig en inspektion av tillsynsmyndighet. På denna
            punkt skedde en försämring i djurskyddslagen (1998:534) vid jämförelse
            med den tidigare gällande djurskyddslagen. Ändringen får till
            följd att en djurhållare numera utan risk för straff kan motsätta
            sig inspektion för att med denna åtgärd vinna tid, hinna snygga
            till, undanskaffa bevis etc.
          </p>
          <p>
            Inspektioner skall inte föranmälas
          </p>
          <p>
            Flertalet tillsynsmyndigheter underrättar djurhållarna i förväg
            om att inspektion skall ske viss dag, vilket medför att djurhållarna
            får tid på sig att röja och göra rent för att visa upp en tillfälligtvis
            finare fasad. Det är den miljö som en djurhållare till vardags
            erbjuder sina djur som tillsyns- myndigheter skall bli i tillfälle
            att inspektera. I den reguljära tillsyns- verksamheten bör därför
            som huvudregel gälla, att inspektioner får göras utan att djurhållare
            dessförinnan underrättas. Djurhållarna har tillräcklig fördel
            av att alltid få meddelande om närhelst en domstol beslutar om
            att syn skall företas på platsen för djurhållningen och därför
            också hinner röja undan bråte och snygga till, göra smärre reparationer
            osv. Den miljö som över- prövningsinstanserna får se är därför
            sällan lika dålig som den miljö djuren fått leva i. Fattas ”fel”
            beslut i ett sådant fall kan det innebära förlängt lidande för
            djuren. Polisens handräckningsskyldighet är inte tillräcklig för
            att råda bot på dessa brister. Det skall vara förbjudet att arrendera
            ut fastighet, byggnader eller anläggningar för annans djurhållning,
            när fastighetsägaren själv tidigare förbjudits att hålla djur
            i samma utrymme. DL 26 8 ger en rätt åt tillsynsmyndighet att
            meddela någon förbud att hålla djur inom ett visst förvaringsutrymme
            (prop.1987/88:93 s 66). I förarbetena anges att djurskyddslagens
            skyldigheter träffar ägaren av djuret och den som på annan grund
            innehar eller förfogar över djuret och att lagens skyldigheter
            inte kan sträcka sig utöver den kretsen. Motsvarande problem har
            funnits inom arbetsmiljöområdet. Trots att möjlighet finns att
            förbjuda en arbetsgivare drift i viss lokal, har det ändå bedömts
            som nödvändigt att komplettera arbetsmiljölagen med en möjlighet
            att rikta ett förbud även mot den som upplåter lokal åt annan
            när lokalen är olämplig för verksamheten, (se arbetsmiljölagen
            3 kap. 8-9 $$). Fördelen
          </p>
          <pb facs="riksdagen-motions-pdf/data/199900/mot_199900_MJ_0538/mot_199900_MJ_0538-0002.pdf"/>
          <p>
            med en sådan laglig möjlighet är att den effektivt kan hindra
            en Mot. 1999/2000 fastighetsägare /lokalupplåtare från att göra
            serieupplåtelser av en för visst MJ538 ändamål otjänlig lokal.
            En motsvarande möjlighet bör införas i djurskyddslagen.
          </p>
          <p>
            Straffsanktionera allt användande av djur i porno- grafiska sammanhang
          </p>
          <p>
            Djurskyddslagen bör förses med ett villkorslöst förbud mot allt
            användande av djur i pornografiska sammanhang. Förbudet skall
            vara straffsanktionerat. Har djuret genom gärningen utsatts för
            lidande, skall i första hand gärningen beivras som djurplågeri.
          </p>
          <p>
            Omhändertagandebeslut skall även omfatta avkomma
          </p>
          <p>
            Det behöver fastslås i djurskyddslagen att all avkomma som föds
            medan moderdjuret är omhändertaget skall omfattas av omhändertagandebeslutet.
            I ett mål, Kammarrätten i Sundsvall, Avd 4, dom 1995-06-16 i mål
            nr 2043 1995, gällde frågan förutsättningarna enligt 32 8 DL för
            omedelbart omhändertagande av hundvalpar som fötts av tikar medan
            dessa var omhändertagna enligt tidigare lagakraftvunnet beslut.
            Valparna skiljdes från tikarna eftersom dessa ej ansågs innefattade
            i beslutet.
          </p>
          <p>
            Inför anmälningsplikt för samtliga veterinärer om eftersatt djurhållning
          </p>
          <p>
            Idag är enbart distriktsveterinärer skyldiga att se till att
            föreskrifter kring hälso- och sjukvården bland husdjuren och djurskyddet
            efterlevs och anmäla eftersatt djurhållning till tillsynsmyndigheterna.
            Skyldigheten bör omfatta samtliga veterinärer och dessutom skall
            inte ”utebliven rättelse” avvaktas vid upptäckt. (Se härom i SOU
            1996:13 Offent- lig djurskyddstillsyn, s. 79).
          </p>
          <p>
            Ändringar i straffstadgandet om djurplågeri
          </p>
          <p>
            Brottsregistrets ”grov oaktsamhet” bör ändras till lägre graden
            ”oaktsamhet”. Dessutom bör det införas en särskild straffskala
            för grova fall, där straffminimum bör vara sex månaders fängelse.
            Man väljer att bli djurhållare. Det måste krävas att den som finner
            ansvaret för tungt, eller djurhållarskapet förhastat, avvecklar
            djurhållningen på ett anständigt sätt, med andra ord att djuret
            inte utsätts för lidande genom bristande intresse från djurhållarens
            sida. Domstolarna visar alltför stor fördragsamhet med den vanvård
            som djurhållare orsakar djur genom att de till skillnad från flertalet
            andra djurhållare inte avvecklar sin djurhållning när så bort
            ske.
          </p>
          <pb facs="riksdagen-motions-pdf/data/199900/mot_199900_MJ_0538/mot_199900_MJ_0538-0003.pdf"/>
          <p>
            Djurens intressen och behov skall vara ledande där djuren för
            närvarande Mot. 1999/2000 behandlas analogt med ting. MJ538
          </p>
          <p>
            Hemställan Med hänvisning till det anförda hemställs att riksdagen
            som sin mening ger regeringen till känna vad i motionen anförts
            om behovet av skärpningar i djurskyddslag- stiftningen. Stockholm
            den 5 oktober 1999 Bengt-Ola Ryttar (s) Per Erik Granström (s)
            Barbro Hietala Nordlund (s)
          </p>
          <p>
            Laila Bäck (s)
          </p>
        </div>
      </div>
    </body>
  </text>
</TEI>
