<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00415">
  <teiHeader>
    <fileDesc>
      <titleStmt>
        <title>Reproduktiv hälsa och oönskade graviditeter</title>
        <author corresp="i-7YbH6oTUwG4Qn94QEVE6as i-VRHymVx7EsX48sg7b5qmpS">av Gunvor G Ericson och Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Reproduktiv hälsa och oönskade graviditeter</title>
          <idno type="rdwebb">GZ02So415</idno>
          <rs type="number">So415</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So415/text</ref>
          <ref type="dokument_url_html">http://data.riksdagen.se/dokument/GZ02So415</ref>
          <ref type="dokumentstatus_url_xml">http://data.riksdagen.se/dokumentstatus/GZ02So415</ref>
          <ref type="doc">http://data.riksdagen.se/fil/931C6E69-B38B-486A-97DB-C5D08CBAB2C8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HS3D4ZnWDnGmkSjzCGyAWF" type="signed"/>
        <correspContext corresp="i-HS3D4ZnWDnGmkSjzCGyAWF">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-KeR6DTEceT7XUN8BhZpxey" type="numbering">
          <date when="2011-10-06"/>
        </correspAction>
        <correspAction xml:id="i-HRW3QQWTkQ9L4Ye1YyBRyX" type="submission">
          <date when="2011-10-04"/>
        </correspAction>
        <correspAction xml:id="i-56KhXqap4nPetQLhH6oxwy" type="transfer">
          <date when="2011-10-03"/>
        </correspAction>
        <correspAction xml:id="i-Y56oR4yX2CpgBLvHM6LAN8" type="assigned"/>
        <correspContext corresp="i-Y56oR4yX2CpgBLvHM6LAN8">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-TMd65wAXQxZhTRdeHbYX4E">
            Förslag till riksdagsbeslut
          </head>
          <list style="ol">
            <item xml:id="i-95fjNgaMtn7s1yS5KNztxm">
              Riksdagen tillkännager för regeringen som sin mening vad som
              anförs i motionen om att öka de främjande insatserna i folkhälsopolitikens
              målområde 8 Sexualitet och reproduktiv hälsa för att skapa samhälleliga
              förutsättningar för en god hälsa på lika villkor för hela befolkningen.
            </item>
            <item xml:id="i-P32Wccd8KSdGN68BQR4VmR">
              Riksdagen tillkännager för regeringen som sin mening vad som
              anförs i motionen om att utreda möjligheterna till subvention
              eller annan form av täckning av hälso- och sjukvårdskostnader
              i Sverige för att ge utländska kvinnor som kommer från länder
              där abort är förbjudet i lag reella möjligheter till abort.
            </item>
            <item xml:id="i-AGUxNRYKTJYtjMmQANt2Ft">
              Riksdagen tillkännager för regeringen som sin mening vad som
              anförs i motionen om att ändra abortlagen så att även barnmorskor
              ges rätt att utföra medicinsk abort och rekvirera eller förskriva
              abortpiller.
            </item>
            <item xml:id="i-JDS9PieGPwnhHVMuGBCoP5">
              Riksdagen tillkännager för regeringen som sin mening vad som
              anförs i motionen om att verka för att en nationell norm vad gäller
              tillgänglighet till ungdomsmottagningar fastställs.
            </item>
          </list>
        </div>
        <div type="motContent">
          <head xml:id="i-LawPKEURWx7TizrHPFNQT7" type="h1">
            Sexuell och reproduktiv hälsa
          </head>
          <p xml:id="i-2ZV2EuwrCAbNv2DCFQs11y">
            Varje dag dör 1 000 kvinnor på grund av komplikationer i samband
            med graviditet och förlossning. De flesta av dessa dödsfall går
            att förebygga. Tyvärr är de insatser som behövs för att förebygga
            mödradödligheten i världen kontroversiella och obekväma. Detta
            gör att skador i samband med graviditet, förlossning och osäkert
            utförda aborter fortsätter att döda och invalidisera kvinnor i
            de fattigaste länderna. Religion, tradition och kultur används
            för att begränsa och inskränka kvinnors rättigheter inom de institutioner
            som egentligen är där för att respektera, skydda och uppfylla
            deras rättigheter.
          </p>
          <p xml:id="i-SqMPZgdHHQEpuER2L9NHs4">
            Mäns och kvinnors livsvillkor påverkas av samhällets formella
            och informella strukturer, och jämställdhetsfrågor måste vara
            en integrerad del av folkhälsoarbetet för sexualitet och reproduktiv
            hälsa. Människor med funktionshinder är i högre grad än andra
            utsatta för faktorer som kan leda till en sämre sexuell och reproduktiv
            hälsa. Detsamma gäller även för människor med annan etnisk bakgrund.
          </p>
          <p xml:id="i-XibJGmtGs42kHGmUvAHu4t">
            Rätt till saklig sexualkunskap oavsett sexuell läggning, sexuell
            identitet eller könsuttryck är en betydelsefull pusselbit för
            att främja sexuell och reproduktiv hälsa. Trygg sexualitet som
            är fri från fördomar, tvång, våld och diskriminering är viktig
            för att människor ska må bra. Med tillgänglighet till preventivmedel
            och rådgivning som vänder sig till både män, kvinnor, pojkar och
            flickor kan många oönskade graviditeter undvikas.
          </p>
          <p xml:id="i-YUuVHkiDC8pFeSZwVnaw7P">
            Rätten till abort är en grundsten i ett jämställt och hälsofrämjande
            samhälle. I länder där abort inte är tillåtet dör många kvinnor
            i onödan på grund av komplikationer efter osäkra aborter. I vissa
            länder är abort inte tillåtet ens vid våldtäkt eller incest. Ändå
            utförs varje år cirka 20 miljoner osäkra aborter i världen.
          </p>
          <p xml:id="i-6ZJFtP5k8ZriHiTEot2soK">
            Just nu pågår en oroande utveckling i flera europeiska länder
            där dessa länder försämrar kvinnors tillgång till sina sexuella
            och reproduktiva rättigheter. I augusti 2011 röstade det polska
            parlamentet om ett lagförslag som skulle förbjuda aborter helt.
            Lagförslaget gick inte igenom men det var med knapp marginal.
            Även i Ungern finns starka krafter som arbetar för att försämra
            situationen för landets kvinnor. Detta är bara några exempel på
            länder som undanhåller kvinnor deras rätt att själva bestämma
            över sina kroppar. Malta är ett annat land där abort är förbjudet.
          </p>
          <p xml:id="i-MHfmbcCu5vzw57MDoxG1AK">
            Europakonventionen om mänskliga rättigheter antogs 1953, den
            amerikanska började gälla 1978 och den afrikanska 1986. Där anges
            att hälsa är en mänsklig rättighet. Trots det så har inte alla
            länder, vare sig i Europa eller i andra delar av världen, som
            ratificerat FN-konventionen sett till att säkra aborter blir tillgängliga.
            Abort är en mänsklig rättighet, och länder som inte ser till att
            kvinnor kan få säkra aborter bryter mot denna rättighet.
          </p>
          <head xml:id="i-DEkC1SayNZsA9w7TbRYFA9" type="h1">
            Utred möjligheterna till kostnadsersättning
          </head>
          <p xml:id="i-RZqnM9nSWtR7C4zsiVt6gz">
            Sedan år 2008 har utländska kvinnor rätt att söka abort i Sverige,
            men bara så länge de själva betalar för vården. Motståndarna till
            förändringen i lagstiftningen lade fram argumentet att Sverige
            nu skulle öppna upp för abortturism och att det skulle strömma
            in abortsökande kvinnor. Så blev det inte. När Socialstyrelsen
            gick igenom hur många aborter som gjorts av utländska kvinnor
            år 2009 visade resultatet att 132 aborter utförts. Den största
            andelen utfördes på kvinnor från Asien, 29 procent, följt av land
            inom EU utom Norden, 19 procent, och Sydamerika, 16 procent. Av
            det totala antalet aborter utfördes 11 procent på kvinnor från
            Norden.
          </p>
          <p xml:id="i-L6x73waxKnzQJYvntFa29X">
            Det är därför bra att Sverige har öppnat upp och tillåter utländska
            kvinnor att komma hit för att söka abortvård. Men att endast 132
            kvinnor sökt denna vård är ett utslag av att den svenska regeringen
            inte synliggjort denna möjlighet. Inte någonstans på regeringens
            hemsida finns den nya abortlagstiftningen på engelska, polska
            eller annat språk än svenska. Och så länge kvinnorna själva måste
            betala för sin abort så är det många gånger billigare att genomföra
            en illegal och ibland osäker abort i hemlandet.
          </p>
          <p xml:id="i-NW9pGJc9nPrny49TveYwzJ">
            Regeringen måste därför se till att abortlagstiftningen som möjliggör
            för utländska kvinnor att söka sig till Sverige för att göra abort
            blir tillgänglig på hemsidan på flera språk. Man bör också se
            över möjligheten att låta utländska kvinnor göra abort i Sverige
            och sedan få hemlandets egna sjukvårdssystem att stå för kostnaden.
            Det kan också prövas att inrätta någon form av statlig fond som
            utländska kvinnor kan söka ersättning från. Eller ska det vara
            liknande regler som för de asylsökande, eller kan landstingen
            teckna någon försäkring för de kvinnor som inte kan få sina sjukvårdskostnader
            täckta av sitt hemland? Miljöpartiet anser att regeringen bör
            ges i uppdrag att utreda möjligheterna till subvention eller annan
            form av täckning av hälso- och sjukvårdskostnader för de utländska
            kvinnor som bor i länder där abort är förbjudet. Då kan de ges
            en reell valmöjlighet.
          </p>
          <head xml:id="i-34f8HcrHYDnLzB847Bownf" type="h1">
            Abort och vikten av förebyggande arbete
          </head>
          <p xml:id="i-ACZ6J8JZ2U8dFic77YU9Qg">
            Miljöpartiet anser att det är kvinnans rättighet att själv kunna
            bestämma över om och när hon vill ha barn. I Sverige har vi sedan
            1975 fri abort. Det innebär att en kvinna kan besluta sig för
            att göra abort till och med den 18:e veckan av sin graviditet,
            utan att behöva uppge varför hon vill göra aborten.
          </p>
          <p xml:id="i-K3v9hLrse2vAfTpDFCFBKe">
            Antalet aborter minskar totalt sett, visar preliminära siffror
            från Socialstyrelsen. Det så kallade aborttalet, antalet aborter
            per 1 000 kvinnor, minskade från 21,1 till 21 första halvåret
            2011, jämfört med samma period förra året.
          </p>
          <p xml:id="i-UWyp6T1821qgCQB2hgw9Zg">
            Även trenden med allt färre tonårsaborter håller i sig. Under
            första halvåret minskade andelen tonårsaborter med 8 procent.
            Skillnaderna mellan länen är dock stora. Högst aborttal bland
            tonåringar har kommunerna i Stockholm och Malmö samt Jämtlands
            län. Lägst aborttal bland unga har Blekinge, Jönköpings och Hallands
            län. Socialstyrelsen har i media angett följande: Att tonårsaborterna
            går ner kan bero på att tillgången på ungdoms­mottagningar har
            förbättrats. Skillnaderna mellan länen kan också ha att göra med
            ungdomsmottagningarna, skillnader i öppettider, tillgången på
            personal och så vidare.
          </p>
          <head xml:id="i-NeTyiE8oxS8uZF4WP9826K" type="h1">
            Bakgrundsinformation: skrapning eller abortpiller?
          </head>
          <p xml:id="i-KQDdeArrqzqvBuusFWsKXw">
            I dag finns det i princip två sätt att genomföra en abort: dels
            genom ett kirurgiskt ingrepp en så kallade skrapning, dels genom
            en medicinsk åtgärd abortpiller.
          </p>
          <p xml:id="i-Nfn8cp6LGeUnRdnDpHcGYk">
            Vakuumskrapning kan användas före 1214:e graviditetsveckans utgång.
            Läkaren för in ett plast- eller metallrör i livmodern, genom slidan,
            och gör en skrapning. Ingreppet sker under lokalbedövning eller
            lätt narkos och tar ungefär 20 minuter; själva vakuumskrapningen
            tar ett par minuter. Kvinnan får ofta lämna sjukhuset samma dag.
          </p>
          <p xml:id="i-KUSbEhKQNL8xbabuSRrGn4">
            Abortpillret började användas inom den svenska läkarvården år
            1993 och ska inte förväxlas med dagenefterpiller som tas i anslutning
            till oskyddat samlag där graviditetsrisk föreligger och som säljs
            på apotek. Abortpiller ges efter konstaterad graviditet.
          </p>
          <p xml:id="i-PzCKPqD7PMoqQiUa3nGA35">
            Vid den medicinska abortmetoden sväljer kvinnan ett så kallat
            abortpiller (innehållande antiprogesteron) som gör att livmodern
            inte reagerar på kroppens eget graviditets­bevarande hormon. Två
            dagar senare återvänder hon till sjukhuset, där hon får ett slidpiller
            som sätter igång livmodersammandragningar och mjukar upp livmoderhalsen.
            Fostret stöts därefter ut ur kroppen. Behandlingen tar 46 timmar.
            Tabletterna kan användas upp till 8:e graviditetsveckans utgång
            eller mer precist upp till 63 dagar efter den sista menstruationens
            första dag. Efter 14 dagar återkommer kvinnan till abortkliniken
            för en efterundersökning.
          </p>
          <p xml:id="i-FvogqRsW7DVKNnLHKCdGLh">
            Med hjälp av abortpiller kan kvinnan ges möjlighet att göra delar
            av aborten hemma i stället för på sjukhus, vilket för många skapar
            en ökad trygghet.
          </p>
          <p xml:id="i-APJWHJ2wD6pbLJiHPSzr72">
            Metoderna är likvärdiga ur medicinsk synpunkt. Fördelen med abortpiller
            är att det är skonsammare mot kroppen. Inga kirurgiska ingrepp
            behöver göras, vilket minimerar infektionsrisken, komplikationer
            i samband med narkos och eventuella skador på livmodern. På vissa
            kliniker i Sverige sker redan nära hälften av aborterna med hjälp
            av abortpillret.
          </p>
          <head xml:id="i-CUopDjmPPfFWf2JuG3MdRE" type="h1">
            Rätt att utföra medicinsk abort
          </head>
          <p xml:id="i-NicwvRD4CfQZJr93uAJWSc">
            De flesta kvinnor bestämmer sig tidigt för om de ska fullfölja
            en graviditet eller ej, men i många landsting är det lång kö,
            vilket gör att väntetiden blir utdragen. Efter vecka 8, det vill
            säga efter den 63:e dagen, är medicinsk abort inte längre aktuell.
            Vi anser att det är kvinnan som ska kunna välja abortmetod, och
            då kan inte köerna vara så långa, vilket de är på många håll,
            att graviditeten överskrider 63 dagar. Vi anser också att det
            är viktigt att kvinnan ska kunna känna sig trygg och enbart behöva
            träffa en person, barnmorskan under vårdprocessen.
          </p>
          <p xml:id="i-f3HpAdPsmQUZYcSed7uA2">
            I dag är det enligt abortlagen enbart läkare som utför abort,
            vilket är en gammal skrivning som levt kvar från den tid då endast
            kirurgisk abort fanns att tillgå som behandlingsmetod. Dock har
            ingen rätt att förskriva abortpiller per recept, utan de måste
            rekvireras från sjukhusapoteken av vårdavdelningen. I dag har
            barnmorskorna en mycket aktiv del i arbetet med abort. Dessutom
            har specialutbildade barnmorskor i dag rätt att förskriva p-piller.
            Specialutbildade barnmorskor med erfarenhet av gynekologi och
            ultraljudsundersökningar m.m. bör kunna ges rätt att utföra medicinsk
            abort och rekvirera eller förskriva abortpiller.
          </p>
          <p xml:id="i-SV6rJsC2Dut3o7AYtkR2gd">
            Miljöpartiet de gröna anser att specialutbildade barnmorskor
            ska kunna ha ansvar för hela vårdprocessen när det gäller abort,
            vilket ger möjlighet till kontinuitet i hela vårdkedjan och en
            trygghet för kvinnan. Därför bör abortlagen ändras så att även
            barnmorskor kan ha rätt att bistå kvinnan vid medicinsk abort.
          </p>
          <head xml:id="i-C9KnG6VTfqjrqKQay25cwr" type="h1">
            Se över lagstiftningen
          </head>
          <p xml:id="i-DcvVLJTo89VZ6RrZb61GQh">
            I abortlagen 1974:595 står det: Endast den som är behörig att
            utöva läkaryrket får utföra abort eller avbryta havandeskap enligt
            6 § . Abort eller avbrytande av havandeskap enligt 6 § skall ske
            på allmänt sjukhus eller på annan sjukvårdsinrättning som Socialstyrelsen
            godkänner. Lag (2007:998).
          </p>
          <p xml:id="i-VDvjx2rnL5PatDKUUGxCUX">
            Detta försvårar dels för kvinnor att göra den delen av aborten
            hemma där fostret kommer ut, dels för barnmorskan att vara den
            som avbryter havandeskapet. Detta behöver ses över för att underlätta
            för de kvinnor som vill vara i hemmet där de känner sig trygga.
          </p>
          <p xml:id="i-MkypGykiqdLkM6EYbBNKhY">
            Frågan om att ändra lagen har varit uppe till riksdagsbehandling
            flera gånger. Bland annat i Miljöpartiets motion 2010/11:So322.
          </p>
          <p xml:id="i-PCgcGkmeYM56qEvWEXgrpJ">
            Som svar på den skrev utskottet:
          </p>
          <p xml:id="i-4NwCXxQ67WSCVUkhL5ZwN5">
            Utskottet vill påminna om att Socialstyrelsen i sin rapport Medicinska
            aborter, fördelning av arbetsuppgifter praxis och regelverk gör
            bedömningen, att detta i vissa fall redan är möjligt inom ramen
            för gällande författningar, förutsatt att det inte sker på bekostnad
            av patientsäkerheten. Motion So322 (MP) får anses åtminstone delvis
            tillgodosedd. Motionen avstyrks.
          </p>
          <p xml:id="i-BfkyCpTeyfagwMrr1wKVmz">
            Men utskottet kommenterar inte det faktum att den gammalmodiga
            lagstiftningen består som anger att en viss yrkeskår har ansvaret.
          </p>
          <p xml:id="i-N986x6sXD5tsKd56HxzsW3">
            I Socialstyrelsens bedömning redovisas inga egentliga skäl som
            hinder mot att barnmorskan handlägger aborten enligt sitt yrkeskunnande.
            Det görs också rent praktiskt på många kliniker. Barnmorskor bör
            ges laglig rätt att ansvara för medicinska aborter. Självklart
            ska kvinnor som så önskar kunna träffa en läkare, men om en kvinna
            som vill ha medicinsk abort redan har en väletablerad kontakt
            med sin barnmorska ska det räcka, om det inte finns några medicinska
            skäl. Barnmorskans yrkesansvar handlar om normaltillstånden i
            verksamheten. Vid avvikelse från det normala är det naturligt
            att konsultera den kompetens som är relevant för varje situation.
            Regeringen bör återkomma till riksdagen med ett förslag.
          </p>
          <head xml:id="i-MHsUsV3JajDUizANDaUghF" type="h1">
            Förebyggande arbete
          </head>
          <p xml:id="i-XHRgyddVJAo8GRu4agQWG5">
            Sexualiteten är en av människans starkaste drivkrafter men kanske
            också något av det känsligaste i en människas liv, framför allt
            i en ung människas liv.
          </p>
          <p xml:id="i-XxqdSzFCPrmWabXS8SBPLh">
            Vi anser att riksdagen ska ge regeringen i uppdrag att verka
            för att det förebyggande arbetet kring sexuell hälsa och reproduktivitet
            prioriteras, och vi tar också upp några konkreta förslag till
            åtgärder.
          </p>
          <p xml:id="i-3Rrz8PWHfq87K6HDSVMa2D">
            I arbetet med att minska aborter ingår en bred förebyggande verksamhet.
            Enligt RFSU använder ingen kvinna i Sverige abort som preventivmetod.
            I själva verket visar undersökningar att oönskade graviditeter
            beror på att man misslyckats med att använda preventivmedel. Ungefär
            70 procent av dem som genomgår abort uppger att de tillfälligt
            inte använt något preventivmedel vid samlaget, men att de vanligtvis
            brukar använda preventivmedel. Tillgänglighet och upplysning är
            A och O i detta arbete. Där har ungdomsmottagningar och Sesammottagningar
            en mycket viktig roll. Båda dessa mottagningar saknas på allt
            för många håll i landet. Därför behövs det en nationell norm för
            tillgänglighet. Det är också ett problem att det finns för få
            tjänster i förhållande till antal invånare i kommunen, och det
            är inte heller ovanligt att ungdomsmottagningar stänger tio veckor
            under sommaren. En årstid då det snarast behövs en ökad tillgänglighet.
          </p>
          <p xml:id="i-5DUsr3Nz6rYs7s4aw4GdQc">
            En annan viktig del i det förebyggande arbetet är att det i skolan
            finns en bra sex- och samlevnadsundervisning. Det är ett ämne
            där många skolor har stora brister i dag, och många lärare saknar
            kompetens att undervisa i ämnet.
          </p>
          <p xml:id="i-TC7RgfiinYtzfLBbpiRtjr">
            Det är också av stor vikt att det finns så kallade Sesammottagningar
            1 inom alla landsting för att kvinnor och män oavsett ålder ska
            ges möjlighet till en trygg och säker sexuell hälsa. Att exempelvis
            skapa Sesammottagningar eller liknande med god tillgänglighet
            i varje landsting och region är ett sätt att uppfylla ett av de
            elva folkhälsomålen: en trygg och säker sexualitet och en god
            reproduktiv hälsa.
          </p>
        </div>
        <div type="motSignatures">
          <list>
            <item xml:id="i-AYWRMs8aU1NAtTaYLmYDSZ" who="i-7YbH6oTUwG4Qn94QEVE6as">
              Gunvor G Ericson (MP)
            </item>
            <item xml:id="i-9dstqY5hxxCrBhigZ2FyQR" who="i-VRHymVx7EsX48sg7b5qmpS">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
