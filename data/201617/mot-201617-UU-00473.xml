<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UU-00473">
  <teiHeader>
    <fileDesc>
      <titleStmt>
        <title>Burma/Myanmar</title>
        <author corresp="i-TKwDinNn4twnLieK52EXRu">av Björn Söder m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:473 av Björn Söder m.fl. (SD)</title>
          <idno type="rdwebb">H402473</idno>
          <rs type="number">473</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H402473/text</ref>
          <ref type="dokument_url_html">http://data.riksdagen.se/dokument/H402473</ref>
          <ref type="dokumentstatus_url_xml">http://data.riksdagen.se/dokumentstatus/H402473</ref>
          <ref type="docx">http://data.riksdagen.se/fil/4BB42F23-F694-4952-9BAB-D0B698A52E48</ref>
          <ref type="pdf">http://data.riksdagen.se/fil/B38249F8-9EB1-4419-9D3C-2C4AD01F63A3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-SrBAa2d3LWrMGJXvTgBhLV</idno>
            <name>Jeff Ahl</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4dnqFdd2E3dHMPK1WWi5Tx</idno>
            <name>Johan Nissinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-SYFA35xSyH39pmH3o1GECY</idno>
            <name>Pavel Gamov</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-G6h5eGLouuQFhsrn32jgsV</idno>
            <name>Johnny Skalin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-QpgEAKiimgsuB3s9Fqdvvx" type="signed"/>
        <correspContext corresp="i-QpgEAKiimgsuB3s9Fqdvvx">
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-SrBAa2d3LWrMGJXvTgBhLV"/>
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-4dnqFdd2E3dHMPK1WWi5Tx"/>
          <note type="signatory" corresp="i-SYFA35xSyH39pmH3o1GECY"/>
          <note type="signatory" corresp="i-G6h5eGLouuQFhsrn32jgsV"/>
        </correspContext>
        <correspAction xml:id="i-89NNnFfSVx8ci3xDngmddW" type="submitted">
          <date when="2016-09-30"/>
          <time when="12:47:30"/>
        </correspAction>
        <correspAction xml:id="i-L52kFpk9csdQDip9FcRMdY" type="reviewed">
          <date when="2016-09-30"/>
          <time when="20:26:32"/>
        </correspAction>
        <correspAction xml:id="i-Dduhzc2UodSn4hqxqJFjNJ" type="referred">
          <date when="2016-10-14"/>
        </correspAction>
        <correspAction xml:id="i-TyMVSAVUt6Cx4cQwxF2FXy" type="assigned">
          <date when="2018-05-30"/>
          <time when="18:03:00"/>
        </correspAction>
        <correspContext corresp="i-TyMVSAVUt6Cx4cQwxF2FXy">
          <ref type="assignedTo">Utrikesutskottet</ref>
        </correspContext>
        <correspAction xml:id="i-J92vJZvr9uUGky3bC1kmAU" type="behandlas_i"/>
        <correspContext corresp="i-J92vJZvr9uUGky3bC1kmAU">
          <ref type="uppgift">2017/18:UU15</ref>
          <ref type="ref_dok_id">H501UU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU15</ref>
          <ref type="ref_dok_titel">FN och mänskliga rättigheter i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-V8RtJxNto3LQnpZyt6sHgF" type="motHeader">
        <div xml:id="i-UtzNS7pFXhRuWqAXA8fMkY" type="motTitle">
          Motion till riksdagen 2016/17:473 av Björn Söder m.fl. (SD) Burma/Myanmar
        </div>
      </div>
      <div xml:id="i-DtfDqVDy1Zn8LJxq8YRFEX" type="motBody">
        <div xml:id="i-DjLigTKDPsRVRt8N3n1HSd" type="motProposal" subtype="förslag">
          <head xml:id="i-8VQjGqXGzYYLR4W9xPeFSx">
            Förslag till riksdagsbeslut
          </head>
          <list xml:id="i-S1CYBTDDMsnn7fWkW3mVNZ" style="ol">
            <item xml:id="i-PZZueWeoBQasqUdUhEJQM">
              Riksdagen ställer sig bakom det som anförs i motionen om att
              Sverige och omvärlden inte bör vara för naiva i bedömningen av
              situationen i Myanmar (Burma) och tillkännager detta för regeringen.
            </item>
            <item xml:id="i-7yicne1aDKwkQbw13z8wUa">
              Riksdagen ställer sig bakom det som anförs i motionen om att
              Sverige bör verka för att det ställs tydliga krav på Myanmar (Burma)
              vad gäller efterföljande av FN-resolutioner, mänskliga rättigheter,
              politiska fångar, etniska konflikter och minoriteters ställning
              och tillkännager detta för regeringen.
            </item>
            <item xml:id="i-zRy9CNB68sPyfZZGW8rFV">
              Riksdagen ställer sig bakom det som anförs i motionen om att
              regeringen bör intensifiera sina ansträngningar i syfte att stödja
              karenfolkets strävanden efter ökad autonomi och mänskliga rättigheter
              samt för att fästa världssamfundets uppmärksamhet på karenfolkets
              utsatta situation, och detta tillkännager riksdagen för regeringen.
            </item>
            <item xml:id="i-6QfKD4iwS5K7ANBi76xc5z">
              Riksdagen ställer sig bakom det som anförs i motionen om att
              regeringen bör verka för att uppmärksamma den utsatta situationen
              för muslimska minoriteter i Myanmar (Burma) inom ramen för sitt
              utrikespolitiska arbete, och detta tillkännager riksdagen för
              regeringen.
            </item>
          </list>
        </div>
        <div xml:id="i-DBHrxWcfQDXEL7o9HjSMtN" type="motContent">
          <head xml:id="i-NupWESbEZEfXKGpseA399n" type="h1">
            Motivering
          </head>
          <p xml:id="i-7yEZ5QwXqgzWaZLaYmDrgu">
            Under de senaste åren har militärdiktaturen i Burma/Myanmar gått
            i en demokratisk riktning och genomfört vissa viktiga reformer.
            År 2010 släpptes exempelvis oppositionsledare Aung San Suu Kyi
            fri i samband med att allmänna val hölls för första gången på
            20 år. År 2011 var ytterligare en milstolpe då en civil regering
            valdes och 2012 valdes även många medlemmar av oppositionen in
            i parlamentet. Det är dock en lång väg kvar till fullvärdig demokrati.
            Grundlagen från 2008 förbjöd fortfarande Suu Kyi från att kandidera
            till presidentposten i valet 2015, militären besitter en fjärdedel
            av platserna i båda kamrarna och det pågår fortfarande allvarliga
            brott mot mänskliga rättigheter i landet. Landets minoriteter
            saknar fortfarande verklig politisk representation och det förekommer
            våldsamma övergrepp på olika folkgrupper. Under 2013 eskalerade
            antalet våldsamma sammandrabbningar mellan buddhister och muslimer.
          </p>
          <p xml:id="i-3xFRMxkf6XksWNRgGpemfB">
            Amnesty International pekar i sin landrapport för 2015/16 på
            allvarliga kränkningar av mänskliga rättigheter. Över 114 personer
            satt vid 2015 års slut som samvetsfångar, diskriminering mot etniska
            och religiösa minoriteter fortsätter att vara ett mycket stort
            problem och i juni 2015 blockerade militären ett försök att reformera
            landets grundlag som syftade till att häva militärens veto över
            grundlagsändringar. Trots att åtta rebellgrupper slöt vapenvila
            med regeringen i oktober så fortsatte storskaliga strider att
            rasa under året, bland annat i Shaan och Kachin.
          </p>
          <p xml:id="i-CzSoUa4Zzqno1CuiZHuvCD">
            Sverigedemokraterna ser naturligtvis positivt på de reformer
            som genomförts i Burma/Myanmar men mot bakgrund av att situationen
            i landet fortsatt är allvarlig anser vi att man varit för naiv
            i bedömningen av det politiska läget i Burma/Myanmar. Gällande
            beslutet den 22 april 2013 att häva merparten av sanktionerna
            menar vi att man borde ha ställt tydligare krav vad gäller mänskliga
            rättigheter, politiska fångar, etniska konflikter och minoriteters
            rättigheter och ställning.
          </p>
          <p xml:id="i-5kj23QgcveK17hMEd9DNfq">
            För att ha en fortsatt fungerande övervakning av läget i Burma/Myanmar
            välkomnar vi att FN:s rapportör för mänskliga rättigheter, Ms.
            Yanghee Lee, fortsättningsvis kommer ha mandat för att övervaka
            valprocessen i november 2015.
          </p>
          <p xml:id="i-rMFqR3fXe8wxzybSNvyUj">
            I den fortsatta kontakten med Burma/Myanmar från Sveriges, FN:s
            och EU:s sida är det av stor vikt att Sverige verkar för att det
            ställs tydliga krav på Burma/Myanmar vad gäller fortsatta reformer
            innan ytterligare förmåner ges. Det internationella samfundet
            bör även vara tydligt med att nuvarande regering måste leva upp
            till de krav som ställs i FN:s resolutioner mot landet. Kraftiga
            förbättringar vad gäller respekt för mänskliga rättigheter behöver
            göras och politiska fångar friges. För att motverka etniska konflikter
            och få ett slut på det väpnade våld som råder behöver en politisk
            dialog inledas. Övergrepp från militärjuntan på minoritetsbefolkningar
            måste få ett slut och minoriteters rättigheter och ställning behöver
            säkerställas.
          </p>
          <head xml:id="i-Rj8zB9D8sa11kUjRHLzw9B" type="h2">
            Karenfolket
          </head>
          <p xml:id="i-K9t6cg5yfMw8FmFqwFxojN">
            Karenfolket är en buddhistisk och kristen minoritet med hemvist
            i sydöstra Burma/Myanmar. Sedan självständigheten från den brittiska
            kolonialmakten 1948 har karenfolket varit utsatt för allvarliga
            förföljelser. Karenerna har vägrat att ge upp sitt språk, sin
            kultur och sina religiösa traditioner och för sedan flera decennier
            en väpnad motståndskamp mot den burmesiska diktaturen med syftet
            att skydda civila och vinna ökad autonomi inom den burmesiska
            statens ramar. I syfte att demoralisera den karenska gerillan
            har regeringstrupperna inriktat sig på att attackera civila mål.
            Under regeringsoffensiverna, som ofta antagit formen av etnisk
            rensning, har tortyr och våldtäkter riktade mot karenfolket varit
            vanligt förekommande. Cirka en miljon karener beräknas idag leva
            som internflyktingar inom Burma/Myanmars gränser och mer än 100
            000 karener har tagit sin tillflykt till flyktingläger i Thailand.
            I september 2015 bröt stridigheter återigen ut i Karen- och Monstaterna
            mellan regeringstrupper och beväpnade motståndsrörelser.
          </p>
          <p xml:id="i-CEiKhsAAXZx8uHoi473YTg">
            Trots att övergreppen mot karenfolket ännu är pågående och trots
            att inbördeskriget mellan karenerna och den burmesiska regimen
            är en av världens äldsta pågående konflikter, så har frågan rönt
            liten internationell och medial uppmärksamhet.
          </p>
          <p xml:id="i-DR2RpaVp5aCSARvkT751x3">
            Vi menar att det är av stor vikt att regeringen intensifierar
            sina ansträngningar i syfte att fästa uppmärksamhet på karenfolkets
            utsatta situation samt intensifierar stödet för karenfolkets strävanden
            efter ökad autonomi, demokrati och mänskliga rättigheter.
          </p>
          <head xml:id="i-UPC78XNTMH3APC4DLNHWeB" type="h2">
            Förtryck av muslimska minoriteter
          </head>
          <p xml:id="i-XxtReTdR6MUf4bxR1t9TtY">
            Burma/Myanmar är ett land som bär på en rik och mångfacetterad
            kulturhistoria. Rent befolkningsmässigt består landet endast till
            ca 70 % av den dominerande nationaliteten buddhistiska myanmarner,
            medan den övriga andelen om ca 30 % utgörs av landets över hundra
            minoriteter.
          </p>
          <p xml:id="i-DGm2XxwBPwcuXadPntqSj4">
            Tyvärr finns det i landet även en historia av att förfölja de
            muslimska minoriteterna. Två relativt stora sådana folkgrupper
            är de muslimska rohingya och rakhin. Rohingyaminoriteteten är
            främst bosatt i Arakanområdet på gränsen mot Bangladesh, och utmärker
            sig, vid sidan av religionen, genom att de talar ett bengaliskt
            språk som bär likheter med Cittagoniandialekten som talas i Bangladesh.
            Inte sällan refereras de också till som just bengaler.
          </p>
          <p xml:id="i-6DyyEjukRrijsamNhTAZx2">
            Rakhinminoriteten bor längs kustremsan i väster, men även nära
            gränsen till Bangladesh. Rakhin erkänner sig till islam, men talar
            till skillnad ifrån rohingya burmesiska och ses ofta som burmesiska
            muslimer.
          </p>
          <p xml:id="i-WDGVAQQZHHjZ6CzEXn97da">
            Tillsammans med andra mindre muslimska minoriteter utgör de ca
            4 % av landets befolkning. Sedan militärkuppen 1962 införde juntan
            gradvis bestämmelser som tog ifrån muslimerna deras medborgerliga
            rättigheter. Exempelvis kräver en lagstiftning från 1982 att Burma/Myanmars
            medborgare tillhör en nationellt godkänd minoritet. Resultatet
            av denna lagstiftning blev att en stor del av landets muslimer
            med rötter i Indien eller Bangladesh – men även barn till burmesiska
            medborgare om de fötts utomlands och varit muslimer – har förnekats
            medborgarskap och gjorts statslösa. Detta har medfört att många
            muslimer i Burma/Myanmar blivit utestängda från offentliga anställningar,
            utbildning och sjukvård samt att de till och med kan ställas inför
            rätta om de ingår äktenskap utan det tillstånd som bara medborgare
            kan få.
          </p>
          <p xml:id="i-ENvHWmoYR8ubfAxvTRLzKM">
            Vid sidan av diskriminerande lagstiftning har även betydande
            våldsamheter mot de muslimska minoriteterna förekommit på senare
            år.
          </p>
          <p xml:id="i-9L6FEwEetRuVnGuZ5RA9ba">
            Under juni 2012 utbröt exempelvis anti-muslimska upplopp i delstaten
            Arakan, vilka tvingade minst 125 000 människor på flykt. Enligt
            officiella källor brändes uppskattningsvis 2 528 hus ned till
            följd av oroligheterna – 1 336 tillhörande rohingyas och 1 192
            tillhörande rakhiner. Satellitbilder som publicerats av Human
            Rights Watch visade på ytterligare cirka 2 304 förstörda byggnader.
            Detta innebär att minst 4 862 byggnader ödelades i Arakanprovinsen.
          </p>
          <p xml:id="i-3LcPBAYKPoFwiFTi2g2iBa">
            Efter oroligheterna i Arakan spred sig ett utbrett anti-muslimskt
            våld även till de centrala delarna av landet. Pådrivet av burmesisk-buddhistisk
            nationalism blossade de upp med full kraft 2013. Detta med stöd
            av den buddhistmunkledda och anti-muslimska”969”-rörelsen. En
            av de värsta incidenterna inträffade i staden Maitila där ett
            mord på en buddhistisk munk fick situationen att urarta. Cirka
            1 000 personer genomförde under två dagar ett anti-muslimskt uppror
            som orsakade stor skadegörelse bland de muslimska kvarteren och
            44 människors död. Av dessa var 20 studenter och lärare på en
            muslimsk skola. Oroligheterna har, enligt Human Rights Watch,
            dessutom lett till ett försök från statens sida att tvångsförflytta
            en stor del av landets muslimska befolkning och sätta den i läger.
          </p>
          <p xml:id="i-BQhvX67P5CZPQxvBdjLoBJ">
            2015 tog regeringen ytterligare ett steg i den institutionella
            diskrimineringen av i första hand de muslimska, men även andra
            minoriteter i och med ett domstolsbeslut enligt vilket de som
            innehar så kallade vitkort inte längre kommer kunna rösta i allmänna
            val. Regeringen har även under året beslutat att alla rohingyas
            kommer att registreras som bengaler i årets folkräkning, ett epitet
            som används för att utmåla folket som invandrare från Bangladesh.
            Man redovisade även en ny politisk plan för delstaten Rakhine
            vilken enligt bedömare syftar till att ytterligare fördjupa minoriteternas
            utsatthet. Planens offentliggörande var en bidragande utlösande
            faktor till storskaliga flyktingströmmar via havet mot Thailand
            och Malaysia.
          </p>
          <p xml:id="i-CbP6EjCkEMj6oCkT6Rmjm3">
            Sverigedemokraterna ser förvisso positivt på Burma/Myanmars generella
            utvecklingsbana och den demokratiseringsprocess landet genomgår.
            Samtidigt anser vi att det är viktigt att situationen för de muslimska
            minoriteterna i Burma/Myanmar inte glöms bort i samband med fokus
            på demokratiseringsprocessen. Inte minst då många av våldsamheterna
            tycks härröra ifrån antimuslimska uppfattningar bland den buddhistiska
            majoritetsbefolkningen och därmed även riskerar att fortskrida
            trots att den forna militärjuntans inflytande minskar. Vi sverigedemokrater
            anser därför att det är viktigt att regeringen verkar för att
            uppmärksamma den utsatta situationen för muslimska minoriteter
            i Burma/Myanmar inom ramen för sitt utrikespolitiska arbete.
          </p>
          <p xml:id="i-XL6XPPf3rfiCHt2uDoLE9p">
            Associated Press (2012), ”Both ethnic groups suffered in Burma/Myanmar
            clashes”.
          </p>
          <p xml:id="i-HaMWUQzQsjhNoCkcBLbUQQ">
            Human Rights Watch (2013), ”All You Can Do is Pray” Crimes Against
            Humanity and Ethnic Cleansing of Rohingya Muslims in Burma/Burma/Myanmar’s
            Arakan State.
          </p>
          <p xml:id="i-TAn8JbAVzRFd67cDk1Jrke">
            Human Rights Watch (2014), Burma/Burma/Myanmar: Government Plan
            Would Segregate Rohingya.
          </p>
          <p xml:id="i-6BQ5P4dFQBXX35aH7ZqVYk">
            Human Rights Watch, Myanmar 2015/2016.
          </p>
          <p xml:id="i-JzTkMUmuwsgyPFA8yjUW9t">
            UNHCR (2014), Burma: UN expert raises alarm on Rakhine State.
          </p>
        </div>
        <div xml:id="i-5fBz9zaECcp6GfDtb6swuc" type="signatureBlock">
          <list xml:id="i-Va88tFHkk73J9nJsxYkewX">
            <item xml:id="i-PWgSH3odLzzGkBE17fVdCB" type="signature">
              Björn Söder (SD)
            </item>
            <item xml:id="i-W4Kdc8R7GB6KbGUnnePQfQ" type="signature">
              Jeff Ahl (SD)
            </item>
            <item xml:id="i-F4zQF9Q6FG85azE9PPxcry" type="signature">
              Markus Wiechel (SD)
            </item>
            <item xml:id="i-YW2id5bPeH47KqouPqY7p5" type="signature">
              Johan Nissinen (SD)
            </item>
            <item xml:id="i-7jNRMuKyb1KWiRTqneXroa" type="signature">
              Pavel Gamov (SD)
            </item>
            <item xml:id="i-CNByxFqcyZ59YPpJobXYK8" type="signature">
              Johnny Skalin (SD)
            </item>
          </list>
        </div>
      </div>
    </body>
  </text>
</TEI>
