<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KrU-03177">
  <teiHeader>
    <fileDesc>
      <titleStmt>
        <title>Ett fritt och brett kulturliv i hela landet</title>
        <author corresp="i-9nQnnjEYdDqQdpqWHaTczL">av Per Lodenius m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3177 av Per Lodenius m.fl. (C)</title>
          <idno type="rdwebb">H8023177</idno>
          <rs type="number">3177</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H8023177/text</ref>
          <ref type="dokument_url_html">http://data.riksdagen.se/dokument/H8023177</ref>
          <ref type="dokumentstatus_url_xml">http://data.riksdagen.se/dokumentstatus/H8023177</ref>
          <ref type="docx">http://data.riksdagen.se/fil/2F21756D-2F83-49B6-81F5-76701E23D184</ref>
          <ref type="pdf">http://data.riksdagen.se/fil/28842A0F-5BD4-4697-950D-C4FD9FBD2438</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9nQnnjEYdDqQdpqWHaTczL</idno>
            <name>Per Lodenius</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-CdKPr5PV7B8cJEHJFtQGGn</idno>
            <name>Peter Helander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-A4xHkoj5hLnWEChHnCCjS5</idno>
            <name>Jonny Cato</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-VxX8uLJ6VUnSdeyZcXucoU</idno>
            <name>Stina Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-A1NGMRYUqzQ6yvBRZ8XqFg</idno>
            <name>Linda Modig</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-SE8ApXFZ7ex7Favbm7aCMu</idno>
            <name>Per Schöldberg</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RJzTKvvyaWaCekUWzvDnEL" type="signed"/>
        <correspContext corresp="i-RJzTKvvyaWaCekUWzvDnEL">
          <note type="signatory" corresp="i-9nQnnjEYdDqQdpqWHaTczL"/>
          <note type="signatory" corresp="i-CdKPr5PV7B8cJEHJFtQGGn"/>
          <note type="signatory" corresp="i-A4xHkoj5hLnWEChHnCCjS5"/>
          <note type="signatory" corresp="i-VxX8uLJ6VUnSdeyZcXucoU"/>
          <note type="signatory" corresp="i-A1NGMRYUqzQ6yvBRZ8XqFg"/>
          <note type="signatory" corresp="i-SE8ApXFZ7ex7Favbm7aCMu"/>
        </correspContext>
        <correspAction xml:id="i-MTuHmcpKJC9ThfC2gYt5iT" type="submitted">
          <date when="2020-10-06"/>
          <time when="13:10:58"/>
        </correspAction>
        <correspAction xml:id="i-CSVSkGJWVcUcU4co52JeJ5" type="reviewed">
          <date when="2020-10-06"/>
          <time when="14:43:10"/>
        </correspAction>
        <correspAction xml:id="i-GgaegFp1KTK7PVkdaLYo69" type="referred">
          <date when="2020-10-14"/>
        </correspAction>
        <correspAction xml:id="i-GjrgQNGF8osUa7KLvBU2by" type="assigned">
          <date when="2021-10-01"/>
          <time when="13:11:13"/>
        </correspAction>
        <correspContext corresp="i-GjrgQNGF8osUa7KLvBU2by">
          <ref type="assignedTo">Kulturutskottet</ref>
        </correspContext>
        <correspAction xml:id="i-MvL5YTZqQnjP5ZEF7Kv6n8" type="behandlas_i"/>
        <correspContext corresp="i-MvL5YTZqQnjP5ZEF7Kv6n8">
          <ref type="uppgift">2020/21:KrU4</ref>
          <ref type="ref_dok_id">H801KrU4</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU4</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-W4cTDxpMSbFWtpMKhptgDp" type="behandlas_i"/>
        <correspContext corresp="i-W4cTDxpMSbFWtpMKhptgDp">
          <ref type="uppgift">2020/21:SkU19</ref>
          <ref type="ref_dok_id">H801SkU19</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SkU19</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5Hn9Pk6eEk64hyE3HpEnh6" type="behandlas_i"/>
        <correspContext corresp="i-5Hn9Pk6eEk64hyE3HpEnh6">
          <ref type="uppgift">2020/21:SfU21</ref>
          <ref type="ref_dok_id">H801SfU21</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU21</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Qk94TokViRfLzTC2bZYo39" type="behandlas_i"/>
        <correspContext corresp="i-Qk94TokViRfLzTC2bZYo39">
          <ref type="uppgift">2020/21:KrU6</ref>
          <ref type="ref_dok_id">H801KrU6</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU6</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TBBcWG2uF6UEXeqwE42ZAY" type="behandlas_i"/>
        <correspContext corresp="i-TBBcWG2uF6UEXeqwE42ZAY">
          <ref type="uppgift">2020/21:KrU9</ref>
          <ref type="ref_dok_id">H801KrU9</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU9</ref>
          <ref type="ref_dok_titel">Politik för konstnärers villkor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UQBDrhiN36rp2Jy7kvR88u" type="behandlas_i"/>
        <correspContext corresp="i-UQBDrhiN36rp2Jy7kvR88u">
          <ref type="uppgift">2020/21:KrU8</ref>
          <ref type="ref_dok_id">H801KrU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU8</ref>
          <ref type="ref_dok_titel">Ungdomspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LXkfJFcvFQAb22CqiFNYcr" type="motHeader">
        <div xml:id="i-MgLJkE5jqU8uJzesAYqWTp" type="motTitle">
          Motion till riksdagen 2020/21:3177 av Per Lodenius m.fl. (C)
          Ett fritt och brett kulturliv i hela landet
        </div>
      </div>
      <div xml:id="i-Gb58MWuH87Ai3ncieXHUsb" type="motBody">
        <div xml:id="i-6XbqST4ei9rc9w44c9UW8g" type="motProposal" subtype="förslag">
          <head xml:id="i-2KULtku5MvSas6BRoT2air">
            Förslag till riksdagsbeslut
          </head>
          <list xml:id="i-LVc1NyKkHfV1zZb5aFwnoa" style="ol">
            <item xml:id="i-TLWh3DVTPWx2ijn9gbtrRp">
              Riksdagen ställer sig bakom det som anförs i motionen om vikten
              av att främja ett brett kulturliv där nya digitala kulturella
              uttryck och mångkultur verkar sida vid sida med traditionella
              kulturformer och där kulturella och kreativa näringar har goda
              förutsättningar, och detta tillkännager riksdagen för regeringen.
            </item>
            <item xml:id="i-KhhNM62bWE5kf6aW8k8CgH">
              Riksdagen ställer sig bakom det som anförs i motionen om att
              utreda effekterna av coronapandemin på kulturlivet och tillkännager
              detta för regeringen.
            </item>
            <item xml:id="i-7vXRcko5xrs86vYVk2RDY6">
              Riksdagen ställer sig bakom det som anförs i motionen om att
              ge fler tillgång till kulturlivet och tillkännager detta för regeringen.
            </item>
            <item xml:id="i-LMSVLdac11zZX5RqWX4KZU">
              Riksdagen ställer sig bakom det som anförs i motionen om att
              utveckla kultursamverkansmodellen och inrätta ett nationellt kulturhuvudstadsår
              och tillkännager detta för regeringen.
            </item>
            <item xml:id="i-WY1XLwxBGS8QsZGA48bbJA">
              Riksdagen ställer sig bakom det som anförs i motionen om att
              öka det kulturella utbytet med övriga världen och tillkännager
              detta för regeringen.
            </item>
            <item xml:id="i-Kkx5wtMLmLAwggkrNynMq2">
              Riksdagen ställer sig bakom det som anförs i motionen om konstnärlig
              frihet och tillkännager detta för regeringen.
            </item>
            <item xml:id="i-DCS3ATFHqeP4boHfjTVMmt">
              Riksdagen ställer sig bakom det som anförs i motionen om Skapande
              skola och tillkännager detta för regeringen.
            </item>
            <item xml:id="i-BC4h21ZbscUdoUUMmmBzEL">
              Riksdagen ställer sig bakom det som anförs i motionen om stöd
              för ett bättre umgängesklimat för unga på internet och tillkännager
              detta för regeringen.
            </item>
            <item xml:id="i-PwD9rf1CwsGc7tJCeNMLrQ">
              Riksdagen ställer sig bakom det som anförs i motionen om tryggare
              villkor för kulturarbetare och tillkännager detta för regeringen.
            </item>
            <item xml:id="i-S5gsrpRBAFBxbVGKdWA1wB">
              Riksdagen ställer sig bakom det som anförs i motionen om att
              utreda möjligheten att införa avdragsrätt för förstahandsinköp
              av konst för företag och tillkännager detta för regeringen.
            </item>
            <item xml:id="i-7kX6tGEZ5fxFi2kdd7zj6v">
              Riksdagen ställer sig bakom det som anförs i motionen om en översyn
              av reglerna kring sponsring med bl.a. syftet att göra det enklare
              för mindre kulturyttringar och kulturföreningar och tillkännager
              detta för regeringen.
            </item>
            <item xml:id="i-Q9Fjc7DPTctSkFSfapEyLJ">
              Riksdagen ställer sig bakom det som anförs i motionen om att
              se över möjligheterna för de nationella kulturinstitutionerna
              att sprida sin verksamhet i hela landet och tillkännager detta
              för regeringen.
            </item>
            <item xml:id="i-3wzwXbTyPfJCYgYXRqc7ib">
              Riksdagen ställer sig bakom det som anförs i motionen om filmpolitiken
              och tillkännager detta för regeringen.
            </item>
            <item xml:id="i-BjiPrMgX7diiJfpMg16aHa">
              Riksdagen ställer sig bakom det som anförs i motionen om att
              göra tillgängligheten större till det kyrkliga kulturarvet och
              tillkännager detta för regeringen.
            </item>
          </list>
        </div>
        <div xml:id="i-41jf56X9TFP3M5TD2ZsZAX" type="motContent">
          <head xml:id="i-Ld65YiHpFTrBu9AnxgAGX4" type="h1">
            Ett brett kulturliv tillgängligt för alla
          </head>
          <p xml:id="i-ELzacYAT12bkieyr6QfPPk">
            I kulturen och det fria samhällslivet får vi möjlighet att förstå
            oss själva och andra bättre. Vi kan också utvecklas genom möten
            med det oväntade och kan få andra perspektiv på vårt liv och vårt
            samhälle. Vikten av detta syns också tydligt nu under coronapandemin.
            Stort engagemang och väldig kreativitet har visats för att nå
            ut med kulturen trots de svåra förutsättningarna. Detta sker för
            att vi människor behöver kulturella upplevelser. Kulturen har
            sitt egenvärde men bidrar också till mycket mer som bland annat
            kreativitet. Ökat samspel i kulturfrågor mellan politik, näringsliv
            och engagerade eldsjälar kan skapa ökade förutsättningar för jobb
            liksom för lokal och regional utveckling, attraktivitet och turism,
            kunskapsutveckling och nya exportfram­gångar. Detta bör tas tillvara
            när samhället behöver komma tillbaka brett efter pandemin. Kultur
            med både spets och bredd är betydelsefull för attraktiva miljöer.
            Detta är gynnsamt för att attrahera företagsetableringar, rekrytering
            av arbetskraft liksom främjande av besöksnäringen. Besökare som
            kommer till en ort för att besöka ett kulturarrangemang vill ofta
            också berikas genom att ta del av exempelvis matkulturen och annat
            som orten har att erbjuda. Det är av stor betydelse att främja
            ett brett kulturliv där nya digitala kulturella uttryck och mångkultur
            verkar sida vid sida med traditionella kulturformer och där kulturella
            och kreativa näringar har goda förutsättningar.
          </p>
          <p xml:id="i-MgnwQbap8mYgX4a1UKDNSk">
            Coronapandemin har fått stora effekter på kulturlivet, effekter
            som riskerar att få långvariga konsekvenser. Situationen har blivit
            väldigt svår för många av de som arbetar inom kultursektorn. Det
            påverkar också i högsta grad alla människor som under denna tid
            går miste om kulturupplevelser. Kulturen har fått ta del av olika
            stödpaket under vår och tidig sommar 2020 för att minska effekterna
            av coronapandemin. Ytterligare stöd har presenterats under hösten
            2020 både för innevarande år och för 2021. Dessa stöd är nödvändiga
            för att ge bättre förutsättningar för ett brett och tillgängligt
            kulturliv i hela landet. Det behöver göras en bred översyn kring
            de effekter coronapandemin har fått och vilka ytterligare åtgärder
            som kan behövas för att säkra ett starkt kulturliv i hela landet
            även framöver.
          </p>
          <p xml:id="i-GjNF7xZVwjhrDyXzbdBGvn">
            Engagemang som frodas i kulturliv, civilsamhälle och debatt är
            kitt som fogar samman samhället. Alla, oavsett bostadsort, bakgrund,
            funktionsnedsättning eller livssituation, ska ha möjligheter att
            delta i kulturliv som rymmer både professionellt buren kultur
            och amatörers skapande. Kultur stärker självförtroende och gör
            att fler tar tillvara yttrandefriheten. Det i sin tur stärker
            delaktigheten och demokratin i vårt samhälle. När kulturlivet
            åter kommer att öppna i mer normala former efter denna pandemi
            bör tillgängligheten för alla vara i fokus. Det är den centrala
            uppgiften för kulturpolitiken. Fler vägar behöver öppnas för de
            som inte tidigare har haft möjligheten att ta del av olika former
            av kultur och fått chans att hitta något som kan berika dem. Ett
            brett kulturliv i hela landet underlättar för alla att kunna ta
            del av det. Det finns dock hinder som politiken hittills haft
            extra svårt att avhjälpa. Det handlar om den ojämlika tillgången
            till kultur där det finns stora skillnader som inte är värdiga
            vårt land. Där behövs fler förslag för att komma tillrätta med
            det. Det gäller också i fråga om jäm­ställdhet. Då handlar det
            inte bara om deltagande i kvantitet, som kan variera utifrån intresse,
            utan även om att ingen ska bli hindrad av förväntningar utifrån
            könsroller. Båda dessa områden behöver ges en genomlysning för
            att komma vidare. Ingen ska heller behöva hindras från att delta
            vid exempelvis festivaler för att de inte är trygga för bland
            annat tjejer och kvinnor.
          </p>
          <p xml:id="i-25yNUph5CMm1ibNcFVUGoE">
            För att lyfta kulturlivet i hela landet vill vi stärka och utveckla
            kultursamverkans­modellen. Vi vill också att regionerna i samverkan
            med den nationella nivån tar fram en nationell kulturplan. Ytterligare
            ett sätt att skapa såväl nationellt som internationellt intresse
            för vårt kulturliv är att inrätta ett system för ett nationellt
            kulturhuvudstadsår. Tanken är att en svensk stad vartannat år
            får statusen nationell kulturhuvudstad. Då kan också mindre städer
            få uppmärksamhet och en chans att visa upp och särskilt utveckla
            sitt kulturliv.
          </p>
          <p xml:id="i-LYYoj1biVe8TEnHVTwuYE3">
            För att fler människor ska kunna få nya och vidgande kulturella
            intryck vill vi både sprida och utveckla vårt kulturliv genom
            internationella kontakter. Det kan exempelvis ske genom samarbete
            med vänorter, ökad aktivitet inom området via våra ambassader
            och konsulat och genom direkt utbyte mellan aktiva kulturutövare.
            Detta är en mycket värdefull verksamhet som behöver få en omstart
            när läget i coronapandemin tillåter. För ett vitalt kulturliv
            krävs även goda förutsättningar att sprida och ta del av kultur
            som skapats i andra länder. För att lyckas med detta och för att
            främja digitala företag är det viktigt att en gemensam digital
            marknad skapas i EU.
          </p>
          <p xml:id="i-VdW2WGJtuRqMZmSkdePwEv">
            För att säkra den konstnärliga friheten behöver konsten skyddas
            från direkt påverkan när den betalas av det offentliga, det som
            brukar kallas principen om armlängds avstånd. Det behövs också
            modeller för offentlig och privat samverkan i dessa sammanhang
            så att armlängds avstånd gäller även där. Vi ser gärna sponsring
            där den konstnärliga fri­heten samtidigt värnas.
          </p>
          <p xml:id="i-57XBMQCjWk28WQtUwXx2Tt">
            Det är viktigt att alla får tillgång till ett brett kulturutbud
            i hela landet. Inte minst är det centralt att alla barn får möta
            många olika kulturyttringar så att de kan finna sina egna uttryck.
            Det skapar också en grogrund för bildning att bära med sig genom
            livet. Kultur är också bra för hälsan, vilket kan vara extra viktigt
            att få ta del av i dessa tider när gymnasieskolan har bedrivit
            distansundervisning en del av våren och de nära framtidsutsikterna
            är mer osäkra än tidigare. Det finns alltså fler skäl för att
            satsningen på Skapande skola på sikt bör breddas till att gälla
            även gymnasieskolan. Dessutom ger det professionella kulturskapare
            arbetstillfällen på skolor när de arbetar med barn och kultur.
            Skapande skola stimulerar de ungas kreativitet och skapar möten
            med professionella kulturskapare.
          </p>
          <p xml:id="i-8wxqczdhHWfEqJ1mApm6or">
            Möjligheten att både ta del av kultur och själv skapa genom digital
            teknik måste tas tillvara. Vi har nu till exempel en framgångsrik
            svensk bransch för dataspel och app­utveckling, ett kreativt entreprenörskap
            som engagerar många. Vi vet inte i dag vilka nya kulturella yttringar
            som kommer att uppstå när tekniken utvecklas. Med detta krävs
            ett öppet förhållningssätt från offentligt håll så att även ungas
            aktiviteter på internet kan få stöd. Även inom traditionell kultur
            som opera har föreställningar utvecklats för att platsa i det
            nya digitala visningsfönstret. Med coronapandemin har fler blivit
            vana att delta digitalt vid olika typer av arrangemang och det
            kan också komma att gynna den kultur som man kan ta del av digitalt.
            Det finns många fördelar med den digitala utvecklingen men också
            vissa negativa aspekter som när sociala medier eller gaming­miljöer
            för en del riskerar att vara en otrygg plats, inte minst för tjejer.
            Det finns regler kring hot och hat, men det finns också andra
            typer av kommentarer och ageranden som kan hindra ungas yttrandefrihet
            och göra stor skada för unga människor. Här bör staten, genom
            berörda myndigheter, bidra till att främja en bred dialog i samhället
            om hur ett bättre samtalsklimat kan åstadkommas på nätet.
          </p>
          <p xml:id="i-SCskNPKfh5CXnKDGnm3oaB">
            Många kulturarbetare har drabbats kraftigt/hårt av coronapandemin.
            Det sätter ljuset på hur effekterna av de otrygga ekonomiska förhållanden
            som råder inom delar av kulturbranschen har blivit under denna
            pandemi. Det finns många olika sätt att förbättra villkoren för
            kulturarbetare. Tillgången på samlingslokaler i hela landet ger
            möjlighet för kulturskapare inom bland annat teater, musik och
            litteratur att få uppdrag och nå nya grupper. Skapande skola ger
            också uppdrag till kulturarbetare över hela landet. Många kulturarbetare
            är företagare och frilansare och vi vill förbättra möjligheterna
            för dessa att kunna ta del av socialförsäkringarna. Det kan också
            finnas behov av särskilda informationsinsatser till företagare
            eftersom det är en grupp som ofta kan vara utan detta skydd. Vi
            anser också att allianserna är en form som bör utvecklas. Alla
            dessa delar är viktiga att arbeta vidare med för att skapa en
            större trygghet för kulturarbetare vid kriser, vilket blivit väldigt
            tydligt under coronapandemin.
          </p>
          <p xml:id="i-2YFNXzTFCKrweW5R2gnTsm">
            Vi vill utreda också möjligheten att införa avdragsrätt för förstahandsinköp
            av konst för företag. Det kan vara ett sätt att skapa en större
            marknad för ny konst utan statlig styrning.
          </p>
          <p xml:id="i-5HAs3H9zc8XaZ31R42PWAG">
            En bredare finansiering av kulturen gör den friare. Sponsring
            av kultur kan vara svårare att få godkänd av Skatteverket än sponsring
            av idrott eftersom det exempelvis kan vara enklare att se vad
            en reklamskylt ger i marknadsföring än exempelvis sponsring av
            en mindre teateruppsättning. Därför bör en översyn av reglerna
            kring sponsring göras med bland annat syftet att göra det enklare
            med sponsring för mindre kulturyttringar och föreningar.
          </p>
          <p xml:id="i-AgqmCfZ7zAkeTBfAMY7hhT">
            De nationella kulturinstitutionerna måste sprida sin verksamhet
            och göra den mer tillgänglig i hela landet. Detta kan göras på
            många sätt. Ett sätt är genom att låta ett antal framträdande
            regionala scener, som exempelvis Dalhalla, även få status som
            nationella scener. Då kan till exempel Kungliga Operan ha Dalhalla
            som sin scen under en tid varje år. Det skulle både kunna lyfta
            den speciella scenen och bidra till att locka nya besökare både
            inom landet och internationellt.
          </p>
          <p xml:id="i-AQNn2DDpxMaU4mR5jbuWKT">
            Film tillhör de mest tillgängliga kulturformerna i Sverige. Så
            vill vi att det ska förbli. Momsen på biobesök höjdes i januari
            2017. Den gör det dyrare för besökare att gå på bio och ökar risken
            att biografer på mindre orter slås ut. Regeringen lade under våren
            2016 en filmproposition. När den behandlades av riksdagen beslutades
            om sju stycken tillkännagivanden, däribland att regeringen skyndsamt
            ska utreda en alternativ finans­iering av filmpolitiken med utgångspunkt
            i att behålla den nuvarande mervärdesskatte­satsen. Biografer
            på mindre orter betyder mer för kulturlivet på dessa orter än
            bara en plats att se film på. De är en viktig del i en kulturell
            infrastruktur som sammantaget ger tillgång till ett brett kulturliv
            i hela landet. Det är också viktigt att det finns goda förutsättningar
            att göra svensk film. För att få fler filmer att spelas in i Sverige
            och förbättra möjligheterna för en väl fungerade inhemsk filmbransch
            behövs någon form av produktionsincitament.
          </p>
          <p xml:id="i-H6vXHhy4fKBcbmfvvY1f58">
            Det kyrkliga kulturarvet är allas. Alla som lever och vistas
            i Sverige har rätt till delaktighet i det. Där finns spår från
            bygdens och landets historia. Detta kulturarv behöver göras mer
            tillgängligt för alla. Det kan bland annat ske genom att även
            omfatta information om kulturarvet på ett tillgängligt sätt, exempelvis
            genom text på lättläst svenska och på teckenspråk. Här kan också
            den digitala utvecklingen ge nya möjligheter att ytterligare tillgängliggöra
            kulturarvet.
          </p>
          <p xml:id="i-UdiyU1HjcCc4zR8SUhFsRz">
            Kulturen och folkbildningen är nycklar till en bättre folkhälsa.
            När en människa tar steget från passivitet till aktivitet, från
            stillasittande till rörelse, från ensamhet till social gemenskap,
            då händer något positivt. Det egna skapandet kan ge identitet
            och mening och därmed medverka till bättre hälsa. Forskning har
            visat att folk som ofta går på bio, teater, konserter, konstgallerier,
            museer, fotbollsmatcher eller idrottstävlingar har ökade chanser
            att leva ett längre och förmodligen lyckligare liv. Det har funnits
            många exempel på hur kulturen på flera håll har varit ett stärkande
            inslag under corona­pandemin med bland annat dans och sång som
            framförts utanför äldreboenden. Mycket bra verksamhet finns men
            en förstärkning av kunskaper för de som arbetar inom områdena,
            ett kulturlyft för vård- och omsorgspersonal, skulle ge än mer
            utbyte över tid. Med kunnig personal kan de kulturaktiviteter
            som ordnas bli bättre anpassade efter de deltagandes behov. Med
            möjlighet till kontinuerlig kompetensutveckling kan kunskap förstärkas
            och engagemang och verksamhet upprätthållas.
          </p>
          <p xml:id="i-41VNTuZqyScMMDGixyT3Yn">
            Kultur kan ge ett värdefullt bidrag till både läkningsprocessen
            och livskvaliteten hos vårdtagarna. Även rehabilitering med naturupplevelser
            är värdefullt. Kultur behöver vara en del i folkhälsoarbetet.
            Det gynnar främst den enskilda människan men också samhället.
            Satsningar på kultur inom vård och omsorg bör uppmuntras och stödjas
            och metoder inom rehabilitering med natur- och kulturupplevelser
            främjas. Detta är insatser för att stärka folkhälsan och mer om
            det finns att läsa i motionen En stärkt folkhälsa från barndom
            till ålderdom.
          </p>
        </div>
        <div xml:id="i-LP1MDpkeVwsHYASAbznKFC" type="signatureBlock">
          <list xml:id="i-8uNnBLaufiG7VZJ13TW2Wj">
            <item xml:id="i-VNtfcZYWXFfsTnPprFpKW2" who="i-9nQnnjEYdDqQdpqWHaTczL" type="signature">
              Per Lodenius (C)
            </item>
            <item xml:id="i-75nQvnN7MJJ1CpaSDQjW8L" who="i-CdKPr5PV7B8cJEHJFtQGGn" type="signature">
              Peter Helander (C)
            </item>
            <item xml:id="i-Csq2u3vWJFf1cY9W9qCfsD" who="i-A4xHkoj5hLnWEChHnCCjS5" type="signature">
              Jonny Cato (C)
            </item>
            <item xml:id="i-NPN1HEdEpN1ajCintnt1w" who="i-VxX8uLJ6VUnSdeyZcXucoU" type="signature">
              Stina Larsson (C)
            </item>
            <item xml:id="i-7t6GWnegayuQLWrUTBoAQ6" who="i-A1NGMRYUqzQ6yvBRZ8XqFg" type="signature">
              Linda Modig (C)
            </item>
            <item xml:id="i-XMdrZjFj7DkQLtGmZWu6A2" who="i-SE8ApXFZ7ex7Favbm7aCMu" type="signature">
              Per Schöldberg (C)
            </item>
          </list>
        </div>
      </div>
    </body>
  </text>
</TEI>
