<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00336">
  <teiHeader>
    <fileDesc>
      <titleStmt>
        <title>Specialutbildade domare i brottmål där barn är målsägande</title>
        <author corresp="i-TZHBPDEfPriGgMd5y7LfJG">av Lars U Granberg (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Specialutbildade domare i brottmål där barn är målsägande</title>
          <idno type="rdwebb">GV02Ju336</idno>
          <rs type="number">Ju336</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju336/text</ref>
          <ref type="dokument_url_html">http://data.riksdagen.se/dokument/GV02Ju336</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju336</ref>
          <ref type="doc">http://data.riksdagen.se/fil/C68FAE24-07E4-4C7D-8FB4-B53C1F437024</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TZHBPDEfPriGgMd5y7LfJG</idno>
            <name>Lars U Granberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3xepZQHjzEzmPS6c5gNo6X" type="signed"/>
        <correspContext corresp="i-3xepZQHjzEzmPS6c5gNo6X">
          <note type="signatory" corresp="i-TZHBPDEfPriGgMd5y7LfJG"/>
        </correspContext>
        <correspAction xml:id="i-Ng9xYtaosBzx2bbsXxJKrQ" type="referral">
          <date when="2007-10-16"/>
        </correspAction>
        <correspAction xml:id="i-PwXSpacGHwFXVcSS7VwLEu" type="dismissal">
          <date when="2007-10-16"/>
        </correspAction>
        <correspAction xml:id="i-XaZd5mrCtR8j58zxT18FiT" type="numbering">
          <date when="2007-10-05"/>
        </correspAction>
        <correspAction xml:id="i-W1ryTxCXUHgq6oBL3DMNSd" type="submission">
          <date when="2007-10-04"/>
        </correspAction>
        <correspAction xml:id="i-BzkTW4eR75TESucjeXDcZd" type="transfer">
          <date when="2007-10-03"/>
        </correspAction>
        <correspAction xml:id="i-EByBK3T41PJZLx1iXReNh" type="assigned"/>
        <correspContext corresp="i-EByBK3T41PJZLx1iXReNh">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GrEqS4gaZX83AxqybvqNUN" type="motBody">
        <div xml:id="i-RSh3KjqN5QNyiz7JKHTF4j" type="motProposal" subtype="förslag">
          <head xml:id="i-DdniCsoDy1oEFVvUirbvGi">
            Förslag till riksdagsbeslut
          </head>
          <list xml:id="i-UTmpeuQVksM5MMGfXJwgT3" style="ol">
            <item xml:id="i-mMrpS1jaf3emgsBgTXewh">
              Riksdagen tillkännager för regeringen som sin mening vad som
              anförs i motionen om att brottmål, särskilt för sexual- och barnpornografibrott,
              där barn är målsägande ska avgöras av specialutbildade domare.
            </item>
            <item xml:id="i-2ND9qCGF2MzbttogHTkaL5">
              Riksdagen tillkännager för regeringen som sin mening vad som
              anförs i motionen om att i mål som gäller sexualbrott mot barn
              använder sig domstolar i ökad utsträckning av sakkunniga med expertis
              inom frågan.
            </item>
          </list>
        </div>
        <div xml:id="i-MjtUgXBczFmuHVjf9A47EL" type="motContent">
          <head xml:id="i-BWM5dHPMAgrVsga786BKSh" type="h1">
            Motivering
          </head>
          <p xml:id="i-6r24FT2vd6n12WXK6J4A48">
            Misstänkta förövare frias gång på gång i sexualbrottmål eftersom
            barnets vittnesmål inte anses vara tillförlitligt. Barn anses
            som icke trovärdiga eftersom barnet ändrat sin berättelse, väntat
            länge med att berätta för någon, någon i omgivningen borde ha
            upptäckt det med mera.
          </p>
          <p xml:id="i-HxqRM8WJjLvbRyPj4z4tjB">
            Bland forskare och andra experter på området är det väl dokumenterat
            att barn utsatta för sexuella övergrepp inte självmant/spontant
            berättar om övergreppen. Barn berättar många gånger inte ens då
            de konfronteras med dokumentationen av övergreppen.
          </p>
          <p xml:id="i-B5qriDmYURBRZcmtbvbq7E">
            Det är väl dokumenterat att barn berättar först när det känner
            sig trygga, har ett förtroende för den vuxne och känner att den
            vuxne orkar lyssna på vad barnet har att berätta. Att som det
            sker idag avfärda barnet som icke tillförlitligt när det berättar
            mer först under det andra och tredje förhöret tyder på en stor
            brist på kunskap och att rättsprocessen sker helt och hållet utifrån
            de vuxnas villkor.
          </p>
          <p xml:id="i-LtVRk47z3DJQXVgYpiZgLQ">
            Både poliser och åklagare har obligatorisk vidareutbildning och
            en viss möjlighet till specialisering. Så är dock inte fallet
            inom domarkåren, vilka saknar möjlighet till specialisering och
            där det är upp till varje enskild domstol att bedöma utbildningsbehovet.
            Avsaknaden av möjlighet till specialisering inom domarkåren blir
            ytterst märkbar vid valet av vilka utbildnings­insatser som bör
            anses relevanta. Väldokumenterade erfarenheter av det sistnämnda
            har också visat att domarkåren är en svår grupp att locka till
            utbildningsinsatser. Den generella uppfattningen inom kåren är
            att det finns en övervägande risk att den enskilda utbildningen
            skulle kunna påverka domarens objektivitet. Den yttersta konsekvensen
            vid sexualbrottmål där barn är målsägande är den uppenbara bristen
            på kunskap om barns mognad och utveckling, vilket gång på gång
            resulterar i att barnperspektivet negligeras vid den juridiska
            bedömningen.
          </p>
          <p xml:id="i-9uJaRDuvxrg9xWccGGbmEw">
            Så sent som i januari 2005 kritiserade FN:s barnrättskommitté
            Sverige för bristen på adekvat utbildning för domare. Under FN:s
            barnrättskommittés hearing med regeringen uttrycktes en förvåning
            över att vidareutbildningen för domare som har barnmål inte är
            obligatorisk. Som det uttrycktes av kommitténs ordförande: Make
            it compulsory! If you dont comply, you are out of business, thats
            the way to do it!
          </p>
          <p xml:id="i-6LvhaJfosTyRxEYHLXJMPG">
            Att det måste ske en förändring vad gäller sexual- och barnpornografimål
            konstateras även i SOU 2004:71, Sexuell exploatering av barn i
            Sverige, s. 197
          </p>
          <p xml:id="i-WmGE4LA6jXi4dzPBg8SDXE">
            Det har vid utredningens genomgång av domar framgått, att domstolarna
            ofta saknar kunskap om dynamiken i och konsekvenserna av denna
            typ av brott. Exempel finns på domar där ansvaret för exploatering
            lagts på minderåriga barn och att risken för upprepad brottslighet
            negligerats.
          </p>
          <p xml:id="i-QQyMabYoSVT43WRD1DWZvY">
            Även domare behöver särskild kompetens i mål som gäller sexuell
            exploatering av barn, för att citera ovan angivna SOU.
          </p>
          <p xml:id="i-RwrrijoxfmGFJfWzc83qzD">
            Mot bakgrund av ovanstående anser vi att specialiserade domare
            för brottmål där barn är målsägande bör införas i Sverige för
            att garantera barnperspektivet vid den juridiska bedömningen.
            Domare som dömer i denna typ av mål bör därför specialutbildas
            och kontinuerligt genomgå en obligatorisk vidareutbildning för
            att kontinuerligt ta del av den senaste forskningen inom juridik,
            medicin och psykologi.
          </p>
          <p xml:id="i-AcFXvTSMqYQF5wcivKuANx">
            Ytterligare en åtgärd för att tillvarata barnens rättigheter
            i denna typ av mål bör vara att utöka förordnandet av sakkunniga
            i rätten. Användningen av sakkunniga har minskat drastiskt sedan
            Högsta domstolen 1992 uttalade att sakkunniga psykologer bara
            borde förekomma i de fall då barnet inte alls hördes i rättegången.
            Fram till början av 90-talet förekom psykologiskt sakkunniga i
            över 20 % av alla mål rörande sexualbrott mot barn, och sedan
            1995 har andelen sjunkit och understiger numera 7 %.
          </p>
          <p xml:id="i-AmfWfWKYV9HzExDLNbT2f9">
            Domstolar besitter en låg kompetens vad gäller förståelsen av
            barns mekanismer vid sexuella övergrepp och sexuell exploatering.
            Anlitandet av sakkunniga i större utsträckning som stödbevisning
            i ärenden som gäller sexuella övergrepp mot barn skulle därför
            med största sannolikhet leda till fler fällande domar. Det gäller
            inte minst vid sexualbrott mot barn som har en kommersiell karaktär.
            Dessa former av brott inbegriper barnpornografibrott, människohandelsbrott,
            sexköpsbrott (personer som köper sex av människohandelsoffer),
            sexualbrott som begås mot barn där ersättning förekommer, sexualbrott
            som begås mot barn av svenskar utomlands och andra former av brott
            där sexuellt utnyttjande av barn sker på kommersiell väg eller
            med någon form av ersättning involverad. Dessa brott kräver särskild
            kunskap då offren många gånger har bristande förtroende för myndigheter
            och tolkar och de känner en rädsla för repressalier från förövarna.
            Utöver detta känner de även skam och skuld över att tala om de
            sexuella övergrepp de varit med om. Särskilda sakkunniga med inblick
            i hur barnens sociala villkor ser ut behövs för att redogöra för
            hur det sociala stigmat och det psykiska traumat kan yttra sig
            i respektive fall.
          </p>
          <p xml:id="i-XCqzK6UUaHW6TFQ6ajEzWM">
            För att tillgodose barnens rättigheter på ett betydligt bättre
            sätt än vad som görs idag bör det inrättas domare med specialkompetens
            och anlitas fler sakkunniga på området. Målen skulle få en högre
            prioritet och leda till kortare handläggningstider och snabbare
            processer som i sin tur skulle underlätta det utsatta barnets
            möjligheter till rehabilitering.
          </p>
        </div>
        <div xml:id="i-5WTTRDsmA7gFDwADxF6i2o" type="signatureBlock">
          <list xml:id="i-XoT8ecJMu5n25LYfgKjzs6">
            <item xml:id="i-Sj2g9SgLRKPQVL7652BCgr" who="i-TZHBPDEfPriGgMd5y7LfJG" type="signature">
              Lars U Granberg (s)
            </item>
          </list>
        </div>
      </div>
    </body>
  </text>
</TEI>
