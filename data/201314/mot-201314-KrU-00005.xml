<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KrU-00005">
  <teiHeader>
    <fileDesc>
      <titleStmt>
        <title>med anledning av prop. 2013/14:3 Läsa för livet</title>
        <author corresp="i-CpDe8Ez4j6HcFbBfHMRKAE">av Bengt Berg m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:3 Läsa för livet</title>
          <idno type="rdwebb">H102Kr5</idno>
          <rs type="number">Kr5</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H102Kr5/text</ref>
          <ref type="dokument_url_html">http://data.riksdagen.se/dokument/H102Kr5</ref>
          <ref type="dokumentstatus_url_xml">http://data.riksdagen.se/dokumentstatus/H102Kr5</ref>
          <ref type="doc">http://data.riksdagen.se/fil/7783A2C4-F2BF-4A21-A619-7361D5544054</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-J7MAoc5tAdig24UUXL29mW" type="basedOn"/>
        <correspContext corresp="i-J7MAoc5tAdig24UUXL29mW">
          <ref>Proposition 2013/14:3</ref>
        </correspContext>
        <correspAction xml:id="i-XP3F9rx2CAhnYYjLrBAo55" type="signed"/>
        <correspContext corresp="i-XP3F9rx2CAhnYYjLrBAo55">
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-W8MnD5tvjVsJBX6G9DGfWw" type="referral">
          <date when="2013-10-23"/>
        </correspAction>
        <correspAction xml:id="i-J6Br5Dc3A8jHMM3Bx1GdSz" type="referral">
          <date when="2013-10-23"/>
        </correspAction>
        <correspAction xml:id="i-8zkTtinoPynLweZqxUHtJu" type="dismissal">
          <date when="2013-10-22"/>
        </correspAction>
        <correspAction xml:id="i-MhCP9yuGHZZaY6D16cgUwg" type="dismissal">
          <date when="2013-10-22"/>
        </correspAction>
        <correspAction xml:id="i-FgzwMZDV2HdZoiHncqCEVb" type="submission">
          <date when="2013-10-15"/>
        </correspAction>
        <correspAction xml:id="i-9sYmQzjH3w44DVTyTHVFKy" type="transfer">
          <date when="2013-10-15"/>
        </correspAction>
        <correspAction xml:id="i-Epk4Yygvhgvn1CYZ7mKnAq" type="assigned"/>
        <correspContext corresp="i-Epk4Yygvhgvn1CYZ7mKnAq">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-K8P6zPLruVQL22aUJMzeZw" type="motHeader"/>
      <div xml:id="i-87QsjKgtYAr2o95hHQBXvU" type="motBody">
        <div xml:id="i-PmCDhTnhyhoLx9YZKru8sn" type="motProposal" subtype="förslag">
          <head xml:id="i-6Qr3c1P8zHMPBe5eAbZh13">
            1 Förslag till riksdagsbeslut
          </head>
          <list xml:id="i-NfPbsct5siVeEGBT1tPSUx" style="ol">
            <item xml:id="i-YUfRoPsgLigXGeMCjWs54i">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett förslag om att inleda en försöksverksamhet med läsombud
              i förskolorna i enlighet med Litteraturutredningens förslag.
            </item>
            <item xml:id="i-CAZuyN7ZkfRdgYz7zBAnxu">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett lagförslag som innebär att samtliga skolbibliotek ska
              vara bemannade med utbildade bibliotekarier.
            </item>
            <item xml:id="i-EmkNrftAhVvVGuSGB43561">
              Riksdagen beslutar att en utvärdering av måluppfyllelsen avseende
              de nationella målen för litteratur och läsfrämjande ska göras
              2018.
            </item>
            <item xml:id="i-CQPvNeKUkyrMt3yp2QoPYn">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett förslag om att momsen för e-böcker ska sänkas till samma
              nivå som för pappersboken, dvs. 6 procent.
            </item>
            <item xml:id="i-MCdrP8bfBrQKynD7mCmX4K">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett förslag som säkerställer tillgången till ungdomslitteratur
              på minoritetsspråk respektive teckenspråk.
            </item>
            <item xml:id="i-PD2MSAs4rttRGvYMvGS9qZ">
              Riksdagen tillkännager för regeringen som sin mening vad som
              anförs i motionen om att regeringen snarast bör återkomma till
              riksdagen med ett förslag om ersättning för upphovsrättsinnehavare
              avseende utlåning av e-böcker och andra digitala verk.
            </item>
            <item xml:id="i-RkGMNbWtjBVMZ9jLcwtMU6">
              Riksdagen avslår regeringens förslag att regeringen, i stället
              för riksdagen, framöver ska ges ansvar att fastställa villkoren
              för ersättningen i dialog med företrädare för upphovsmän inom
              ord- och bildområdet.
            </item>
            <item xml:id="i-LTG1tyVpngMmcwQPWrAMZR">
              Riksdagen avslår regeringens förslag att de tidsbegränsade medel
              som tidigare avsatts för folkbibliotekens och det civila samhällets
              läsfrämjande och metodutvecklande samarbete bör upphöra.
            </item>
            <item xml:id="i-2CEQw4NVMLQME8JqeVvKBM">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag på hur stödet till översättarverksamhet beträffande
              utländsk litteratur i Sverige kan förstärkas.
            </item>
            <item xml:id="i-CoH9Cvnp4GN1Q3ZVukxt5m">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag på mer omfattande åtgärder för att stödja och förstärka
              det internationella kulturutbytet utomlands och i Sverige.
            </item>
            <item xml:id="i-MWt1EkQptkm6FmYgfzHTF">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag på hur kulturbiståndet ska förstärkas inom Sveriges
              internationella biståndsagenda.
            </item>
          </list>
        </div>
        <div xml:id="i-RNQb3FLFu2pyx8wSakTTqB" type="motContent">
          <head xml:id="i-mzPH8MfjrTNMFQRGzk8xM" type="h1">
            2 Inledning
          </head>
          <p xml:id="i-EWUDs4kc4H3JDYwFubyYfy">
            Goda språkliga kunskaper och verktyg är en förutsättning för
            den personliga utvecklingen, den sociala kontakten och den demokratiska
            delaktigheten i samhället.
          </p>
          <p xml:id="i-B3qtgLeZrWhaJRqXuFtng">
            Medborgarna i ett land har rätt till den gemenskap som språket
            innebär och med hjälp av detta kan hen både delta i det sociala
            livet och hävda sina demokratiska rättigheter. Samtidigt ser vi
            bl.a. i samhällsdebatten och i den för ett år sedan framlagda
            litteraturutredningen, Läsarnas marknad, marknadens läsare, att
            det finns stora problem med just bristande språkfärdighet och
            det framgår med all icke-önskvärd tydlighet hur främst unga pojkars
            språkuppfattning och läsförståelse drastiskt har sjunkit på senare
            år. Dessa utgör bara en grupp av flera som riskerar att ställas
            vid sidan av samhället både på ett personligt och på ett socialt
            plan. Kontakten mellan människor, i själva yrkeslivet och inte
            minst för den demokratiska delaktigheten i samhället, förutsätter
            språkliga verktyg. Om detta saknas är det mycket som står på spel.
          </p>
          <head xml:id="i-amzknDiCVM5AYy61bRFY3" type="h1">
            3 Nationella mål för litteratur- och läsfrämjande
          </head>
          <p xml:id="i-XWc4djW2JNo3vQ61oQas3h">
            För barn och ungdomar är språkförståelsen och läsandet extra
            viktigt, dels för att främja deras personliga utveckling, dels
            för att ge dem verktyg för livet som väntar.
          </p>
          <p xml:id="i-KiybXdb77yRab99PTqtcXR">
            Det skrivna ordet har genom ny teknik och internet fått väldigt
            många att uttrycka sig över nätet. Just därför är det betydelsefullt
            att stötta dem som inte har tillgång till en egen dator. Här fyller
            biblioteken och den nationella biblioteksstrategin en viktig funktion
            för att förverkliga det övergripande demokratiska målet med allas
            rätt att delta.
          </p>
          <p xml:id="i-6su5VUtCFWoT125o5Tz5hT">
            Vänsterpartiet vill lägga stor kraft på en satsning för att främja
            språktillgången och läsförståelsen bland barn, unga och vuxna,
            för att på så sätt öka den samhälleliga gemenskapen. För att uppnå
            syftet med en sådan satsning är det viktigt att insatserna sätts
            in mycket tidigt i barns och ungas liv. Vi delar Litteraturutredningens
            bedömning att lärarnas kunskaper om litteratur, särskilt barn-
            och ungdomslitteratur samt litteraturdidaktiska kunskaper, behöver
            stärkas. Regeringen bör därför återkomma till riksdagen med ett
            förslag om att inleda en försöksverksamhet med läsombud i förskolorna
            i enlighet med Litteraturutredningens förslag. Detta bör riksdagen
            som sin mening ge regeringen till känna.
          </p>
          <p xml:id="i-5MywW9bhbiGMWcWZP1vBF1">
            En annan viktig förutsättning för att säkra en god tillgänglighet
            och en jämbördig kvalitativ ingång till litteratur och läsande
            för landets unga är att det finns bra skolbibliotek med utbildade
            bibliotekarier. Vi instämmer därför i Litteratutredningens förslag
            om att det i skolförordningen (2011:185) samt i gymnasieförordningen
            (2010:2039) införs bestämmelser som anger att huvudmännen ska
            eftersträva att skolbiblioteken ska vara bemannade med bib-liotekarier
            som har kompetens att vara ett stöd till elever och lärare i det
            läsfrämjande och pedagogiska arbetet. Regeringen bör återkomma
            till riksdagen med ett lagförslag som innebär att samtliga skolbibliotek
            ska vara bemannade med utbildade bibliotekarier. Detta bör riksdagen
            som sin mening ge regeringen till känna.
          </p>
          <p xml:id="i-1nYn8wAiVm5LmdMggVbFj">
            Vänsterpartiet anser i övrigt att de mål som uppställs i propositionen
            avseende detta avsnitt är bra och att det är viktigt att målen
            har en mer långsiktig karaktär. I likhet med vad regeringen själv
            anger vore det lämpligt att göra en utvärdering av måluppfyllelsen
            vid en viss given tidpunkt. Riksdagen bör besluta att en utvärdering
            av måluppfyllelsen avseende de nationella målen för litteratur
            och läsfrämjande ska göras 2018. Detta bör riksdagen besluta.
          </p>
          <head xml:id="i-2oF6hXkuZrXfUMCeCvsTXf" type="h1">
            4 Möjligheter för folkbiblioteken att arbeta aktivt med e-böcker
          </head>
          <p xml:id="i-RsG6fqb9omDZzT4kPGmZbr">
            Den goda tradition som folkbildningen utgör och som gäller barn,
            unga, vuxna och alla i samhället oavsett var man kommer ifrån,
            förutsätter vissa saker. Hit hör avgiftsfriheten för lån av böcker
            och nyttjandet av olika medier och kunskapskällor. En annan viktig
            förutsättning är förstås tillgängligheten, så att alla i samhället
            verkligen kan ta del av de kunskapskällor som biblioteken inrymmer.
            Förutom att vara en social mötesplats med möjlighet till tanke-
            och erfarenhetsutbyte spelar biblioteken också en viktig roll
            för utbildning, forskning och på det personliga planet: det livslånga
            lärandet. Vänsterpartiet menar att alla bibliotek som är offentligt
            finansierade också ska vara tillgängliga för alla.
          </p>
          <p xml:id="i-QuR41LFbAPkoweQh4uj5t5">
            I propositionen föreslås att Kungliga biblioteket bör ges i uppdrag
            att utreda e-boksfrågan samt att 2 miljoner avsätts för detta
            ändamål. Det anser vi är mycket positivt, framför allt ur ett
            långsiktigt tillgänglighetsperspektiv.
          </p>
          <p xml:id="i-3a7atkBpMADZYA8UgxNL3C">
            För att ytterligare stimulera läsandet bland såväl unga som gamla
            och öka tillgängligheten till e-böcker bör momsen sänkas för e-böcker.
            Vänsterpartiet drev på så att bokmomsen sänktes till 6 procent
            i januari 2002, vilket också bidrog till att läsandet ökade när
            böckerna kunde säljas billigare. Sedan dess har e-boken dykt upp
            på marknaden och därmed har en ologisk skillnad uppstått beträffande
            momsbeloppet. Momsen på en e-bok är 25 procent, samtidigt som
            momsen för en ljudbok, dvs. cd-skiva, är 6 procent. Denna ordning
            måste ändras.
          </p>
          <p xml:id="i-4sFqQnykdABDsVm6Zrguhi">
            Riksdagen biföll den 18 maj 2011 skatteutskottets utlåtande till
            EU-kommissionens förslag på Grönbok om mervärdesskattens framtid,
            som bl.a. innehöll en punkt med följande lydelse: För e-böcker
            och nedladdningsbara ljudböcker saknas i dag samma möjlighet till
            låg moms som gäller för tryckta böcker samt ljudböcker och e-böcker
            på cd-skivor. Det är viktigt att samma moms kan gälla både i traditionella
            sammanhang och i en digital miljö.
          </p>
          <p xml:id="i-CkKRVoTMHv4eTKkocmnGTT">
            Vänsterpartiet förutsätter att regeringen inom ramen för arbetet
            med EU:s nya momsdirektiv driver frågan om sänkt moms på e-böcker.
            Regeringen bör återkomma till riksdagen med ett förslag om att
            momsen för e-böcker sänks till samma nivå som för pappersboken,
            dvs. 6 procent. Detta bör riksdagen som sin mening ge regeringen
            till känna.
          </p>
          <head xml:id="i-EyzNr5fT1446egHRyuGxdF" type="h1">
            5 Stärkta insatser för nationella minoritetsspråk och teckenspråk
          </head>
          <p xml:id="i-2Bnyf79479gPmVxmC2je8i">
            Vänsterpartiet vill på olika sätt stärka tillgänglighet och delaktighet
            för alla grupper i samhället. Det gäller såväl för människor med
            olika språkkulturell bakgrund som för personer med funktionsnedsättningar.
            För att skapa en långsiktig och hållbar minoritetspolitik är språket
            en avgörande faktor. Den som förlorar sitt modersmål, också om
            det enbart gäller att läsa eller skriva det, tappar en viktig
            del av sin identitet som individ och som del av samhället.
          </p>
          <p xml:id="i-WiWWyhaqajb43zsDL6nHWj">
            Minoritetsspråkens ställning och utveckling är mycket viktig.
            Såväl lagstiftning som en del lokala insatser används för att
            stärka dessa språk. Samtidigt förlorar minoritetsspråken i ställning
            därför att färre och färre ungdomar kan utveckla kunskaper i sitt
            modersmål. Ett av skälen till detta kan vara att det saknas bra
            undervisningsmaterial och bra ungdomslitteratur. Det finns kommuner
            som därför har gjort vissa insatser för att översätta och utveckla
            läromedel. Bredvidläsning i form av ungdomslitteratur lyser däremot
            med sin frånvaro.
          </p>
          <p xml:id="i-7U7Tiz75Ukb574GNNgYwGv">
            För att få ungdomar att utveckla kunskaper i minoritetsspråken
            är det viktigt att det finns bra och intressant litteratur ur
            ungdomarnas perspektiv. För att bevara och utveckla minoritetsspråken
            behövs särskilda insatser. Regeringens ökade anslag på 3 miljoner
            i budgetpropositionen för 2014 är inte tillräckligt. Regeringen
            bör återkomma till riksdagen med ett förslag som säkerställer
            tillgången till ungdomslitteratur på minoritetsspråk respektive
            teckenspråk. Detta bör riksdagen som sin mening ge regeringen
            till känna.
          </p>
          <head xml:id="i-R2GtwGkr69ikLXMFQqBC99" type="h1">
            6 Biblioteksersättningens framtida inriktning
          </head>
          <p xml:id="i-6rD4ZDazAJgKtLZMFteonR">
            I propositionen föreslås att endast nyttjandet av fysiska exemplar
            av verk bör ligga till grund för biblioteksersättning. Vänsterpartiet
            delar inte denna uppfattning utan anser att upphovsrättsinnehavarna
            även ska få ersättning för utlåning av digitala verk. Regeringen
            bör snarast återkomma till riksdagen med ett förslag om ersättning
            för upphovsrättsinnehavare avseende utlåning av e-böcker och andra
            digitala verk. Detta bör riksdagen som sin mening ge regeringen
            till känna.
          </p>
          <p xml:id="i-AQNf7nECkU8cb92iaiS8H1">
            Eftersom biblioteksersättningen är en stöttepelare i bokskaparnas
            ekonomi är även själva förhandlingen om denna ersättning av största
            betydelse. I dag ligger beslutsfattandet om biblioteksersättningen
            hos riksdagen. I propositionen aviseras en annan ordning, vilket
            har skapat stor oro hos upphovsmannaorganisationerna Sveriges
            Författarförbund, Svenska Tecknare och Svenska Fotografers Förbund.
          </p>
          <p xml:id="i-Pu5kM7GM6aqJ8EunDdp3Xz">
            Vänsterpartiet har full förståelse för denna oro och menar att
            det även i fortsättningen ska vara riksdagen – med dess breda
            demokratiska förankring – som ska vara förhandlingspart gentemot
            upphovsmännen. Riksdagen bör avslå regeringens förslag att regeringen,
            i stället för riksdagen, framöver ska ges ansvar att fastställa
            villkoren för ersättningen i dialog med företrädare för upphovsmän
            inom ord- och bildområdet. Detta bör riksdagen besluta.
          </p>
          <p xml:id="i-7q3YtXp2TprjCFifvxpMCJ">
            Utan författare, fotografer, konstnärer – inga böcker. För att
            ge dessa rimliga ekonomiska livsvillkor och därmed förutsättningar
            för nytt skapande i den kulturella näringskedjan vill Vänsterpartiet
            att nivån på biblioteksersättningen höjs.
          </p>
          <p xml:id="i-Ln16B3MTcomxsSMy1B36rX">
            Att allmänheten har kostnadsfri tillgång till litteratur betyder
            inte att bokskaparna kan leva på luft och vatten. Vi har sedan
            länge ett väl fungerande ersättningssystem som i högsta grad bidragit
            till att den svenska barn- och vuxenlitteraturen kan hålla en
            mycket hög nivå. Vi värnar om detta system och anser också att
            grundbeloppet för ersättningen bör höjas.
          </p>
          <head xml:id="i-VJdhm5mtp5ryV7BHnaukVt" type="h1">
            7 Stöd till litteratur och kulturtidskrifter
          </head>
          <p xml:id="i-VP4oUXhewnJehvKH1bEotS">
            För att garantera fortsatt mångfald inom bokutgivningen är litteraturstödet
            av stor betydelse. Det bidrar till att bokmarknaden inte enbart
            består av bästsäljande deckare och annan kommersiellt gångbar
            litteratur, utan möjliggör att annan kvalitativt bra litteratur
            och översättningar från andra språk än de anglosaxiska också finns
            att tillgå.
          </p>
          <p xml:id="i-TEwCaR7NHspfZhj6GXLCWf">
            Böcker som får litteraturstöd distribueras till olika bibliotek
            runt om i landet.
          </p>
          <p xml:id="i-Xza9TNtvedqriBs2qk6qH3">
            I de flesta europeiska länder råder ett system med fasta bokpriser,
            vilket bidrar till stabilitet både inom förlagsbranschen och för
            bokhandlarna: samma bok kostar helt enkelt lika mycket var än
            i landet den köps.
          </p>
          <p xml:id="i-NfmjuDQwnXB3d9jeEHwUYQ">
            En alldeles egen roll i kulturlivet spelar kulturtidskrifterna,
            dessa spjutspetsar som med en sorts fingertoppskänsla förmår varsla
            om vad som är på gång – i tiden, i omvärlden. På olika konstområden
            och med influenser från hela världen förmedlar kulturtidskrifterna
            stoff både för debatt och av allmänt nyhetsintresse. Viktigt är
            också att de nationella minoritetsspråkens publikationer garanteras
            fortlevnad.
          </p>
          <p xml:id="i-K4sbsAkXJU5tHkwYDxiUAt">
            Vänsterpartiet anser att det totala litteraturstödsbeloppet måste
            öka så att det grundläggande syftet med stödet, att garantera
            bredd och kvalitet i utgivningen, kan uppfyllas. I vår budgetproposition
            för 2014 har vi därför höjt anslaget till kulturtidskrifterna,
            varigenom vi ytterligare vill stärka deras plats i den nödvändiga
            debatten samt ge fler röster tillträde till det offentliga rummet.
          </p>
          <head xml:id="i-JwX1UuvuAguCp8sad1x7PY" type="h1">
            8 Det internationella kulturutbytet
          </head>
          <p xml:id="i-7P1eEoEbn21PuW1xLxFHuC">
            I vårt globaliserade tidevarv bör vi också kunna lämna plats
            för det som är nytt och annorlunda och allt detta kan litteraturen
            och kulturen bistå oss med.
          </p>
          <p xml:id="i-MK577Ubc7GsHYEipTUFDMb">
            Kulturen är till sin natur både gränsöverskridande och brobyggande.
            Det kan vara just kulturen som förmår ge uttryck för djupt mänskliga
            känslor och tankar också mellan olika nationer, folkgrupper och
            etniska tillhörigheter som annars faktiskt lever i konflikt och
            skarpa motsättningar.
          </p>
          <p xml:id="i-AHnbwyDh2Va4SLPjh3nhGj">
            Kulturen förmår också ge röst åt minoriteternas nedärvda, samtida
            och framtida identitet genom att använda sig av den egna traditionen
            som omstöps och utvecklas alltmedan tiden går och samhället förändras.
          </p>
          <p xml:id="i-85tR1TDHxrBbGDUatsxA7v">
            I vår globaliserade värld suddas nationsgränserna ut, på gott
            och ont, och då är det ännu angelägnare att folkens egna kulturtraditioner
            och konstformer inte hamnar i likriktningens strömfåra, utan kan
            behålla sin karaktär.
          </p>
          <p xml:id="i-HLKYNUQAKDSTffg2ToGYMy">
            Till det fundamentala brobyggandet för utbyte mellan olika nationer
            och språk hör översättarverksamheten. Vi kan med stor oro se hur
            stödet för översättarutbildningen på t.ex. Södertörns högskola
            har upphört och att ett unikt översättarcentrum som det på Rhodos
            håller på att duka under i svallvågorna från den ekonomiska krisen
            i Grekland. Detta vill vi råda bot på genom större stöd och ett
            större intresse från svensk sida. I propositionen föreslås, vilket
            vi tycker är bra, att Statens kulturråds insatser för att främja
            svensk litteratur utomlands bör vidareutvecklas särskilt vad gäller
            insatser för översättare av svensk litteratur. Vi är dock kritiska
            till förslaget om hur detta ska finansieras. Förslaget är ett
            typexempel på regeringens ge och ta-politik då det inte tillförs
            några nya medel utan enbart flyttas runt mellan olika poster inom
            utgiftsområdet. I en proposition som syftar till att stärka de
            läsfrämjande insatserna i samhället förefaller det kontraproduktivt
            att föreslå åtgärder för att öka läsandet samtidigt som medel
            för att finansiera sådana åtgärder omfördelas till andra ändamål.
            Riksdagen bör avslå regeringens förslag att de tidsbegränsade
            medel som tidigare avsatts för folkbibliotekens och det civila
            samhällets läsfrämjande och metodutvecklande samarbete bör upphöra.
            Detta bör riksdagen besluta.
          </p>
          <p xml:id="i-SfSswS4xHDgiNvSWLnoHSY">
            Vänsterpartiet saknar i propositionen förslag på åtgärder för
            hur stödet till översättarverksamhet av utländsk litteratur i
            Sverige kan förstärkas. Regeringen bör återkomma till riksdagen
            med förslag på hur stödet till översättarverksamhet beträffande
            utländsk litteratur i Sverige kan förstärkas. Detta bör riksdagen
            som sin mening ge regeringen till känna.
          </p>
          <p xml:id="i-QHpPYaNYddqstv87AvMeCC">
            Det skrivna ordet är satt under stor press, ja till och med förföljelse,
            runt om i världen. Författare och konstnärer arbetar med livet
            som insats för att skapa nya verk och även för att hävda den okränkbara,
            demokratiska yttrandefriheten. Vi vill att Sverige ska erbjuda
            fristäder för dessa förföljda kulturskapare och därmed ge stöd
            till de kommuner som vill upplåta bostäder och livsrum för dem.
          </p>
          <p xml:id="i-NEcyaCem3p5ivybHtcEvRA">
            Sverige syns genom sina stora multinationella företag ute i världen,
            trots landets relativa litenhet. Viktigt är också att Sveriges
            kulturella profil och internationella framåtanda ges rimliga och
            nödvändiga resurser på den stora världsscenen och i mindre anspråksfulla
            men ändå betydelsefulla sammanhang.
          </p>
          <p xml:id="i-PbxiDacqMrLjBi18mJA57E">
            Lika viktigt är att ta till vara de influenser och för oss nya
            kulturformer som de till vårt land kommande artisterna och kulturskaparna
            för med sig från sina olika bakgrunder och traditioner. Liksom
            vi måste bredda kontaktytorna och möjligheterna för våra egna
            nationella minoriteter att komma till tals i det offentliga livet.
            I propositionen föreslås att frågan om ett internationellt utbytesprogram
            för litterära upphovsmän utreds vidare. Konstnärsnämnden föreslås
            få i uppdrag att föreslå hur ett sådant utbytesprogram kan utformas
            samt tillförs 1 miljon kronor för detta ändamål i budgetpropositionen
            för 2014. Vänsterpartiet tillstyrker detta förslag men anser att
            det behövs ytterligare åtgärder för att främja det internationella
            kulturutbytet inom detta område. Regeringen bör återkomma till
            riksdagen med förslag på mer omfattande åtgärder för att stödja
            och förstärka det internationella kulturutbytet utomlands och
            i Sverige. Detta bör riksdagen som sin mening ge regeringen till
            känna.
          </p>
          <p xml:id="i-AEYrk1a6rx7vBvQJA8VPVo">
            Vänsterpartiet anser även att det är viktigt att slå vakt om
            de svenska kulturinstitut som finns och främja tillkomsten av
            flera runt om i världen samt att ett mer aktivt arbete behöver
            bedrivas inom EU:s ramar för att främja det regionala kulturutbudet
            inom den europeiska gemenskapen.
          </p>
          <p xml:id="i-EkbfBWdTpctUbAG28jhoLw">
            Vi välkomnar regeringens ståndpunkt att litteraturens roll inom
            Sveriges internationella bistånd bör stärkas, men efterlyser konkreta
            åtgärder för att detta ska uppnås. Regeringen bör återkomma till
            riksdagen med förslag på hur kulturbiståndet ska förstärkas inom
            Sveriges internationella biståndsagenda. Detta bör riksdagen som
            sin mening ge regeringen till känna.
          </p>
        </div>
        <div xml:id="i-NpkhykG1inAjgmtY36iKDY" type="signatureBlock">
          <list xml:id="i-VCN9zSGUfK31pGV76YVpLP">
            <item xml:id="i-Uyy1VC9ErjkBSr9w8Tywmt" who="i-CpDe8Ez4j6HcFbBfHMRKAE" type="signature">
              Bengt Berg (V)
            </item>
            <item xml:id="i-NWQ4DMo9Hzqm16bDtvnckN" who="i-JxxHuvwXWsJTZYTnBZLHj" type="signature">
              Marianne Berg (V)
            </item>
            <item xml:id="i-KUnf2cBxMPUKiSDtnMfHLm" who="i-548HUVvKe8n48M3pQmFeUC" type="signature">
              Amineh Kakabaveh (V)
            </item>
            <item xml:id="i-9NDvSDAmJ6YHm6GBMrzHnP" who="i-HpwkrkkrFd1MRPixHrr8q1" type="signature">
              Lars Ohly (V)
            </item>
            <item xml:id="i-3E8VNqe5BSfyqa4eDCsg1j" who="i-du5LHNwBWrCH1am94GCk1" type="signature">
              Eva Olofsson (V)
            </item>
            <item xml:id="i-X67NLCrCSNYL88u8kLyRF3" who="i-6MWLY5JdykMGLLUo96skfp" type="signature">
              Lena Olsson (V)
            </item>
            <item xml:id="i-U8L1eAE6G1he7fXmP3ZTHF" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
