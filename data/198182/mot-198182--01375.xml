<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01375">
  <teiHeader>
    <fileDesc>
      <titleStmt>
        <title>En demokratisk skola</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En demokratisk skola</title>
          <idno type="rdwebb">G5021375</idno>
          <rs type="number">1375</rs>
          <ref type="dokument_url_text">http://data.riksdagen.se/dokument/G5021375/text</ref>
          <ref type="dokument_url_html">http://data.riksdagen.se/dokument/G5021375</ref>
          <ref type="dokumentstatus_url_xml">http://data.riksdagen.se/dokumentstatus/G5021375</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-41UKhfCfhsFVWQiH8A1X8v</idno>
            <name>RAUL BLUCHER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NwutwR15Gqq5zPXL4Yc9K7" type="signed"/>
        <correspContext corresp="i-NwutwR15Gqq5zPXL4Yc9K7">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-41UKhfCfhsFVWQiH8A1X8v"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1375/mot_198182__1375-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1981/82:1375
          </p>
          <p>
            Lars Werner m. fl. En demokratisk skola
          </p>
          <p>
            Inledning
          </p>
          <p>
            De borgerliga regeringarnas systematiska nedskärning av skolans
            resurser under de senaste åren innebär sänkt undervisningsstandard,
            ökad segrega- tion och försämrade sociala förmåner för de elever
            som bäst behöver dessa. Men besparingsattackerna beskrivs i årets
            budgetproposition, bilaga 12, i förskönande ideologiska termer
            som ett medvetet reformarbete: ”En bestämd inriktning har utmärkt
            alla dessa reformbeslut. De har utgått från den syn på skolväsendets
            framtida utveckling som präglade regeringens beslut om SIA-reformen.”
            Som de mest väsentliga dragen i detta ”reformarbete” anger skolministern
            ”decentraliseringen, den långsiktiga planeringen, skolans skyldighet
            att träna eleverna till självständigt arbete och eget ansvar,
            ett ökat utrymme för praktisk arbetslivsorientering, en behovsorienterad
            resursfördelning och en flexiblare skolplanering.” Sanningens
            ögonblick inträffar när skolministern på s. 208-209 skryter över
            de besparingar som uppnåtts, bl. a. genom att basresursmedeltalet
            sänkts till 1976 års nivå och att resursökningar som riksdagen
            beslutade om år 1979 inte har verkställts. Nu skall inte heller
            den ökning av förstärknings- resursen som skulle skett enligt
            1979 års läroplansbeslut genomföras. Det så kallade reformarbetet
            har inget logiskt samband med SIA-beslutet och läroplansbeslutet.
            Tvärtom undergrävs förutsättningarna för att genom- föra de tidigare
            beslutade, reella reformerna. Detta går inte att skyla över med
            det ideologiska snömos, som skolministern har dränkt in sin budgetbi-
            laga med. Honnörsord som ”decentralisering” , ”betydande lokal
            frihet” och ”friare resursanvändning” förmår inte dölja den bistra
            verkligheten att flertalet skolor och kommuner får sina resurser
            kraftigt reducerade. Hur ”fritt” skolstyrelser och skolledningar
            än påstås kunna disponera resurserna mot ”målen för skolans arbete”,
            så kräver en situation med minskade resurser alltid att man först
            måste ta till rödkritan och stryka bort vissa mål för arbetet.
            Det hade varit värdefullt för den politiska debatten om skolministern
            hade förtydligat sin luftiga ideologi med en uppräkning av de
            delar av skolans nuvarande verksamhet som hon anser kan läggas
            ner omgående. Skolan kännetecknas redan i dag av långtgående särbehandling
            av eleverna. Olikheterna mellan kommunerna är stora och även skillnader
            inom kommuner är påtagliga. Bakom allt tal om lika rätt till utbildning
            döljer sig en
          </p>
          <pb facs="riksdagen-motions-pdf/data/198182/mot_198182__1375/mot_198182__1375-002.pdf"/>
          <p>
            Mot. 1981/82:1375 4
          </p>
          <p>
            annan verklighet. Det gäller lärarnas erfarenhet, lärarbyten,
            elevomflytt- ningar, tillgången på läromedel, kostnaderna för
            skolmåltider m. m. I bostadsområden och kommuner, som domineras
            av arbetarbefolkning, är de resurser som kan ställas till den
            obligatoriska skolans förfogande i allmänhet mindre. På punkt
            efter punkt kan detta avläsas i torra siffror, bakom vilka döljer
            sig en verklighet, som avspeglar bestående klassorättvisor på
            bildningens och uppfostrans område. Nu förväntar skolministern
            att de kommuner som drabbas av den kortsiktiga sparpolitiken skall
            kunna med ”ökat lokalt ansvar och friare resursanvändning” få
            det ”lättare att bemästra samma krav i olika miljöer”. Om skolministern
            bekvämade sig till en rundresa i Stockholms län för en jämförande
            undersökning av skolan i Danderyds och Botkyrka kommuner, så skulle
            hon möjligen inse sitt misstag.
          </p>
          <p>
            Skolan och ungdomsarbetslösheten
          </p>
          <p>
            Vpk har redan tidigare haft anledning att peka på det orimliga
            i förklaringen att ungdomsarbetslösheten är en fråga om brist
            på yrkesutbild- ning. Var finns jobben för den ungdom som hade
            haft en bättre yrkesutbildning om inte om hade varit? Var finns
            i dag jobben för flickor, om de bara hade haft förstånd att välja
            icke traditionella kvinnoutbildningar? Skolministern påstår att
            ”arbetsgivarna i den rådande arbetsmarknadssitua- tionen kunnat
            skärpa kraven på utbildning och arbets- och/eller yrkeserfa- renhet
            även för vad som normalt betecknas som enkla ingångsjobb”. Länsarbetsnämndernas
            prognoser och karaktären av de arbeten som erbjuds på den krympande
            listan på lediga platser hos arbetsförmedlingarna skjuter effektivt
            detta påstående i sank. Regeringen kan lika lite som landets kapitalägare
            och företagsledare peka ut vad som under åren framöver kommer
            att åter öka sysselsättningen och tränga tillbaka arbetslösheten.
            Skolministern sätter sin lit till effekterna av att arbetsköparna
            får 60 miljoner för att inrätta arbeten med enklare arbetsuppgifter
            som i dag inte kommer till utförande. Det sägs skola leda till
            att ungdomar kan erbjudas enklare ingångsarbeten. Om denna lilla
            insats verkligen skall leda till något annat än tillfälliga nödhjälpsarbeten
            av sämsta 30-talsmodell, så kommer följden i stället att bli ”enklare”
            ingångslöner på arbetsmarknaden. Det har givetvis inte regeringens
            uppdragsgivare, Svenska Arbetsgivareföreningen, något emot. Vpk
            har tidigare också riktat kritik mot de påtagliga ansträngningarna
            från regeringens sida att med ungdomsarbetslösheten som förevändning
            skaffa fram billigare arbetskraft åt företagen. Skolministern
            skriver nu i propositionen, att ”om skolelever betraktas som anställda
            när de av skolan, som ett led i utbildningen, placeras i arbetslivet
            kan hela denna del av skolans verksamhet äventyras.” Därför hoppas
            hon att arbetsmarknadsministern skall lösa problemen genom att
            tvinga igenom ”en generell lösning av frågan om skolelevers arbetsrättsliga
            ställning”. Om den
          </p>
          <pb facs="riksdagen-motions-pdf/data/198182/mot_198182__1375/mot_198182__1375-003.pdf"/>
          <p>
            Mot. 1981/82:1375 5
          </p>
          <p>
            arbetsgruppen misslyckas med uppgiften att lösa denna fråga skall
            tvångs- lagstiftning tillgripas. Ett varningsord alltså till de
            fackliga företrädare som förmodas skall ingå i arbetsgruppen:
            Ge efter i förhandlingarna — annars klipper vi till!
          </p>
          <p>
            Återställ resurserna!
          </p>
          <p>
            Den s. k. besparingspropositionen våren 1981 undandrog skolan
            hundra- tals miljoner i statliga bidrag. Detta har skapat nya
            problem i de flesta kommuner och rektorsområden. Regeringens besparingsnit
            har inte bara drabbat undervisningen som sådan, utan också lett
            till att de skolsociala förmånerna allvarligt försämrats. Resurssvaga
            kommuner tvingas spara inte bara på skolmåltider utan också på
            läromedel, skolkuratorstjänster o. d. Det finns undersökningar
            som visar att kommunerna sparat över 130 milj. kr. enbart på skolmåltider
            och läromedel under 1981. Besparingen på skolmaten är så stor
            som 90 milj. kr. Trots kraftigt ökade priser satsas det i dag
            mindre pengar på skolmaten än för ett år sedan. De landvinningar
            arbetarrörelsen tidigt tillkämpat sig och som särskilt värnat
            om arbetarbar- nens, invandrarbarnens och låginkomsttagarnas barns
            välbefinnande urhol- kas allt snabbare. Många barn går redan i
            dag hungriga och trötta till skolan och lämnar den inte sällan
            i samma tillstånd. De måltider som barnet får i sig i skolan täcker
            långt ifrån det näringsbehov de växande har. Stora kvalitetsskillnader
            råder mellan kommunerna på detta område. Och det kommer att bli
            än värre om regeringens förslag antas av riksdagen. När det gäller
            läromedlen har vpk under lång tid krävt att produktionen snarast
            överförs i samhällelig ägo. Läromedelsmarknaden är i dag alltmer
            dominerad av monopolföretag som ständigt höjer priserna. Detta
            sker samtidigt som regeringen alltså drar ned på anslaget till
            kommunerna vilket kommer att innebära att utbildningens innehåll
            i fattiga kommuner ytterligare utarmas. Kravet på fria läromedel
            har fortfarande aktualitet. Vi har från vpk:s sida tidigare krävt
            att några inskränkningar på detta område under inga förhållanden
            kan accepteras. Detta innebär vidare att en kommunal frihet härvidlag
            är omöjlig. Basläromedel och väsentliga hjälp- medel skall kostnadsfritt
            ställas till elevernas förfogande som gåva. Nedskärningarna inom
            skolområdet i övrigt, vilka kommer att leda till stora svårigheter
            inom den pedagogiska verksamheten, ställer snarast ökade krav
            på skolkuratorsverksamhet och liknande insatser. Men även här
            tvingas vi konstatera att besparingsniten lett till och leder
            till vidgade klassorättvisor, genom att resurserna minskas främst
            i bostadsområden och kommuner som domineras av arbetarbefolkning.
            Vpk anser att regeringen genom denna politik har intagit en kortsynt
            och primitiv hållning till utbildningsfrågorna, en hållning som
            präglas av en
          </p>
          <pb facs="riksdagen-motions-pdf/data/198182/mot_198182__1375/mot_198182__1375-004.pdf"/>
          <p>
            Mot. 1981/82:1375 6
          </p>
          <p>
            grundläggande oförståelse för frågorna om bildningens och uppfostrans
            roll i vårt samhälle. Skolan måste återges de resurser den har
            berövats och skolpolitiken måste i stället inriktas på att angripa
            de brister som redan före inskränkningarna fanns inom området.
            Genom riksdagens bifall till proposition 1981/82:14 om förändringar
            av gymnasieskolans utformning m. m. äventyrades det reformarbete
            inom gymnasieskolan som torde få sin utgångspunkt i den framlagda
            Gymnasie- utredningen. För att snarast möjligt få gymnasieskolan
            att fungera på ett sådant sätt, att fortsatta reformer inte omintetgörs
            i förväg, så måste även detta beslut omprövas och gymnasieskolan
            återfå tidigare resurser.
          </p>
          <p>
            Demokratisera skolan
          </p>
          <p>
            I dag står vi i en situation, där ett växande antal elever uppfattar
            skolan som ett tvång, där rätten till bildning och uppfostran
            omvandlas till tvånget att gå i en skola, som uppfattas som meningslös,
            tråkig och avskild från livet i övrigt. Kraven på yrkesskicklighet
            inom industrin minskar i takt med robotise- ring, datorisering,
            rationalisering och utslagning av mänsklig arbetskraft. Arbetets
            innehåll utarmas för en växande andel av de lönearbetande. Samtidigt
            ökar kraven på anpassning och underkastelse, på förmågan att uthålligt
            kunna prestera utan att revoltera mot arbetets brist på innehåll
            och sammanhang, trots att arbetsuppgifterna för allt fler framstår
            som menings- lösa och mekaniska. Dessa tendenser utsträcks också
            till att gälla områden utanför den materiella produktionen. Kontorsarbetet,
            arbetet inom handel och sjukvård exempelvis, visar samma typ av
            utveckling. Kraven på skolan när det gäller förmedling av kunskaper
            och färdigheter till dem som skall bli de direkta producenterna
            eller tjänstemän på lägre nivåer minskar. Samtidigt ökar kraven
            på sortering av den framtida arbetskraften efter egenskaper som
            ansvar, vakenhet, självdisciplin och psykisk balans. Denna utveckling
            rimmar dåligt med förlängningen av skoltiden för majoriteten elever.
            Denna förlängning motiveras i stället av andra uppgifter som tilldelas
            skolan, t. ex. att hålla arbetslösheten inom rimliga gränser.
            Framväxten av massundervisningen har gjort utbildningsområdet
            till ett område, som ger stora möjligheter till kapitalackumulation.
            Skolan har också fått en sorts barna- och ungdomsvårdande funktion.
            Ur arbetarklassens perspektiv innebär den höga teknologi, som
            i dag ingår i produktionsprocessen, objektivt sett ett ökat behov
            av utbildning. För att kontrollera och behärska produktionen krävs
            i dag avancerade tekniska, naturvetenskapliga, sociala och administrativa
            kunskaper. För att på sikt kunna omvandla en produktion styrd
            av profit till en produktion styrd av människors behov, så kan
            kunskaper och färdigheter inte undvaras. Arbetarrörelsen måste
            ställa krav på skolan att ge eleverna dessa
          </p>
          <pb facs="riksdagen-motions-pdf/data/198182/mot_198182__1375/mot_198182__1375-005.pdf"/>
          <p>
            Mot. 1981/82:1375 7
          </p>
          <p>
            kunskaper. Arbetarrörelsen måste avslöja och angripa skolans
            förmedling av den härskande klassens ideologi och verka för en
            demokratisk skola, som tillgodoser folkflertalets intressen. Arbetarklassens
            barn måste få tillgång till sin historia och kultur och sin klass
            politiska och fackliga kamp, sedda ur sin klass perspektiv och
            inte återgivna av borgarskapets deformerande speg- lar. Bildning
            och uppfostran måste därför omvandlas i progressiv riktning. Den
            torftighet som i dag möter arbetarklassens barn och ungdom i och
            utanför skolan måste brytas. Läroplanen för grundskolan fyller
            inte dessa krav och måste därför omarbetas. De tjänstemannaprodukter
            vi hittills har sett på detta område talar för att riksdagen genom
            sitt utbildningsutskott i stället måste ta en betydligt mer aktiv
            del i utformandet av en ny läroplan. Med hänvisning till det anförda
            föreslås 1. attriksdagen hos regeringen hemställer om initiativ
            till att nya läroplaner för grundskola och gymnasium utarbetas
            i enlighet med vad som anförs i motionen, 2. att riksdagen uttalar
            att dess utbildningsutskott bör delta i utformningen av nya läroplaner,
            3. att riksdagen uttalar a) att grundskolan helt bör sekulariseras
            och religionskunskap avskaffas som särskilt ämne, b) att momentet
            skola-arbetsliv bör införas på kursplanen som huvudmoment inom
            de olika ämnena på alla stadier och att arbetslivsorientering
            därvid bör avskaffas som särskilt ämne, c) att åtgärder snarast
            måste vidtas för att utjämna de materiella villkoren för grundskolans
            undervisning och hem- ställer hos regeringen om förslag härom,
            4. att riksdagen uttalar att de graderade betygen helt skall avskaffas
            inom grundskolan, 5. att riksdagen hos regeringen hemställer om
            åtgärder för överförande av läromedelsproduktionen i samhällelig
            ägo, 6. att riksdagen uttalar att de förändringar av gymnasieskolans
            utformning som omfattas av tidigare riksdagsbeslut med anledning
            av proposition 1981/82:14 skall uppskjutas i avvaktan på en kommande
            gymnasiereform, 7. attriksdagen hos regeringen hemställer om förslag
            till ändring i skolförordningen med innebörden att skolmåltider
            ej får avgiftsbeläggas, 8. att riksdagen beslutar att under utbildningsdepartementet,
            D 11. Bidrag till driften av grundskolor m. m. ej uppta medel
            på 7 842 000 kr. till de estniska skolorna, Kristofferskolan och
            Hillelskolan,
          </p>
          <pb facs="riksdagen-motions-pdf/data/198182/mot_198182__1375/mot_198182__1375-006.pdf"/>
          <p>
            Mot. 1981/82:1375 8
          </p>
          <p>
            9. att riksdagen beslutar att under utbildningsdepartementet,
            D 11. Bidrag till driften av grundskolor m. m. anvisa ytterligare
            247 300 000 kr. utöver regeringens förslag, 10. att riksdagen
            beslutar att under utbildningsdepartementet, D 18. Bidrag till
            driften av gymnasieskolor anvisa ytterligare 74 660 000 kr. utöver
            regeringens förslag, 11. att riksdagen beslutar att avslå det
            under utbildningsdeparte- mentet, D 20. Bidrag till driften av
            riksinternatskolor föreslag- na försöksanslaget av 14 901 000
            kr., 12. att riksdagen beslutar att avslå det under utbildningsdeparte-
            mentet, D 22. Bidrag till driften av vissa privatskolor föreslagna
            förslagsanslaget av 21 663 000 kr.
          </p>
          <p>
            Stockholm den 26 januari 1982
          </p>
          <p>
            LARS WERNER (vpk) EIVOR MARKLUND (vpk) C.-H. HERMANSSON (vpk)
            NILS BERNDTSON (vpk) BERTIL MÅBRINK (vpk) EVA HJELMSTRÖM (vpk)
            RAUL BLUCHER (vpk)
          </p>
        </div>
      </div>
    </body>
  </text>
</TEI>
