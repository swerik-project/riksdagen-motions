<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__fk__161/mot_1948__fk__161-001.pdf"/>
      <fw xml:id="i-CS35JnC9tQScbiLTULFbDP">
        Motioner i Första kammaren, nr 161. 1
      </fw>
      <div type="motHeader" xml:id="i-e7c9xAByVQmxcJ6fFjNhw">
        <div type="motTitle" xml:id="i-8UxH1L1WovBCfbEWjJhNpP"/>
        <div type="motSubmissionInfo" xml:id="i-PZwUfNrJAy6YBPivxXeUwR"/>
      </div>
      <div type="motBody" xml:id="i-XXyFeM1SLJ7N9s9L11snfr">
        <div xml:id="i-HftrGd2yX2Mw3JS3KvU1nf">
          <p xml:id="i-SdvqrJqE3zPQqr45o89vUG">
            Nr 161.
          </p>
          <p xml:id="i-LLreK38GhzD2EYpawTCxLu">
            Av herr Branting, om utredning och förslag beträffande en rationell
            och effektiv organisation av den naturvetenskapliga forsk- ningen.
          </p>
          <p xml:id="i-4QcHXn3b7q2BFHrRptEyUH">
            Den naturvetenskapliga forskningen i Sverige bedrives nu som
            bekant till väsentlig del med stöd av ganska betydande statliga
            anslag eller bidrag, varjämte emellertid också är att räkna med
            vissa fonder tillkomna genom privata donationer eller i vissa
            fall fortlöpande årliga bidrag från vissa »forskningsintressenter».
            Rent organisatoriskt har nu utvecklingen av- lägsnat sig långt
            ifrån den 1700-talstanke, att en enda vetenskapsakademi skulle
            utgöra det centrala, hela det naturvetenskapliga forskningsfältet
            över- blickande, sammanhållande och stimulerande organet. I stället
            ha vi i syn- nerhet under senare år fått en ganska stor mängd
            mer eller mindre special- inriktade institutioner
          </p>
          <p xml:id="i-WLHR91ypcQV1eV98oJybNB">
            akademier, forskningsråd, forskningskommittéer m. m. — vilka
            var på sitt håll men också under ett visst samarbete ha fått uppdraget
            att främja den naturvetenskapliga forskningen. Denna organisatoriska
            splittring sammanhänger givetvis med den mo- derna naturvetenskapens
            oerhörda utveckling och forskningens ofrånkom- liga benägenhet
            att breda ut sig över allt vidare fält, ner på allt större djup
            och in i allt finare förgreningar, med åtföljande krav på en allt
            större specialisering hos naturvetenskapsmännen. Det ligger nu
            alltså i sakens natur, att en sammanfattande överblick över det
            naturvetenskapliga kun- skapsområdet och forskningsfältet blir
            allt svårare och blott kan tänkas förekomma hos en mycket mångsidigt
            sammansatt institution. Men följden har också blivit att det nu
            saknas ett vetenskapligt organ för allmän över- sikt av forskningen
            och en planmässig ledning och koordination av det vetenskapliga
            arbetet, ett organ som från sina utsiktspunkter kan taga initiativ
            till nya forskningar och äger resurser att effektivt förverkliga
            dylika initiativ. Det saknas en sådan central organisation men
            däremot finnes det flera organisationer som visserligen äro utrustade
            med vissa befogenheter och uppgifter, sådana som nu nämnts, men
            vilka dock icke representera annat än vissa vetenskapliga detaljområden.
            Det svenska naturvetenskapliga arbetsfältet kan därför nu sägas
            vara överväxt av en rik men också något vildvuxen flora. Man kommer
            vid berörandet av detta förhållande in på ett par vanskliga spörsmål.
            De problem av såväl praktiskt organisatorisk som principiell art,
            vilka här resa sig, äro på intet sätt säregna för Sverige. De
            diskuteras överallt i den vetenskapliga världen och ha också under
            senare år fått sin
          </p>
          <p xml:id="i-CuKCGC8pqDVR32qTW3YFWS">
            1 Bihang till riksdagens protokoll 1948. 3 saml. Nr 161—162.
          </p>
          <pb facs="riksdagen-motions-pdf/data/1948/mot_1948__fk__161/mot_1948__fk__161-002.pdf"/>
          <fw xml:id="i-99kkZhwxBELez16eVv8UmU">
            2 Motioner i Första kammaren, nr 161.
          </fw>
          <p xml:id="i-M4j1UZJNocgPgd5tHpM4k4">
            lösning på olika sätt i olika länder. Beträffande organisationen
            av den naturvetenskapliga forskningen i Förenta staterna må här
            blott konstateras, att hemvändande svenska vetenskapsmän ofta
            med entusiasm uttalat sig om den synnerliga effektiviteten av
            det samarbete mellan olika forskar- grupper, som där praktiseras.
            Vare sig det gäller den teoretiska eller till- lämpade naturvetenskapliga
            forskningen brukar enligt uppgift gå så till att vissa avgränsade
            frågor omhändertagas av mer eller mindre tillfälligt sam- organiserade
            institutioner eller enskilda vetenskapsmän, vilka samtidigt men
            från olika sidor och på olika vägar gripa sig an med de givna
            pro- blemen. Härvid kunna de stora naturvetenskapliga forskningsresurserna
            med god verkan koncentreras mot en viss punkt och det uppgives,
            att resultatet på detta sätt ofta uppnås inom en förvånande kort
            tid. I Sovjet- unionen har den år 1725 tillkomna ryska vetenskapsakademien
            numera helt nyorganiserats, utökats och utrustats med vittgående
            befogenheter, samt överhuvud taget förvandlats till ett synnerligen
            aktivt organ med stora befogenheter och med stora plikter gentemot
            nationen.! I Frankrike med sina gamla centralistiska tendenser
            i fråga om all organisation är ju all vetenskap och konst sedan
            gammalt företrädd inom en högsta officiell korporation, Institut
            de France, under vilken sorterar fem akademier var- ibland »Academie
            des Sciences&gt;, stiftad 1666 och liksom vår svenska veten- skapsakademi
            främst ägnad åt de matematiska och naturvetenskapliga forskningsfälten
            samt indelad i elva klasser eller avdelningar för de olik: vetenskapsgrenarna.
            Men också här har den moderna utvecklingen inom naturvetenskaperna
            framtvungit ett nytt centrum för naturvetenskaperna, nämligen
            »Centre national de la recherche scientifique», som närmast sor-
            terar under undervisningsministeriet; det är denna institution,
            som nu i Frankrike kan betraktas som det moderna, aktiva, koordinerande
            och ledande organet för forskningen såväl inom den teoretiska
            som den till- lämpade naturvetenskapen. Emellertid skall icke
            fördöljas att meningarna mellan vetenskapsmännen ha gått isär.
            Här uppkommer såsom nyss nämndes dels ett praktiskt orga- nisatoriskt
            spörsmål, dels ett mera principellt. Det förstnämnda gäller frågan
            om lämpligheten av en enda vetenskaplig överorganisation eller
            flera. Härmed sammanhänger i viss mån den principiella frågan,
            om den naturvetenskapliga forskningen skall bedrivas alldeles
            »fritt&gt; eller på ett mer eller mindre dirigerat eller »ovanifrån
            organiserat sätt». Gentemot den enhetliga och sammanfattande överorganisationen
            för den naturvetenskap-
          </p>
          <p xml:id="i-9cD279fjudeqNT8hgVYBxn">
            1Såsom ett exempel på denna akademis verksamhet har nobelpristagaren
            professor Joliot-Curie redogjort för kampen mot de betydande förluster,
            som åsamkas nationalhus- hållet genom förruttnelseprocesser i
            de stora sädesskördarna. Uppdraget distribuerades av akademien
            mellan fjorton vetenskapliga institut, specialiserade inom kemiens,
            biologiens och fysikens områden samt löstes inom ett år.
          </p>
          <pb facs="riksdagen-motions-pdf/data/1948/mot_1948__fk__161/mot_1948__fk__161-003.pdf"/>
          <fw xml:id="i-U1uhLnBeM7nuN6as7aEbgR">
            Motioner i Första kammaren, nr 161. 3
          </fw>
          <p xml:id="i-WbxVVu7RyZt9AMcxmfj6zx">
            liga forskningen hänvisas givetvis just till den storartade utvecklingen
            av naturvetenskaperna under de senaste decennierna, vilken emellertid
            gjort hela området i viss mån ohanterligt. Man möter förvisso
            svårigheter när man vill under en hatt, eller i varje fall i en
            organisation samla all veten- skaplig sakkunskap på detta enorma
            område. Ytterligare kan naturligtvis med rätt eller orätt påstås,
            att det vetenskapliga resultatet av forsknings- arbetet blir bättre,
            om de enskilda forskarna eller de särskilda forsknings- institutionerna
            ha frihet att var på sitt håll, efter eget huvud och oberoende
            av varandra syssla med sin forskning. Givetvis gör sig även på
            detta område en viss allmän konservatism gällande, vilken mångenstädes
            enligt uppgift har kommit till uttryck på det sättet, att de äldre
            forskarna vilja bibehålla den gamla »fria&gt; ordningen under det
            att många yngre vetenskapsmän, som sett resultaten av det organiserade
            samarbetet och den enhetliga led- ningen, med entusiasm anslutit
            sig till den nya organisationsformen. Man kommer icke heller ifrån
            behovet av en sådan vetenskaplig överorganisation. Nyttan ur såväl
            vetenskapens som praktikens synpunkter av en planmässig koordination
            och inriktning av olika naturvetenskapliga instituts eller enskilda
            forskares undersökningar mot ett givet teoretiskt eller praktiskt
            problem, bestyrkes av många moderna erfarenheter. Det kan ej heller
            bestridas, att man genom en ledande översikt kan undvika det meningslösa,
            osystematiska och kostsamma dubbelarbete, som understundom förekom-
            mer, när olika forskare eller institutioner varandra ovetande
            kommit in på samma specialområde. I fråga om den ledande roll,
            som en högsta vetenskaplig instans kan utöva på forskningens inriktning
            i allmänhet, kan man ju också väl tänka sig en nyttig avvägning
            av angelägenhetsgraden. Det gäller ju dock ur allmänna synpunkter
            att få till stånd en rationell disposition icke bara av betydande
            anslagna medel utan också av befintliga, men begränsade forskarkapaciteter.
            Det synes också klart att ett medvetet inriktande av den vetenskapliga
            forskningens resurser på ett naturveten- skapligt problem, vars
            lösning är av största betydelse för samhället och landet, svårligen
            eller icke alls kan komma till stånd annat än genom ett initiativ
            från ett auktoritativt vetenskapligt centrum, som kan överblicka
            hela forskningsfältet och disponera över alla befintliga resurser.
            Slutligen kan väl ur principiella synpunkter sägas, att det i
            naturen finnes en enhet- lighet och ett sammanhang, som gärna
            pockar på sin organisatoriska mot- svarighet vid den naturvetenskapliga
            forskningens organisation. Man torde väl också kunna antaga, att
            hänsynen till det ytterst viktiga internationella vetenskapliga
            samarbetet talar för, att det i respektive land finnes ett vetenskapligt
            centrum, som fullödigt företräder den naturveten- skapliga forskningen.
            Med hänsyn till de numera högst betydande statliga anslagen till
            främjande av den naturvetenskapliga forskningen kan också med
            ökad styrka samhällsekonomiska synpunkter läggas på den berörda
          </p>
          <pb facs="riksdagen-motions-pdf/data/1948/mot_1948__fk__161/mot_1948__fk__161-004.pdf"/>
          <fw xml:id="i-VuA48RKASLa23VmGqenWBZ">
            4 Motioner i Första kammaren, nr 161.
          </fw>
          <p xml:id="i-7jY2GACBrXQEmwnt5iK5Ee">
            frågan. Det allmänna har knappast någon anledning att i blindo
            understödja all slags naturvetenskaplig forskning, av vad slag
            och beskaffenhet den vara må. Det allmänna har fog för kravet
            att forskningen bedrives rationellt och effektivt samt medvetet
            inriktas på den allmännytta, som därav kan förväntas — även om
            det är sant och beaktansvärt att man ingalunda kan beräkna de
            praktiska konsekvenserna av en rent teoretisk och till synes »opraktisk&gt;
            forskning. Vad beträffar den förut berörda rent principiella frågan
            om »fri&gt; eller »dirigerad&gt; vetenskaplig forskning bestrides natur-
            ligtvis icke från något håll betydelsen av att forskarna inom
            sina områden äga största möjliga rörelsefrihet och alltså kunna
            inrikta sina mödor på vilka fält och i vilka riktningar som helst,
            där de för sin del förvänta sig kunna vidga de mänskliga naturkunskapernas
            sfär. Denna frihet har utgjort och utgör alltjämt en väldig hävstång
            för civilisationens utveckling. Den berörda principiella frågan
            har ju emellertid för länge sedan på så sätt avgjorts i praktiken,
            att båda forskningsmetoderna, både den alldeles fria och den i
            viss mån dirigerade, kommit till användning. Samhället likaväl
            som enskilda institutioner börja i allt större utsträckning taga
            den natur- vetenskapliga forskningens tjänster i anspråk för uppnående
            av mer eller mindre fixerade mål och samtidigt upprätthålles och
            understödes även den rent teoretiska forskningen med större medvetenhet
            än någonsin. För att nu återkomma till frågan om organisationen
            av den naturveten- skapliga forskningen i Sverige skall här, till
            belysande av situationen för när- varande på detta område, erinras
            om förefintligheten av följande organisa- tioner jämte deras uppgifter,
            dock utan anspråk på fullständighet och med reservation för senare
            tillkomna ändringar. Den naturvetenskapliga forsk- ningen vid
            universitet och högskolor har här lämnats åsido. Man har alltså
            att märka: 1. Den gamla Kungliga Vetenskapsakademien, stiftad
            1739. Meningen med denna institution var väl från början att den
            skulle utgöra en central, auktoritativ och allomfattande högsta
            instans för hela den naturvetenskap- liga forskningen i vårt land.
            Dess universella aspirationer framgå av dess organisation med
            indelning av de 150 ledamöterna i elva olika klasser, varje klass
            representerande en viss grupp eller vissa grupper inom den vetenskap-
            liga forskningen. Enligt sina stadgar har vetenskapsakademien
            till uppgift att »främja vetenskaperna, företrädesvis matematik
            och naturvetenskap&gt;. Den gör det också genom sina vetenskapliga
            institutioner, genom utgivande av vetenskapliga skrifter, genom
            understöd och belöningar åt förtjänta forskare och författare
            och för övrigt genom medel, som stå akademien till buds. Dess
            vetenskapliga institutioner äro nu observatoriet i Saltsjö- baden,
            forskningsinstitutet för fysik, Bergianska stiftelsen, Kristinebergs
            geologiska institut, makarna Mittag-Lefflers matematiska stiftelse,
            Abisko naturvetenskapliga station jämte vissa bibliotek och museer.
            Dessutom har
          </p>
          <pb facs="riksdagen-motions-pdf/data/1948/mot_1948__fk__161/mot_1948__fk__161-005.pdf"/>
          <fw xml:id="i-2VTXjrm9a3MepPNX2GyHxH">
            Motioner i Första kammaren, nr 161. 5
          </fw>
          <p xml:id="i-D9kzCKzNtWCr674KsRdQhg">
            akademien »inseende och vård» över en del museer samt över statens
            meteorologiska centralanstalt m. m. Men, såsom av stadgarna framgår,
            vetenskapsakademien inskränker sig inte till att vara en akademi
            bara för matematik och naturvetenskap i egentlig mening. Den har
            även bland sina ledamöter en klass represen- terande medicinen.
            Den har också vissa klasser av medlemmar, som skola företräda
            »tekniska vetenskaper, ekonomiska, statistiska och sociala veten-
            skaper» samt »övriga vetenskaper». Å andra sidan är det uppenbart,
            att akademien långt ifrån genom sina ledamöter eller institutioner
            på ett full- ständigt sätt representerar de naturvetenskapliga,
            medicinska eller andra angivna forskningsfälten. 2. Kungl. Lantbruksakademien,
            tillkommen 1811. Denna har till uppgift att genom vetenskaplig
            och praktisk upplysning samt rådgivning, upp- muntran och tävlan
            befrämja lantbruket. Denna akademi består av 160 arbetande ledamöter,
            uppdelade i sex avdelningar, varav bl. a. en för veten- skapliga
            frågor. Under akademien sortera vissa institutioner. Genom lant-
            bruksakademiens tillkomst befriades vetenskapsakademien från vissa
            upp- gifter, som överfördes till lantbruksakademien. 3. Ingeniörsvetenskapsakademien,
            tillkommen 1940. Denna har till upp- gift att befordra teknisk
            vetenskaplig forskning samt att därigenom främja den svenska industrien
            och tillvaratagandet av landets naturtillgångar. Därför skall
            akademien anordna systematiska undersökningar rörande tekniska
            problem, särskilt sådana som avse de inhemska naturtillgångarnas
            tillgodogörande och, om så befinnes lämpligt, för sådana frågors
            studerande inrätta särskilda institut (kurs. här och i det följande
            av undertecknad). Den vill ekonomiskt stödja den tekniska undervisningen
            och enskilda forskare till fullföljande av goda uppslag m. m.
            Ledamöterna äro högst 135. Akademien är uppdelad på tio avdelningar
            för diverse tekniska vetenskaper: teknisk mekanik och värmeteknik
            m. m., elektroteknik, byggnadsteknik, kemisk teknik, bergsteknik,
            produktions- och fabriksteknik, tekniska hjälp- och gränsvetenskaper,
            skogliga, skogs- och träteknologiska vetenskaper, ekonomiska vetenskaper
            och ekonomisk organisation samt biotekniska och därmed sammanhörande
            vetenskaper. Dessa avdelningar skola bland annat med särskild
            uppmärksamhet följa den teknisk-vetenskapliga och industri- ella
            utvecklingen inom sitt område. Denna akademi kan för visst ärendes
            behandling eller utredning tillsätta särskilda kommittéer. Akademien
            är grundad på en särskild stiftelse. Vidare är att märka ett antal
            s. k. forskningsråd, som regel i jämförelse med akademierna mycket
            begränsade institutioner. Här observeras: 4. Statens natlurvetenskapliga
            forskningsråd. Dess uppgift är att genom anslag och på annat sätt
            gynna naturvetenskaplig forskning samt att befordra samarbete
            mellan denna forskning och vetenskapliga undersök-
          </p>
          <pb facs="riksdagen-motions-pdf/data/1948/mot_1948__fk__161/mot_1948__fk__161-006.pdf"/>
          <fw xml:id="i-FtS6dVHyjHKNgNJTYR8Vfr">
            6 Motioner i Första kammaren, nr 161.
          </fw>
          <p xml:id="i-VLPbnABXY8frQ1LqSg3FYg">
            ningar inom närbesläktade områden. I detta syfte skall rådet
            bl. a. intimt samarbeta med andra forskningsråd och liknande institution.
            Rådet skall generellt följa den naturvetenskapliga forskningens
            utveckling, liksom utvecklingen på angränsande vetenskapliga fält,
            samt stå i förbindelse med enskilda forskare och vetenskapliga
            institutioner. Rådet verkar också genom att bevilja anslag till
            enskilda forskare för att befordra speciella under- sökningar
            eller för att täcka diverse kostnader. Rådet skall taga initiativ
            till studiet av sådana forskningsproblem, som äro särskilt betydelsefulla
            för den vetenskapliga utvecklingen och i allmänhet uppmuntra individuella
            forskare att påbörja eller fullfölja studiet av specifika problem
            samt, om så är önskvärt, organisera samarbete mellan dem för dylika
            problems lös- ning. Dessutom skall rådet på olika sätt gynna utbildningen
            av vetenskaps- män, hålla kontakt med utlandet o. s. v. Av de
            sex ledamöterna skall en representera grundläggande vetenskaplig
            forskning som bedrives utanför de två statsuniversiteten, Stockholms
            hög- skola och vetenskapsakademien, en skall representera sådan
            medicinsk forskning som är förbunden med naturvetenskap och fyra
            skola represen- tera naturvetenskapen vid de två statsuniversiteten,
            Stockholms högskola och vetenskapsakademien. Rådet kan utse speciella
            kommittéer för sär- skilda studier av vissa problem och därvid
            kalla utomstående specialister. Rådet kan även taga initiativ
            till särskilda studier av vetenskapliga problem och organisera
            speciella forskargrupper. 5. Statens medicinska forskningsråd,
            tillkommet 1945. Rådet har upp- rättats »till främjande av den
            medicinska forskningen inom landet samt till hälso- och sjukvårdens
            gagnande». Rådet skall också befordra sam- verkan mellan den medicinska
            forskningen och den inom angränsande naturvetenskapliga discipliner.
            För att fylla sin uppgift har rådet bl. a. »att följa forskningen
            i stort inom de medicinska och angränsande veten- skapliga områdena»
            samt hålla förbindelse med de i landet verksamma forskarna, att
            taga initiativ till sådan forskning som är av särskild betydelse
            för landet, samt föranleda enskilda forskare att eljest upptaga
            eller fortsätta särskilda forskningsuppgifter, och när så blivit
            påkallat organisera sam- arbete bland dem för lösande av särskilda
            uppgifter. Dessutom har rådet diverse för den medicinska forskningen
            betydelsefulla ekonomiska upp- gifter, fördelning av anslag m.
            m. som här lämnas åsido. Rådet bedriver också publiceringsverksamhet
            och är remissinstans för Kungl. Maj:t. För bedömande av ärenden
            skall rådet, om den specialkunskap som fordras icke är tillräckligt
            företrädd inom rådet, tillsätta en särskild kommitté med uppdrag
            åt en eller flera personer att bistå rådet med utredning. 6. Statens
            tekniska forskningsråd har till uppgift att följa den tekniska
            utvecklingen i stora drag och hålla kontakt med den i landet pågående
            tekniska forskningen samt stödja och vid behov organisera ett
            frivilligt
          </p>
          <pb facs="riksdagen-motions-pdf/data/1948/mot_1948__fk__161/mot_1948__fk__161-007.pdf"/>
          <fw xml:id="i-E8FfLZj1Z1eyEsKF4YTAfJ">
            Motioner i Första kammaren, nr 161. 7
          </fw>
          <p xml:id="i-975L4ReAWctcQuQJSxN3zv">
            samarbete mellan »forskningsintressenter». Ytterligare har detta
            råd till uppgift att stödja initiativ till forskning av betydelse
            för näringslivet samt vid behov självt taga initiativ. Rådet,
            som består av ordförande och sju ledamöter, skall bland annat
            yttra sig till Kungl. Maj:t &gt;angående organisa- tion av statlig
            forskning på olika områden» samt rörande anslag och bidrag till
            forskningen. Rådet skall samarbeta med vetenskapliga och tekniska
            sammanslutningar samt med näringslivets organisationer. 7. Jordbrukets
            forskningsråd, inrättat 19453, har nio ledamöter med upp- gift
            bl. a. att främja forskningen på jordbrukets och angränsande områden,
            däri inbegripet trädgårdsodling, samt jordbruket nära berörande
            industrier. Rådet skall vidare hålla kontakt med tekniska, medicinska
            och naturveten- skapliga forskningsområden, verka för samarbete
            inom den forskning som bedrives av olika forskningsorgan för höjande
            av jordbrukets effektivitet
          </p>
          <p xml:id="i-4BLvZeacBGWiEHtqwNC68R">
            samt jämväl hålla samarbete med jordbrukets organisationer, stödja
            initia-
          </p>
          <p xml:id="i-9kaSB5T2x1kCLEJVzqQCpn">
            tiv till för jordbruket betydelsefull forskning — inklusive lagringsforsk-
            ning — samt vid behov självt taga initiativ till främjande av
            sådan forsk-
          </p>
          <p xml:id="i-8788cAJHAp3bU54gtsu3PK">
            ning, samarbeta med statliga myndigheter och organ, vetenskapliga
            sam- manslutningar och näringslivets organisationer inom rådets
            verksamhets- område. Rådet är organisatoriskt anslutet till lantbruksakademien,
            i det att denna akademi utser fyra ledamöter i rådet. Man torde
            väl kunna säga att den väsentliga uppgiften för de nytillkomna
            forskningsråden tills vidare varit anslagsfördelningen. Men även
            de upp- gifter, som tilldelats råden och avse det vetenskapliga
            forskningsarbetets organisation och koordination samt dirigering
            mot lösandet av särskilt uppställda problem, få icke förbises.
            Bland de naturvetenskapliga nyorganisationerna bör även nämnas:
            8. Atomkommittén. Enligt dåvarande statsrådet Erlanders diktamen
            till statsrådsprotokollet den 23 november 1945 bemyndigades chefen
            för eckle- siastikdepartementet att tillkalla högst tio sakkunniga
            för att inom departe- mentet biträda med utredning rörande planläggningen
            av forskningsarbetet för atomenergiens tillgodogörande. Dessa
            fingo alltså till uppgift att fram- lägga nyssnämnda organisationsförslag,
            innefattande även förslag om hur den teoretiska och tillämpade
            atomforskningen bäst kunna stödja varandra. Om så erfordras kan
            kommittén också framlägga förslag beträffande till- fälliga anordningar
            i syfte att främja den för ögonblicket aktuella forsk- ningsverksamheten.
            Utredningsarbetet borde ske i samarbete med natur- vetenskapliga
            forskningsrådet och bedrivas så skyndsamt, att förslag till definitiva
            åtgärder kunde framläggas i början av 1946 (2). Det anfördes i
            diktamen särskilt, att upptäckten och utnyttjandet av atomenergien
            var ett resultat av förutsättningslös forskning över atomernas
            byggnad, utförd av experimentalfysiker och atomteoretiker. Här
            har alltså en helt ny fundamental forskningsgren uppstått. Organisa-
          </p>
          <pb facs="riksdagen-motions-pdf/data/1948/mot_1948__fk__161/mot_1948__fk__161-008.pdf"/>
          <fw xml:id="i-5CFuR5okq3ndcxaNBnjAxX">
            8 Motioner i Första kammaren, nr 161.
          </fw>
          <p xml:id="i-6hPGq1hjwiorgCkban4kfJ">
            tionen av forskningen inom den s. k. kärnfysiken är såsom synes
            tills vidare i vardande. De revolutionerande konsekvenser, som
            härleda sig ur upptäckten av atomenergiens existens och möjligheterna
            att utlösa den- samma, visar ju på ett evident sätt det faktiska,
            men alldeles oberäkneliga sammanhanget mellan den teoretiska och
            den tillämpade naturvetenskapen. Men man ser också i detta fall
            ett exempel på huru den snabba natur- vetenskapliga utvecklingen
            ställer nya organisatoriska problem. 9. Måhända bör i sammanhang
            närmast med atomkommittén nämnas ytterligare en självständig institution
            för viss naturvetenskaplig-teknisk forskning, nämligen Försvarets
            forskningsanstalt, beaktansvärd icke minst därför att anslagsbeloppet,
            4 149 000 kronor, låter förmoda en vidlyftig och betydelsefull
            forskningsverksamhet. För övrigt bör märkas en hel del andra särskilda
            institutioner för natur- vetenskaplig och medicinsk forskning,
            vilka antingen på något sätt äro för- bundna med akademierna eller
            forskningsråden, eller äro helt fristående. Till den förra gruppen
            höra t. ex. diverse naturvetenskapliga och medicinska institutioner,
            förbundna med universiteten, icke avseende undervisning utan vetenskaplig
            forskning. Vidare märkas åtskilliga tekniskt-vetenskapliga och
            medicinska institutioner till näringslivets eller folkhushållets
            tjänst eller för studierna av särskilda medicinska eller andra
            problem. Sålunda finnas särskilda organisationer för byggnadsforskning,
            trä-, textil-, torv- och konserveringsforskning samt Ceaverkens
            forskningsarbeten. Man kan också notera instituten för oceanografisk
            forskning samt medicinska Nobel- institutets avdelning för biokemi.
            Till den helt fristående gruppen, som erhåller statsanslag, torde
            höra t. ex. Konung Gustaf V:s forskningsinstitut för studium särskilt
            av reumatiska sjukdomar och barnförlamning, vidare den »flygmedicinska&gt;
            forskningen, sorterande under »flygmedicinska nämn- den» samt
            »statens institut för folkhälsan», vilka sistnämnda institutioner
            man kanske kunde tycka borde på något sätt underställas medicinska
            forskningsrådet. Det må än en gång betonas, att denna översikt
            av i vårt land för när- varande befintliga organisationer och
            institutioner för främjande av natur- vetenskaplig forskning ingalunda
            gör anspråk på att vara fullständig. Men den ger dock en viss
            bild av den organisatoriska mångfalden och brokig- heten. Man
            kan icke gärna taga del av de centrala institutionernas stadge-
            enliga uppgifter i fråga om ledningen av det naturvetenskapliga
            forsk- ningsarbetet utan att märka, hur deras verksamhetsfält
            delvis täcka var- andra. Man kan icke undgå att observera oenhetligheten
            i principerna för forskningsarbetets bedrivande och organisation.
            Gamla och nya organisa- tioner, gamla och nya idéer verka på samma
            områden. Mycket diskutabla kombinationer och sammanföringar av
            olikartade discipliner inom samma institution förekomma. Akademierna,
            speciellt vetenskapsakademien, där
          </p>
          <pb facs="riksdagen-motions-pdf/data/1948/mot_1948__fk__161/mot_1948__fk__161-009.pdf"/>
          <fw xml:id="i-763W7iGXsJyRQdGB6brHN7">
            Motioner i Första kammaren, nr 161. 9
          </fw>
          <p xml:id="i-KucPR6WA9wSqxTtoB6vmXk">
            dock 150 ledamöter företräda vetenskapen på olika områden, ha
            ringare ledning och inflytande över den naturvetenskapliga forskningen
            än de små forskningsråden med sina 6—10 ledamöter. Det i princip
            förutsedda sam- arbetet mellan forskningsråden kan icke sägas
            ha blivit organiserat i fasta, effektiva former. Även om här ett
            visst företräde har förlänats tanken på den så att säga hierarkiska
            organisationsformen, med en auktoritativ vetenskapsakademi såsom
            ledande, aktivt centrum för hela den naturvetenskapliga forskningen,
            skall till sist icke pläderas för någon viss uniformerad ordning.
            Olika organisationsformer kunna väl tänkas — men nog tycker man
            ändå att detta är uppenbart: den naturvetenskapliga forskningen
            i vårt land saknar rationell, effektiv organisation. Detta är
            icke alls underligt. Situationen var ju den för några år sedan,
            att man på vederbörligt håll — för övrigt ganska plötsligen —
            blev på det klara med, att vår naturvetenskapliga forskning hade
            av statsmakterna betänkligt försummats och därför också, internationellt
            sett, hotade att komma på efterkälken. Våra vetenskapsmän arbetade
            under tryckta och ibland olidliga förhållanden; de fingo icke
            det ekonomiska stöd som deras egen kapacitet och landets intressen
            berättigade till. Betydande kapital måste alltså investeras och
            för framtiden anslås för att sätta nytt liv i det svenska naturvetenskapliga
            forskningsarbetet. Inom regeringen, i riksdagen och inom allmänna
            opinionen fanns också förståelse för dessa nya krav, som för övrigt
            från vetenskapsmännens sida ingalunda voro nya. Man ville nu alltså
            anslå vad som krävdes. Men det befanns då att lämpliga organ saknades
            för en förnuftig distribution av de ifrågasatta miljonanslagen.
            De befintliga akademierna betraktades icke såsom tjänliga för
            denna upp- gift, de voro kanske för stela och högtidliga och de
            saknade förmåga att hastigt lägga om sin verksamhet. Så tillskapades
            i stället hastigt nog de nya s. k. forskningsråden jämte den speciella
            atomkommittén, mer eller mindre som en improvisation, och rådens
            främsta uppgift i praktiken blev just att fördela de statliga
            anslagen. Men om staten skulle betala, så kunde den också kräva
            att forskningen skulle utveckla största möjliga effektivitet,
            alltså begåvades dessa råd också med synnerligen betydelsefulla
            uppgifter i fråga om ledningen och inriktningen av forskningsarbetet.
            Likväl torde man icke kunna påstå, att forskningsråden organiserats
            med tanke på att även i framtiden vara den svenska vetenskapliga
            forskningens ledande och initiativtagande organ. Går man på linjen
            alt en akademi lämpligen bör tilldelas uppgiften att fungera icke
            blott som den högsta officiella representationen för den natur-
            vetenskapliga forskningen utan därjämte som en på detta område
            verkligen ledande korporation, med ansvar för att vår naturvetenskapliga
            forskning presterar sitt yttersta för den vetenskapliga och materiella
            odlingens ut-
          </p>
          <pb facs="riksdagen-motions-pdf/data/1948/mot_1948__fk__161/mot_1948__fk__161-010.pdf"/>
          <fw xml:id="i-CkWTbfVXwWiTmkkQNM6JBk">
            10 Motioner i Första kammaren, nr 161.
          </fw>
          <p xml:id="i-DVFpS4Fvkgfg8FArtt266i">
            veckling i detta land — då måste, synes det, Kungl. vetenskapsakademien
            helt omorganiseras och förvandlas till en rent naturvetenskaplig
            akademi. Därifrån skulle alltså bortopereras befattningen med
            andra än naturveten- skapliga discipliner, matematiken undantagen.
            Den nya naturvetenskaps- akademien skulle få sina uppgifter och
            befogenheter fixerade i enlighet med moderna, förut antydda riktlinjer.
            Förbindelse skulle organiseras mellan akademien och samtliga naturvetenskapliga
            forskningsinstitut i landet. Medicinen skulle få sin egen akademi
            och kontakten med de närstående naturvetenskapliga disciplinerna
            skulle särskilt organiseras. Men detta av en lekman skisserade
            projekt vill icke framträda såsom ett bestämt förslag, även om
            det har motionärens sympati. Den härmed väckta frågan om en rationell
            och effektiv organisation av den naturvetenskapliga forskningen
            måste givetvis noga och sakkunnigt övervägas från olika syn- punkter
            — om också icke under alltför lång tid. Dess lyckliga och snara
            lösning skulle tvivelsutan betyda en stor vinst för landet både
            ur national- ekonomiska och kulturella synpunkter. Riksdagen i
            sin egenskap av anslags- beviljande myndighet, ansvarig också
            för den svenska kulturutvecklingen, har all anledning att taga
            ståndpunkt och initiativ i det härmed framlagda, betydelsefulla
            och brådskande spörsmålet. Med stöd av vad sålunda anförts får
            jag härmed vördsamt hemställa,
          </p>
          <p xml:id="i-XRSZjNgoynqYHzSsexLFHc">
            att riksdagen måtte i skrivelse till Kungl. Maj:t anhålla om
            skyndsam utredning och förslag beträffande en rationell och effektiv
            organisation av den naturvetenskapliga forskningen.
          </p>
          <p xml:id="i-KRfD4V9sNasCoH47crVbqZ">
            Stockholm i januari 1948. Georg Branting.
          </p>
        </div>
      </div>
    </body>
  </text>
</TEI>
