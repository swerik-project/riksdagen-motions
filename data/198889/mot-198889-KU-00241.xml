<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198889-KU-00241">
  <teiHeader>
    <fileDesc>
      <titleStmt>
        <title>Beskattningsmaktens gränser</title>
        <author corresp="i-4i5vpDVzDizjgGeYkeoK2E i-4i5vpDVzDizjgGeYkeoK2E i-GvBe798bQfFYpnaboy7YCF i-GvBe798bQfFYpnaboy7YCF i-4i5vpDVzDizjgGeYkeoK2E i-GvBe798bQfFYpnaboy7YCF">av Bo Lundgren och Anders Björck (båda m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Beskattningsmaktens gränser</title>
          <idno type="rdwebb">GC02K241</idno>
          <rs type="number">K241</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GC02K241/text</ref>
          <ref type="dokument_url_html">http://data.riksdagen.se/dokument/GC02K241</ref>
          <ref type="dokumentstatus_url_xml">http://data.riksdagen.se/dokumentstatus/GC02K241</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4i5vpDVzDizjgGeYkeoK2E</idno>
            <name>Bo Lundgren</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-4i5vpDVzDizjgGeYkeoK2E</idno>
            <name>Bo Lundgren</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GvBe798bQfFYpnaboy7YCF</idno>
            <name>Anders Björck</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GvBe798bQfFYpnaboy7YCF</idno>
            <name>Anders Björck</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-4i5vpDVzDizjgGeYkeoK2E</idno>
            <name>Bo Lundgren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-GvBe798bQfFYpnaboy7YCF</idno>
            <name>Anders Björck</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-G5ZrVf67r3BuAjipF5c895" type="signed"/>
        <correspContext corresp="i-G5ZrVf67r3BuAjipF5c895">
          <note type="signatory" corresp="i-4i5vpDVzDizjgGeYkeoK2E"/>
          <note type="signatory" corresp="i-4i5vpDVzDizjgGeYkeoK2E"/>
          <note type="signatory" corresp="i-GvBe798bQfFYpnaboy7YCF"/>
          <note type="signatory" corresp="i-GvBe798bQfFYpnaboy7YCF"/>
          <note type="signatory" corresp="i-4i5vpDVzDizjgGeYkeoK2E"/>
          <note type="signatory" corresp="i-GvBe798bQfFYpnaboy7YCF"/>
        </correspContext>
        <correspAction xml:id="i-JUguAjJ813eBjwDoXKXJee" type="submission">
          <date when="1989-01-25"/>
        </correspAction>
        <correspAction xml:id="i-X3GP5CYCFBafMjWKrLE9uH" type="dismissal">
          <date when="1989-02-01"/>
        </correspAction>
        <correspAction xml:id="i-ThDByBMJ6oTkpvwwWbd7zB" type="referral">
          <date when="1989-02-02"/>
        </correspAction>
        <correspAction xml:id="i-M4gT9cHhEmi5ERy81CupN7" type="assigned">
          <date when="2014-11-19"/>
          <time when="19:24:32"/>
        </correspAction>
        <correspContext corresp="i-M4gT9cHhEmi5ERy81CupN7">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198889/mot_198889_k_241/mot_198889_k_241-001.pdf"/>
      <div xml:id="i-NBFhg33c5MJMDH4V28sj3m" type="motHeader">
        <div xml:id="i-Xhm8qRrEXd3m5ZXECUpa9x" type="motTitle"/>
        <div xml:id="i-LDzw9hNn3Nk1waggJqbnWc" type="motSubmissionInfo"/>
      </div>
      <div xml:id="i-5XHKJvahfGa9Dkykr1nrnS" type="motBody">
        <div xml:id="i-7UWaB9ydDp3Z3GuQ3RcFDy">
          <p xml:id="i-RsuMznzCHZgnnn2dcwWH5s">
            Motion till riksdagen
          </p>
          <p xml:id="i-XFYf7EUndjTwsg2DozNG9P">
            1988/89:K241
          </p>
          <p xml:id="i-RSVi9VS5uQYgFa4mELjTmp">
            av Bo Lundgren och Anders Björck (båda m) Beskattningsmaktens
            gränser
          </p>
          <p xml:id="i-GRDBZeNzJQLogGHg5bepVz">
            Sammanfattning
          </p>
          <p xml:id="i-S7TMaWKB7uagrbSDex97Tn">
            Grundlagen skall ange fundamenten för vårt statsskick och i denna
            skall bl a principerna för beskattningsmakten klart anges. Med
            anledning av bl a finansministerns ”nyårspaket” och den tidigare
            genomförda engångsskatten på pensionssparande och annat försäkringsspa-
            rande har flera principiella frågeställningar uppkommit. Det gäller
            egen- domsskyddets omfattning, beskattningens gränser, retroaktivitetsförbudets
            omfattning, föreskrifters utformning m m. Vi finner det angeläget
            att dessa frågeställningar belyses noggrant och att det konstitutionella
            skyddet blir klarare och mera effektivt. Vi anser mot den bakgrunden
            att en utredning skall tillsättas med uppgift att belysa ovan
            nämnda frågeställningar och att lämna konkreta förslag om ändringar
            i grundlagen.
          </p>
          <p xml:id="i-MXke1V9Rjxn3M6qzCisgbm">
            Inledning
          </p>
          <p xml:id="i-Yb3CMv6dF5fTnADBLJGC5">
            Finansministern presenterade på nyårsafton 1988 två förslag om
            skärpt beskattning som är avsedda att gälla från den 1 januari
            1989. Det ena förslaget — om begränsad avdragsrätt för realisationsförluster
            — bordlades i riksdagen den 19 januari. Det andra har ännu inte
            lämnats till riksdagen. Genom att meddelande om de kommande förslagen
            förelades riksdagen den 31 december 1988 kan de antas av riksdagen
            trots att ett sådant beslut får retroaktiv verkan. Frågan om hur
            möjligheten att genomföra retroaktiv skattelagstiftning tillämpas
            bör belysas. Det kan enligt vår mening ifrågasät- tas om inte
            denna möjlighet bör inskränkas. I samband med beslutet om tillfällig
            förmögenhetsskatt för livförsäkrings- bolag, den s k engångsskatten,
            aktualiserades grundlagens skydd för enskild egendom. Frågan gäller
            här om en majoritet i riksdagen kan avhända medborgarna deras
            egendom genom att kalla det för skatt, eller om det finns några
            konstitutionella gränser för beskattningsmakten. Ibland uppfattas
            önskemålet om ett förstärkt grundlagsskydd för enskild äganderätt
            som ett försök att inskränka folksuveräniteten, att överföra makt
            från riksdagen till domstolarna. Så är inte fallet. Det är riksdagen
            som fattar beslut om ändring av grundlag. Enda kravet är att folket
            får möjlighet att yttra sig i val innan ändringen sker. Grundlagsskyddet
            innebär således ett säkerställande av att riksdagen är fullt representativ
            för väljarnas uppfatt- ning.
          </p>
          <p xml:id="i-LXoiM98FyHwcCjG4NeBhw1">
            13
          </p>
          <pb facs="riksdagen-motions-pdf/data/198889/mot_198889_k_241/mot_198889_k_241-002.pdf"/>
          <p xml:id="i-Wja9VMXqPEVahYM849mNGP">
            Vidare måste grundlagen kunna tolkas antingen av de ordinära
            domstolar- na eller av en särskild författningsdomstol, eljest
            torde grundlagen inte utgöra en fullvärdig del av vårt rättssystem.
            En grundlag som är öppen för en vid tolkning av den för tillfället
            rådande riksdagsmajoriteten erbjuder ett dåligt skydd mot samma
            majoritets snabbt påkomna lagförslag. Genom att fastslå de grundläggande
            principerna för vårt samhällsskick i en grundlag som kan tolkas
            av domstol, överlåter den beslutande församlingen inte politisk
            makt till domstolarna, men däremot får riksdagen finna sig i en
            professionell juridisk tolkning av beslutade lagreglers grundlagsenlighet.
            Önskar den rådande majoriteten sedan ändra grundlagen, måste man
            först ge folket möjlighet att säga sin mening genom val till riksdagen
            och ibland även genom folkomröstning. Det är otillfredsställande
            att det inte klart framgår av grundlagen vilket skydd den enskilda
            äganderätten åtnjuter och vilka befogenheter staten har att frånhända
            medborgarna deras egendom. Grundlagen har en betydande ”gråzon”
            som kan utnyttjas för snabbt påkomna politiska nykonstruktioner
            att förfoga över enskild egendom. Vi finner det därför angeläget
            att särskilt beskattningsmaktens gränser diskuteras och att dessa
            därefter grundlags- fästs. Vår utgångspunkt är att trygga rättssäkerheten
            för de enskilda individerna. Den samhälleliga utvecklingen skapar
            nya problem. Målkonflikten mellan den offentliga sektorns anspråk
            på allt större beslutsutrymme till följd av sina stora åtaganden
            och den enskildes rättmätiga krav på förutsebarhet och säkerhet
            i sina rättsliga dispositioner kan inte lösas genom en smärre
            principdiskussion från ärende till ärende. De grundläggande principer
            och värderingar som skall känneteckna lösningen av denna genuina
            konflikt måste återfinnas i grundlagen och dess förarbeten. Dessa
            lämnar idag föga vägledning för debatten och lagstiftaren. Vår
            slutsats är att konflikten mellan å ena sidan en mycket stor offentlig
            sektor och därmed också världens högsta skattetryck och å andra
            sidan skyddet för äganderätten och rättssäkerhet som grundstenar
            i ett demokratiskt samhälle måste diskuteras och bearbetas i former
            som sannolikt bör leda till en revidering av grundlagen på vissa
            punkter. Detta är nödvändigt även med en politik som leder till
            successivt minskat skattetryck.
          </p>
          <p xml:id="i-6vTSv6J2vYE2TbvoqMvMwE">
            Nuvarande gränser för beskattningen
          </p>
          <p xml:id="i-5qAJNoSXRe1QQvx3FNwmzN">
            Enligt 2 kap 10 $ regeringsformen får skatt inte tas ut i vidare
            mån än som följer av föreskrift som gäller när den omständighet
            inträffade som utlöste skattskyldigheten. Detta lagrum ger uttryck
            både för legalitetsprincipen och för förbudet mot retroaktiv beskattning.
            Satsen ”ingen skatt utan lag” följer av detta stadgande. Beskattningsmakten
            kan således endast utövas i den mån detta följer av lag och endast
            under de förutsättningar som anges i lagen. Utan sådant stöd kan
            varken skattemyndigheterna eller domstolarna ålägga någon svensk
            medborgare att betala skatt — en princip som också följer 1 kap
            1$ tredje stycket regeringsformen som säger att ”den offentliga
            makten utövas under lagarna”. Det kan vidare ifrågasättas huruvida
            inte stadgandet i 2 kap 10 $ rege-
          </p>
          <p xml:id="i-WEv8LJMfv5xUUsSJ9oQ6oP">
            Mot. 1988/89 K241
          </p>
          <p xml:id="i-FHxVpw14fmUhvWNaAdGrij">
            14
          </p>
          <pb facs="riksdagen-motions-pdf/data/198889/mot_198889_k_241/mot_198889_k_241-003.pdf"/>
          <p xml:id="i-EMvJnDLEfMFxu7kaqtoQba">
            ringsformen också måste leda till att domstolar och myndigheter
            bör iaktta särskild försiktighet vid tolkningen av skattelag.
            Då skatt är ett ingrepp i enskildas ekonomiska förhållanden, och
            då sådant ingrepp endast kan ske med stöd av lag, finns goda skäl
            för att inte ge skattelag någon mer omfattande innebörd än vad
            som klart kan utläsas av lagen och dess förarbeten. Skattelag
            bör därför enligt vår mening vid tveksamhet tolkas till den skattskyldiges
            fördel så att skatt inte uttas då det inte klart framgår av en
            i förväg meddelad föreskrift. Nuvarande lydelse av regeringsformen
            är dock oklar på denna punkt. Vidare kan man av 8 kap i regeringsformen
            utläsa att det är riksdagen allena som har rätt att meddela föreskrifter
            om skatt (8:3, 8:5 RF). De befogenheter riksdagen har att delegera
            normgivning till regeringen omfattar inte beskattningsrätten,
            med undantag för tullföreskrifter (8:9 RF). Rege- ringen har endast
            möjlighet att meddela s k verkställighetsföreskrifter enligt 8:13
            RF, och denna rätt kan av regeringen även delegeras till riksskattever-
            ket. Det står emellertid klart att det inte får uppkomma något
            nytt åliggande för enskild genom verkställighetsföreskriften.
            Sammanfattningsvis kan således sägas att den enskilde är tvungen
            att underkasta sig en inskränkning av sin ekonomiska ställning
            i form av beskattning, om riksdagen — och denna allena — har föreskrivit
            att skatt skall uttas.
          </p>
          <p xml:id="i-YB9zCVMy1nVmRzSfZFvE54">
            Gränser för riksdagens befogenheter
          </p>
          <p xml:id="i-LYkrKbU7VrNwnRrSfKRxxZ">
            Riksdagen har således en exklusiv möjlighet att besluta om föreskrifter
            om skatt. Riksdagens befogenhet begränsas av det ovannämnda retroaktivitets-
            förbudet i 2:10 RF. Riksdagen kan dock besluta om retroaktiv skatt,
            såvida man finner att det föreligger särskilda skäl samt att regeringen
            eller riksdagsutskott hade lämnat förslag till riksdagen om skatten
            vid tidpunkten då omständigheten inträffade. Med förslag jämställs
            meddelande i skrivelse från regeringen till riksdagen om att sådant
            förslag är att vänta. Vidare finns en extraordinär möjlighet att
            utta skatt om riksdagen finner det påkallat av särskilda skäl
            i samband med krig, krigsfara eller svår ekonomisk kris. Engångsskatten
            på pensionssparandet aktualiserade skyddet mot retroak- tiv skatt
            i 2 kap 10 $ andra stycket regeringsformen. Engångsskatten avsåg
            att beskatta värdetillväxten på pensionsförsäkringarna. Genom
            att konstru- era skatten som en förmögenhetsskatt ansåg regeringen
            och riksdagens majoritet att skatten var förenlig med grundlagen.
            Hade skatten emellertid konstruerats som en inkomstskatt, hade
            den varit uppenbart grundlagsstri- dig. Vi har alltså till följd
            av riksdagens beslut om engångsskatten ett skydd mot formell retroaktivitet,
            men inte emot reell retroaktivitet. Engångsskatten aktualiserade
            bl a följande frågor: 1. Kan enskilda åläggas vilka förpliktelser
            som helst under rubriken skatt? Behövs ett klarläggande av vad
            som menas med begreppet skatt och hur föreskrifter om skatt skall
            vara utformade? 2. Harvi något egentligt skydd mot retroaktivt
            verkande skattelagstiftning eller kan förbudet i 2:10 RF kringgås?
          </p>
          <p xml:id="i-QCPHwMcJzwPnjqVVaYhwD7">
            Mot. 1988/89 K241
          </p>
          <p xml:id="i-4hLAuGbf4q23aPGs8Rm2Yh">
            15
          </p>
          <pb facs="riksdagen-motions-pdf/data/198889/mot_198889_k_241/mot_198889_k_241-004.pdf"/>
          <p xml:id="i-HV8DjWgXUTphXyKyBTfAQC">
            3. Kan riksdagen överlåta på privaträttsligt subjekt att fördela
            en skatt? Vi belyser nedan några av frågeställningarna. Många
            med oss anser att grundlagens konstruktion och anda även ger begränsningar
            utöver de uttryckligen formulerade. Lagrådet avstyrkte förslaget
            om engångsskatt på en sådan grund. Det ingår nämligen i lagrådets
            uppgifter att även beakta rättssäkerheten och rättsordningen i
            övrigt (8 kap 18 $ regeringsformen). Regeringen och riksdagens
            majoritet lät sig dock inte påverkas av lagrådet. Det kan inte
            vara på det sättet, att vad som än kallas skatt kan uttas av medborgarna
            därför att riksdagen har använt den beteckningen. Visar det sig
            att vår rättsordning inte skyddar medborgarnas egendom mot konstruktioner
            som engångsskatten måste vi införa ett sådant skydd i grundlagen.
            Vi har i Sverige av tradition haft ett starkt skydd för äganderätten.
            Detta skydd går tillbaka på kungaeden i våra medeltida landslagar
            (se t ex 3 $ Konungsbalken i Magnus Erikssons landslag). Även
            en minoritet måste kunna åberopa denna av hävd innehavda rätt.
            Skyddet för äganderätten utgör en av vår demokratis grundpelare.
            Den måste nu grundlagsfästas. De medgivna förfogandena över enskild
            egendom måste preciseras bättre i grundlagen. Detta förutsätter
            klarhet i lagtexten och att domstolarna får större möjligheter
            att pröva om en föreskrift står i strid med skyddet för äganderätten.
            Det bör därför av regeringsformen framgå att envar har rätt till
            sin egendom och att förfogandena över denna endast kan ske under
            de förutsättningar som anges i grundlagen. Härvid erfordras en
            uppräkning av de olika inskränkningar som skall vara tillåtna.
            Grundlagen känner idag till några olika typer av åligganden för
            enskilda, men det finns också en ”gråzon” som kan utnyttjas för
            politiska nykonstruktioner att förfoga över enskild egendom, utan
            att en principiell grundlagsändringsdebatt behöver föras. En av
            de inskränkningar i äganderätten som skall finnas är statens beskattningsrätt.
            Nedan skall vi endast uppehålla oss kring denna inskränk- ning
            och var gränserna för denna bör gå. Det kan påpekas att Europakonven-
            tionen om de mänskliga rättigheterna som antagits av Sverige innehåller
            ett skydd för äganderätten (artikel 1i första tilläggsprotokollet).
            Ett motsvaran- de skydd kan slås fast redan i 1 kap 2 $ regeringsformen.
            Med stöd av vad som anförts ovan föreslår vi att det införs ett
            skydd för äganderätten i grundlagen, samt att de tillåtna ingreppen
            i äganderätten, däribland beskattningsmakten, klart anges.
          </p>
          <p xml:id="i-RSt6rMLJWDoYxV9CqkbmT6">
            Begreppet skatt och andra ingrepp den privata sfären
          </p>
          <p xml:id="i-Br3tUdcL9dMgkenrkra41s">
            Begreppet skatt avser att beteckna ett rättsinstitut som skiljer
            sig från vad som i grundlagen kallas tvångsavgift, brottspåföljd
            och expropriation. Skatt skiljer sig också från institutet sanktionsavgift,
            som dock inte finns reglerat i grundlagen. För att staten skall
            kunna dra in egendom i form av brottspåfölj- der och sanktionsavgifter
            erfordras att den enskilde företagit något som lagstiftaren avsett
            att hindra med hotet om sanktioner. Tvångsavgifter uppvisar den
            likheten med skatt, att de tas ut tvångsmässigt för att finansiera
            viss verksamhet, men skiljer sig från skatt genom att en direkt
            motprestation erhålls. Vad som menas med skatt kan således till
            viss del bestämmas
          </p>
          <p xml:id="i-6258dpE3R6vp6ZLYbd3p9Y">
            Mot. 1988/89 K241
          </p>
          <p xml:id="i-6wXoEVECjZCV9u3JFLW9Qx">
            16
          </p>
          <pb facs="riksdagen-motions-pdf/data/198889/mot_198889_k_241/mot_198889_k_241-005.pdf"/>
          <p xml:id="i-UrCDT2jScpUDCpuywjBxs3">
            negativt, men någon fullständig definition av begreppet skatt
            finns icke. I och med att riksdagen endast får besluta om föreskrifter
            om skatt innebär detta att riksdagen inte kan besluta om att konfiskera
            viss utpekad persons egendom. Med begreppet föreskrifter avses
            rättsregler, vilket i sin tur innebär att de är fråga om generella
            direktiv för myndigheter och enskilda. Föreskrifter skall således
            avse situationer av ett visst slag eller vissa typer av handlingssätt
            eller rikta sig till eller på annat sätt beröra en i allmänna
            termer bestämd krets av personer. Riktar sig en egendomsindragning
            mot viss eller vissa personer är det fråga om expropriation och
            då skall personen kompenseras (2:18 RF). Expropriation innebär
            således bara en rätt för staten att överta viss typ av egendom
            (t ex viss fastighet), men det får inte vara ett sätt att skaffa
            staten inkomster. Kravet på kompensation slår fast att det allmänna
            inte skall göra vinst på möjligheten att ta annans egendom i anspråk.
            För vilka ändamål får staten utta skatt? Enligt äldre uppfattning
            fick beskattning endast användas för ”att täcka nödvändiga samhällsbehov”.
            Det låg därför i sakens natur att skatt icke fick uttas för andra
            ändamål. Vid 1900-talets början ansåg man att ”statsverkets behov”
            innebar försvar, polis, domstolar, statsförvaltning etc. Under
            statsverkets behov inordnades senare statens uppgifter i ”välfärdsstaten”.
            Detta begrepp åsyftar såväl strävandena att motverka nöd som att
            åstadkomma större ekonomisk jämlikhet. Dagens beskattning är således
            resultatet av en successiv utveckling från beskattning för genuint
            kollektiva tjänster till beskattning med syfte att åstadkomma
            ett socialt skyddsnät och egendomsutjämning. Det sistnämnda ansågs
            i tidig 1900-talsdoktrin oförenligt med 1809 års regeringsform.
            Under 1900-talets gång har det emellertid blivit mer accepterat
            att ”statsverkets behov” bestäms av riksdagen, varför beskattningen
            starkt kunnat ökas. Det har emellertid aldrig utretts var gränsen
            för statens beskattningsmakt kan anses ligga. Många har dock ansett
            att staten bl.a. är bunden av den tidigare regeringsformens praxis.
            Frågan om hur hög skatten får vara i vårt rättssystem har inte
            besvarats, men det har ansetts att varken inkomstskatten eller
            förmögenhetsskatten får minska förmögenhetssubstansen. Även förmögenhetsskatten
            har ansetts vara en skatt på förmögenhetens avkastning, men med
            förmögenheten som skattebas i stället för avkastningen. Detta
            förhållande bekräftas också av att förmögenhetsbeskattningen tidigare
            tillgick på det viset att en sextiondedel av förmögenheten lades
            till inkomsten och taxerades tillsammans med denna vid den statliga
            beskattningen. Vidare tar man hänsyn till förmögenhetsskat- ten
            vid tillämpningen av den s k begränsningsregeln. Man brukar därför
            hävda att beskattningen åtminstone inte får överstiga avkastningen.
            Som avkastning anses då inte endast kontant avkastning utan även
            värdet av ägarens eget nyttjande av egendomen. Engångsskatten
            skilde sig här på ett par viktiga punkter från ordinär förmögenhetsskatt.
            För det första tog den inte hänsyn till skattebärarens skulder,
            d v s den utgick på bruttotillgången (det ackumulerade sparbelop-
            pet). För det andra utgick den utan hänsyn till personens övriga
            skatter. För att det skall vara fråga om skatt och inte någon
            annan form av förfogande över enskild egendom får indragningen
            således inte överstiga
          </p>
          <p xml:id="i-NxBdXeFtG5vEvf8pUbrDxr">
            Mot. 1988/89 K241
          </p>
          <p xml:id="i-GL4odr4YxCqo6CNCVjXx5x">
            17
          </p>
          <pb facs="riksdagen-motions-pdf/data/198889/mot_198889_k_241/mot_198889_k_241-006.pdf"/>
          <p xml:id="i-3Ap5tVV53K64weQjWRigEg">
            tillgångens avkastning. Det innebär inte att en hundraprocentig
            beskattning av en persons inkomster skulle vara grundlagsenlig.
            Beskattningen skall bl a vara likformig. Vidare skall den enskildes
            personliga, ekonomiska och kulturella välfärd vara grundläggande
            mål för den offentliga verksamheten. Det är emellertid viktigt
            att slå fast vad som är den yttersta gränsen för vad som kan anses
            vara skatt i grundlagens mening. Detta kan få betydelse i speciella
            fall.
          </p>
          <p xml:id="i-AxFG3oMbq2Bi8DacsC27kf">
            Retroaktiviteten
          </p>
          <p xml:id="i-89sWzUwGvCJuSgZtJCyvwT">
            Vi har ovan skiljt på formell och reell retroaktivitet. Med det
            förstnämnda begreppet avses t ex det fallet att riksdagen beslutar
            att beskatta de senaste tio årens inkomst med en i efterhand bestämd
            högre skatteskala. Likaså är en lag om höjning av en realisationsbeskattning
            för hela det gångna årets försäljningar, som införs i september,
            att hänföra till formell retroaktivitet. Grundlagen skyddar mot
            denna form av retroaktivitet. Det är däremot inte förbjudet att
            låta en lag som innebär förmånligare beskattning gälla retroaktivt.
            Med reellt retroaktivt verkande inkomstskatt avses alla de inkomstskatter
            som i realiteten påverkar redan företagna rättshandlingar retroaktivt.
            De skattskyldiga företar sina dispositioner efter de regler som
            gäller vid ett visst givet tillfälle, och förutsätter då att riksdagen
            inte ändrar förutsättningarna för de företagna dispositionerna
            i efterhand, utan att det ges möjligheter till omdisponeringar.
            Självfallet kan inte en viss skattepolitik gälla för all framtid,
            men det ligger i rättssäkerhetens och därmed också i den samhälls-
            ekonomiska effektivitetens intresse att riksdagen inte stimulerar
            investering- ar på ett visst område och sedan omedelbart ändrar
            sig när man ser att reglerna blev gynnsammare för de skattskyldiga
            än man tänkt sig. Det har därför varit vanligt att riksdagen beslutar
            om övergångsregler vid en höjning av skatten och endast låter
            en skärpning gälla för kommande investeringar. Exempel på det
            sistnämnda är höjningen av den statliga förmögenhetsskat- ten,
            i samband med engångsskatten. I propositionen anförde departements-
            chefen följande:
          </p>
          <p xml:id="i-SoRKfgiYaGPJD1spA4KXsr">
            De föreslagna bestämmelserna om förmögenhetsbeskattning av K-försäk-
            ringar medför en betydande ändring i beskattningssituationen.
            Det är därför enligt min mening rimligt att de försäkringar undantas
            från beskattning som tecknats vid en tidpunkt då försäkringstagaren
            inte har haft kännedom om de föreslagna förändringarna (prop 1986/87:61,
            s 36).
          </p>
          <p xml:id="i-13qpcHBF6yCQ8ddHzJDorK">
            En liknande motivering återfinns i regeringens proposition om
            beskattning vid avyttring av andelar i avkastningsfonder:
          </p>
          <p xml:id="i-XwR6wXn6p62HNn6F25i3Qi">
            För sådana fondandelar som förvärvats senast den 15 oktober 1986
            anser jag det dock rimligt att äldre bestämmelser får gälla under
            en övergångstid. Härigenom ges de andelsägare som så önskar möjligheter
            att avveckla sina innehav under samma förutsättningar som gällde
            när de gjorde placeringen (prop 1986/87:40, s 13).
          </p>
          <p xml:id="i-Fomu8Xjrc6X48ZR2S8nWpP">
            Mot. 1988/89 K241
          </p>
          <pb facs="riksdagen-motions-pdf/data/198889/mot_198889_k_241/mot_198889_k_241-007.pdf"/>
          <p xml:id="i-D9PwuVWwqeXCUN27KLVzYf">
            I förarbetena till stadgandet i 2 kap 10 $ andra stycket regeringsformen
            sägs bl a följande:
          </p>
          <p xml:id="i-UyPyGm3Rud8VztLXXawehk">
            Huvudskälet mot retroaktiv lagstiftning på skatte- och avgiftsområdet
            är att en sådan lagstiftning bryter mot grundsatsen att man i
            förväg skall kunna bedöma de rättsliga konsekvenserna av sitt
            handlande. Som kommittén framhåller innebär retroaktivitet på
            detta område att en skattskyldig som handlar med utgångspunkt
            i gällande rätt riskerar att hans handling kommer att bedömas
            efter regler som har tillkommit i efterhand, när han inte kan
            göra gjort ogjort (prop 1978/79:195, s 55) (vår kursivering).
          </p>
          <p xml:id="i-4mH6cbGUcwGqLznQ8XgrB2">
            Vidare anfördes:
          </p>
          <p xml:id="i-BGkQTicKEzmX4ruQfKXfPg">
            Det är alltså tydligt att starka skäl talar för någon form av
            förbud mot skattelagstiftning som har retroaktiva effekter. Frågan
            är emellertid om det är möjligt att på ett tillfredsställande
            sätt i lagtext ange vad som skall förstås med retroaktiv lagstiftning
            på förevarande område. Kommittén har föresla- git en regel enligt
            vilken det avgörande är om den omständighet som utlöser skattskyldigheten
            inträffar före eller efter lagens ikraftträdande. Enligt min mening
            får denna avgränsningsmetod godtas. Den torde som har framhållits
            vid remissbehandlingen ge skydd i det stora flertalet fall. Det
            är f.ö. klart att en sådan regel bör påverka statsmakternas ställningstaganden
            också utanför det egentliga tillämpningsområdet (prop 1978/79:195,
            s 55—56) (vår kursive- ring).
          </p>
          <p xml:id="i-3eV4FuSvXbbg1Y3WjqYcJd">
            Enligt de nu citerade avsnitten från förarbetena till regeringsformens
            skydd mot retroaktiv skatt torde framgå att man på grund av lagtekniska
            svårigheter stannade för den nuvarande formuleringen av lagtexten.
            Vidare framgår av uttalandena att man tog förgivet att retroaktivitetsskyddet
            skulle ges en extensiv tolkning och respekteras även utanför ordalagen.
            Många ansåg säkert att retroaktivitetsförbudets motiv skulle komma
            att ge ett skydd också för den reella retroaktiviteten. Engångsskatten
            på pensionssparandet antogs emellertid utan hänsyn till ovannämnda
            motiv. Lagrådet uttalade bl a följande:
          </p>
          <p xml:id="i-7LVZLf1ec4kfVByxskt29k">
            Man kan möjligen säga att det remitterade förslaget står i mindre
            god överensstämmelse med grunderna för retroaktivitetsförbudet,
            men det kan inte anses åsidosätta detta” (prop 1986/87:61, s 79).
          </p>
          <p xml:id="i-EbbERB3GHXDrJGtm2yTmnh">
            Departementschefen berörde inte detta spörsmål närmare, utan
            konstatera- de endast att lagrådet inte funnit att förslaget kan
            anses innefatta något åsidosättande av förbudet mot retroaktiv
            skattelagstiftning i 2 kap 10 $ regeringsformen, samt att lagrådet
            inte gjorde någon annan bedömning än som legat till grund för
            utformningen av det remitterade förslaget. Enligt vår mening har
            regeringen inte fäst avseende vid regeringsformens förarbeten
            i denna del och inte heller vid lagrådets uttalande. Det förtjänar
            att ånyo framhållas att det ingår i lagrådets uppgifter att undersöka
            hur ett remitterat förslag förhåller sig till grundlagen och till
            rättsordningen i övrigt samt hur förslaget förhåller sig till
            rättssäkerhetens krav (se prop 1978/ 79:195, s 48 och de uttryckliga
            föreskrifterna i 8 kap 18 $ regeringsformen). Den av lagrådet
            på denna punkt gjorda tolkningen har inte kommenterats av regeringen.
            Vid införandet av en mer betungande beskattning för medbor- garna
            i andra fall synes regeringen, som ovan visats, emellertid ha
            tagit
          </p>
          <p xml:id="i-98nQNvt6dQ2WzCBe7Edj9K">
            Mot. 1988/89 K241
          </p>
          <p xml:id="i-71MYpfn8BkxwxmkjyrYpZp">
            19
          </p>
          <pb facs="riksdagen-motions-pdf/data/198889/mot_198889_k_241/mot_198889_k_241-008.pdf"/>
          <p xml:id="i-LKV3Tp2LV6xDLYMTGALHcK">
            hänsyn till reella retroaktiva effekter. Åsidosättandet av regeringsformens
            avsedda retroaktivitetsskydd vid införandet av engångsskatten
            på pensions- sparandet är emellertid allvarligt. Det är nu viktigt
            att grundlagstexten omformuleras så att den även innefattar en
            större del av den reella retroaktiviteten. Frågan om hur den nuvarande
            möjligheten att undvika formell retroaktivitet genom särskilt
            meddelande bör också utredas. Enligt vår mening bör möjligheten
            in- skränkas.
          </p>
          <p xml:id="i-CySTt3Mcp95j4XePNjFs7K">
            Lagföreskrifters kvalitet
          </p>
          <p xml:id="i-7govtWfoLRxBrExkRPQGTb">
            Engångsskatten konstruerades som en skatt som ”belastade” försäkringsin-
            stitutionerna, vilka sedan har haft att övervältra skatten på
            de man avsåg att beskatta, pensionsspararna. Att skattebäraren
            är en annan person än skattesubjektet är i och för sig inte ovanligt.
            Mervärdeskatten är konstruerad på ett sätt som från början förutsätter
            s k övervältring — 19 procent av bruttopriset är mervärdeskatt.
            I detta fall är det dock helt klart hur övervältring skall ske.
            Man kan inte säga att det överlämnats åt näringsidkar- na att
            fördela skatten på skattebärarna. När det gällde engångsskatten
            på pensionerna överlämnades det däremot till de privata rättssubjekt
            som förvaltar pensionsmedlen att fördela skatten. Regeringen visste
            inte hur den skulle komma att drabba pensionsspararna, lagrådet
            visste det inte, skatte- utskottet visste det inte och således
            ej heller riksdagen. När riksdagen föreskriver att skatt skall
            utgå bör den enligt vår mening av rättssäkerhetsskäl utforma föreskriften
            så att medborgarna vet hur de drabbas. Likaväl som det är förbjudet
            för riksdagen att delegera normgivningsmakt till regeringen måste
            det anses grundlagsstridigt att delegera sådan till privata rättssubjekt.
            Enligt vår mening är det konstitutionellt tveksamt om en sådan
            föreskrift kan vara giltig. I vart fall är det inte förenligt
            med rättssäkerheten att riksdagen överlämnar den av folket erhållna
            makten att beskatta till försäkringsinstitutioner. Föreskrifter
            måste klart ange vem lagen avser och under vilka förutsättningar
            skatt skall utgå. Det är inte godtagbart att man bara genom att
            låta ett annat rättssubjekt vara skattesubjekt frånhänder sig
            detta ansvar. Vi anser det därför angeläget att det i grundlagen
            införs bestämmelser även i detta avseende.
          </p>
          <p xml:id="i-AxebEZGTC29tZLEt2CyUDy">
            Hemställan
          </p>
          <p xml:id="i-SG6jVsNb8quSQyc6QFWiqD">
            Med hänvisning till vad som ovan angivits hemställs att riksdagen
            hos regeringen begär att en utredning tillsätts med uppgift att
            framlägga förslag till ändringar i grundlagen i enlighet med vad
            som i motionen anförts beträffande beskattningsmakten.
          </p>
          <p type="date" id="i-RFJoAQBzxajfjUxexTaMEF">
            Stockholm den 25 januari 1989
          </p>
          <div xml:id="i-GPtSJ4nWskX1qAVaKWQT4k" type="signatureBlock">
            <p who="i-4i5vpDVzDizjgGeYkeoK2E" type="signature">
              Bo Lundgren (m)
            </p>
            <p who="i-GvBe798bQfFYpnaboy7YCF" type="signature">
              Anders Björck (m)
            </p>
          </div>
          <p xml:id="i-7jwx1Y2aJ2AFvbGEvwdrAe">
            gotab 16660, Stockholm 1989
          </p>
          <p xml:id="i-Ga3ZRGqzjk1rpZwX4imHis">
            Mot. 1988/89 K241
          </p>
        </div>
      </div>
    </body>
  </text>
</TEI>
