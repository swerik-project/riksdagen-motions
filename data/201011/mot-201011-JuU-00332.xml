<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00332">
  <teiHeader>
    <fileDesc>
      <titleStmt>
        <title>Mäns våld mot kvinnor</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mäns våld mot kvinnor</title>
          <idno type="rdwebb">GY02Ju332</idno>
          <rs type="number">Ju332</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju332/text</ref>
          <ref type="dokument_url_html">http://data.riksdagen.se/dokument/GY02Ju332</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju332</ref>
          <ref type="doc">http://data.riksdagen.se/fil/57088C24-2941-48A6-B666-4FADF35F3B27</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EPCYeQEJu4Q3ctUZv6UMxd" type="signed"/>
        <correspContext corresp="i-EPCYeQEJu4Q3ctUZv6UMxd">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-EJLLZFRxX5PHBuVgsEgfrM" type="numbering">
          <date when="2010-10-28"/>
        </correspAction>
        <correspAction xml:id="i-23FFFB3Zkc6ypGw69FGDPC" type="submission">
          <date when="2010-10-27"/>
        </correspAction>
        <correspAction xml:id="i-K5SWUXs3Ch9yRrX4gwk9GF" type="transfer">
          <date when="2010-10-22"/>
        </correspAction>
        <correspAction xml:id="i-BDEF8TT3Q9udppqHWRLUap" type="assigned"/>
        <correspContext corresp="i-BDEF8TT3Q9udppqHWRLUap">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-L8LpJp2csEHk7V76EcQDj4" type="motBody">
        <div xml:id="i-8i4zncsiTHdTpfTxuCBJcw" type="motProposal" subtype="förslag">
          <head xml:id="i-GjxiMjHzJ3Jmzz7eWTsmCz">
            Förslag till riksdagsbeslut
          </head>
          <list xml:id="i-QHYeXkjVKwtzCQBnQ8XDyj" style="ol">
            <item xml:id="i-JcWpiL2JVmNFWRduyTHcbj">
              Riksdagen tillkännager för regeringen som sin mening vad som
              anförs i motionen om vikten av ett ökat fokus på forskning om
              männen i fall med våld mot kvinnor.
            </item>
            <item xml:id="i-TtQwLFay6kQ8eX6mhFiNke">
              Riksdagen tillkännager för regeringen som sin mening vad som
              anförs i motionen om ett ökat fokus på behandling av misshandlande
              män för att bryta våldsspiralen. 1
            </item>
          </list>
          <p xml:id="i-UZkgB6XVpCPLfPsVj5dpzW">
            1 Yrkande 2 hänvisat till SoU.
          </p>
        </div>
        <div xml:id="i-2FJcKGkyjs2UWoCm9odbn7" type="motContent">
          <head xml:id="i-BE4UeqqLweMHHTuvYvgmxK" type="h1">
            Motivering
          </head>
          <p xml:id="i-KLPXNg18SUpmyRp1TAfC2G">
            Varje år tar polisen emot tusentals anmälningar om misshandel
            av kvinnor. 70 % av kvinnorna misshandlas av en man de känner,
            ibland med dödlig utgång. Enligt Brottsoffermyndigheten dör drygt
            16 kvinnor årligen i Sverige till följd av våld från en man som
            de har, eller har haft, en nära relation till. Det innebär att
            omkring en kvinna var tjugonde dag misshandlas till döds alternativt
            mördas kallblodigt av en man som stått henne nära.
          </p>
          <p xml:id="i-SKpTcogEUfhz4VdCp2dru4">
            Männens våld är av både fysisk, psykisk och sexuell karaktär.
            Vad dessa olika uttryck av våld har gemensamt är att de är oacceptabla
            uttryck för ojämlika maktförhållanden mellan kvinnor och män.
          </p>
          <p xml:id="i-CGbPZ89RRkR12LCVsnykKu">
            Våld mot kvinnor är ett mångfasetterat problem som kräver en
            helhetssyn vad gäller kunskap och insatser. Ofta fokuserar forskning
            och annat arbete mot mäns våld mot kvinnor på kvinnorna och inte
            på männen. Man kallar till och med övergreppen kvinnovåld, trots
            att det handlar om mäns våld mot kvinnor. För att fullt ut förstå
            den problematik som dessa övergrepp innefattar är det viktigt
            att en helhetssyn appliceras också på forskningen.
          </p>
          <p xml:id="i-RzdFHap2RniYYNevnNag5B">
            Det har ofta ansetts självklart att forska på hjälpåtgärder för
            kvinnor som misshandlas medan lite eller ingen forskning läggs
            ner på männen, som är huvudaktören i 90 % av alla fall. För att
            få en fullständig bild av dessa övergrepp och vad som ligger bakom
            dem bör det till ett ökat fokus på männens roll i fall av våld
            och övergrepp mot kvinnor.
          </p>
          <p xml:id="i-Sj8BsCgzKz2XcsbP9EPvAX">
            Detta synsätt bör även appliceras på behandling av misshandlande
            män. Med tanke på den höga återfallsfrekvensen för dessa brott
            är det av yttersta vikt att försöka förebygga nya attacker. Under
            den tid mannen sitter inne är kvinnor och barn skyddade, men när
            gärningsmannen släpps fri efter avtjänat brott tvingas kvinnan
            på nytt fly för sitt liv. Även i de fall där mannen efter att
            han släppts lämnar sin gamla partner i fred är risken överhängande
            att mannen finner en ny kvinna och återupprepar sitt våldsamma
            beteende i det nya förhållandet. I många fall fortsätter denna
            våldsspiral, med samma eller nya partner, livet ut. Det verkar
            inte som om fängelsestraff fungerar avskräckande på dessa gärningsmän.
            De är som regel benägna att ta vilka risker som helst för att
            få fortsätta misshandla och terrorisera kvinnor. Med tanke på
            det stora mörkertalet finns det också otaliga män som ostörda
            tillåts fortsätta sin terror eftersom kvinnan inte vågar lämna
            dem eller anmäla av rädsla för sitt och barnens liv.
          </p>
          <p xml:id="i-Ld28DYZ7BbynLi5K35rD9v">
            Det är tydligt att det inte är hos kvinnan problemet ligger,
            utan hos mannen. Alla sorters kvinnor drabbas, från olika samhällsklasser,
            kulturer och med helt olika personligheter. Det spelar som regel
            ingen roll hur kvinnan beter sig, mannen fortsätter ändå att slå.
            Inte ens i de fall där kvinnan lämnar mannen upphör terrorn, tvärtom
            utlöses en stor del av det dödliga våldet av att kvinnan valt
            att gå. De kvinnor som har en chans att komma undan är de som
            sticker tidigt, men inte ens detta är någon garanti för att männen
            ska upphöra med förföljelsen.
          </p>
          <p xml:id="i-XsyhV1jML69gBfYug6Yvha">
            De försök att behandla misshandlande män som hittills gjorts
            har givit goda resultat och resulterat i betydligt lägre återfallsfrekvens.
            Visserligen har dessa behandlingar varit frivilliga och männen
            har varit motiverade. Men detta borde inte vara ett hinder för
            att fler män får tillgång till sådan behandling. Detta kan vara
            ett sätt att hjälpa åtminstone en del av de förföljda kvinnorna
            och barnen ur en hopplös situation.
          </p>
          <p xml:id="i-6AqCfwR2qV41tWnX8nytGH">
            Kvinnorna har rätt att känna sig trygga även efter att männen
            avtjänat sina fängelsestraff. Varje fall där vi lyckas bryta våldsspiralen
            är värt det, med tanke på att brottsoffren kan besparas ytterligare
            lidande.
          </p>
        </div>
        <div xml:id="i-PfkfbPgbJ8QVyByxNHXbSC" type="motSignatures">
          <list xml:id="i-T3quN7kf9QZZszCSUsVnT9">
            <item xml:id="i-VtQ82aXESchx5Qb14kRZUF" who="i-EgqHRHVoW5y9USDYuNoYuA">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
