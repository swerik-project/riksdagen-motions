<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-CU-03420">
  <teiHeader>
    <fileDesc>
      <titleStmt>
        <title>Hinder för framkomlighet</title>
        <author corresp="i-DeptGBZtEQx7vKbsL6e4hX i-9Hwwz2RnQnrJTjSv8uVmaM">av Emma Hult och Camilla Hansén (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3420 av Emma Hult och Camilla Hansén (båda MP)</title>
          <idno type="rdwebb">H9023420</idno>
          <rs type="number">3420</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H9023420/text</ref>
          <ref type="dokument_url_html">http://data.riksdagen.se/dokument/H9023420</ref>
          <ref type="dokumentstatus_url_xml">http://data.riksdagen.se/dokumentstatus/H9023420</ref>
          <ref type="docx">http://data.riksdagen.se/fil/8643FF06-E25B-47A9-A4DB-64DC62E41C3C</ref>
          <ref type="pdf">http://data.riksdagen.se/fil/E9248058-2FFC-4BCD-B19F-1494C63BCBE0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DeptGBZtEQx7vKbsL6e4hX</idno>
            <name>Emma Hult</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3uL1NzVozWA2EYzHKPGLEk" type="signed"/>
        <correspContext corresp="i-3uL1NzVozWA2EYzHKPGLEk">
          <note type="signatory" corresp="i-DeptGBZtEQx7vKbsL6e4hX"/>
          <note type="signatory" corresp="i-9Hwwz2RnQnrJTjSv8uVmaM"/>
        </correspContext>
        <correspAction xml:id="i-XmqrV3xE2x5r8WyXMqPMxy" type="submitted">
          <date when="2021-10-04"/>
          <time when="18:19:08"/>
        </correspAction>
        <correspAction xml:id="i-8KGTMB31FG3YUR8tg3SEiN" type="reviewed">
          <date when="2021-10-04"/>
          <time when="20:00:48"/>
        </correspAction>
        <correspAction xml:id="i-3mQWKPKJtodqVRCz3vdhRz" type="referred">
          <date when="2021-10-14"/>
        </correspAction>
        <correspAction xml:id="i-DX4Gmef8ZtnoVKnqMoSaR" type="assigned">
          <date when="2022-10-19"/>
          <time when="10:47:42"/>
        </correspAction>
        <correspContext corresp="i-DX4Gmef8ZtnoVKnqMoSaR">
          <ref type="assignedTo">Civilutskottet</ref>
        </correspContext>
        <correspAction xml:id="i-AiLfMLbBsKjjxYQnscap9Q" type="behandlas_i"/>
        <correspContext corresp="i-AiLfMLbBsKjjxYQnscap9Q">
          <ref type="uppgift">2021/22:CU12</ref>
          <ref type="ref_dok_id">H901CU12</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU12</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AqbbXNDLHVSx4wYz3n6EQX" type="behandlas_i"/>
        <correspContext corresp="i-AqbbXNDLHVSx4wYz3n6EQX">
          <ref type="uppgift">2021/22:JuU22</ref>
          <ref type="ref_dok_id">H901JuU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU22</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VsS7sNfKV1Tsag5nstmcn5" type="motHeader">
        <div xml:id="i-3jUh2WYHP1SL1yjixuwuTn" type="motTitle">
          Motion till riksdagen 2021/22:3420 av Emma Hult och Camilla Hansén
          (båda MP) Hinder för framkomlighet
        </div>
      </div>
      <div xml:id="i-91ozPb45vtyQwf7p92F1H7" type="motBody">
        <div xml:id="i-XsKdU8pQajUnYAs2uDyWeH" type="motProposal" subtype="förslag">
          <head xml:id="i-5XLfMkHxut6QT77shiGSYM">
            Förslag till riksdagsbeslut
          </head>
          <list xml:id="i-M6PgqYyTayfHFBERpsRuMb" style="ol">
            <item xml:id="i-6rfqJdqWYijkTJZgeo1h4R">
              Riksdagen ställer sig bakom det som anförs i motionen om hinder
              för framkomlighet och tillkännager detta för regeringen.
            </item>
            <item xml:id="i-JmZ5RJR696TfUV2LUdSVbG">
              Riksdagen ställer sig bakom det som anförs i motionen om behov
              av tillsyn i kommunerna och tillkännager detta för regeringen.
            </item>
            <item xml:id="i-J8By4WJkdY1WZzPFaDS1JA">
              Riksdagen ställer sig bakom det som anförs i motionen om ökad
              kunskap i kommunerna och tillkännager detta för regeringen.
            </item>
            <item xml:id="i-89JiQjNGu6qYeHhm3Py1kD">
              Riksdagen ställer sig bakom det som anförs i motionen om förslag
              om en sanktionsavgift och tillkännager detta för regeringen.
            </item>
          </list>
        </div>
        <div xml:id="i-ESchPvSpT1R1KGRmtKguAZ" type="motContent">
          <head xml:id="i-8d5JN3P1HhuLrQkN5GGRVJ" type="h1">
            Motivering
          </head>
          <p xml:id="i-TAA4H5DubSri7picpfFX41">
            Allt som oftast kan man se affärsidkare flytta ut saker utanför
            affären/restaurangen till gatan. Ofta är det så kallade gatupratare,
            skyltar som ska informera eller locka kunder. För en del kan det
            kännas praktiskt eller informativt, för andra som en ren plåga.
            För den som är blind och är i behov av att kunna gå så tryggt
            som möjligt utan hinder i vägen är det t ex mycket besvärligt.
            Den senaste tiden har även problem med slängda elsparkcyklar tillkommit.
            Det är svårt även för andra personer som är i behov av en viss
            yta för att kunna ta sig fram, såsom personer med permobil. Helt
            oreglerat är inte området, men klart är att förbättringar behövs.
          </p>
          <p xml:id="i-RtfDokQj1P7X4efLZiqLpx">
            I ordningslagen sägs i 3 kap. 1 § att det krävs tillstånd från
            Polismyndigheten för att använda en offentlig plats inom ett detaljplanelagt
            område på ett sätt som inte stämmer överens med det ändamål som
            platsen har upplåtits för eller som inte är allmänt vedertaget.
            Det omfattar t ex skyltar, marschaller och andra hinder som påverkar
            framkomligheten på en trottoar utanför en butik eller ett hotell.
            Men tillstånd behövs dock inte ”om platsen tas i anspråk endast
            tillfälligt och i obetydlig omfattning och utan att inkräkta på
            någon annans tillstånd”.
          </p>
          <p xml:id="i-Q4VeEawGFY2GWgPPPDx8tV">
            Utöver det får kommuner införa ytterligare lokala ordningsföreskrifter
            om vad som gäller närmare. Det kan vara mycket tydligt i form
            av tillåten storlek på skyltar och hur de får placeras. Oftast
            finns bra information om det på respektive kommuns hemsida. Men
            detta fungerar alltså väldigt dåligt i praktiken. Ibland sätts
            den aktuella gatu­prataren, marschallen eller annat ut på ett
            sådant sätt som inte stämmer med tillståndet. I vilken omfattning
            näringsidkare gör det helt utan tillstånd är svårt att veta.
          </p>
          <p xml:id="i-Tefvsog3b1gB5gw8GR83vR">
            Någon statistik över hur ofta denna typ av förseelser sker finns
            inte eftersom olika typer av brott mot ordningslagen inte kan
            särskiljas ur brottsstatistiken – det går inte att se vad som
            handlar om just hinder i gatumiljön.
          </p>
          <head xml:id="i-SxCZvLP4RxuTpgxk6quXJh" type="h2">
            Mer tillsyn behövs
          </head>
          <p xml:id="i-KjC7WT8VsY9c261a6SYHwL">
            Näringsidkare får efter att ha sökt tillstånd sätta upp gatupratare
            etc., men därefter följs det sällan upp av kommunen. Som regel
            är det bara när en person gjort en anmälan som man gör en sådan
            tillsyn och dessvärre finns beskrivningar från funktionsrättsrörelsen
            om exempel på anmälningar som blivit liggande i flera år innan
            en tillsyn gjorts. Det är förhoppningsvis mycket ovanligt, men
            klart är att en tillsyn skulle behöva ske ganska omedelbart om
            en anmälan inkommer – medan hindret fortfarande är aktuellt. Men
            även annan förebyggande tillsyn behövs.
          </p>
          <p xml:id="i-Fm6e46kptCEDmv8wNtAVAL">
            I plan- och bygglagen finns regler om enkelt avhjälpta hinder;
            dels en paragraf som handlar om lokaler, dels en paragraf som
            handlar om hinder på allmän plats. 8 kap. 12 § PBL: ”Ett hinder
            mot tillgänglighet eller användbarhet på en allmän plats ska alltid
            avhjälpas, om hindret med hänsyn till de praktiska och ekonomiska
            förutsättningarna är enkelt att avhjälpa.”
          </p>
          <p xml:id="i-QPEHy6TYnrgXzprW6QW8Bi">
            Boverket gjorde nyligen en utredning om enkelt avhjälpta hinder,
            ”Analys av reglerna om enkelt avhjälpta hinder”, och man lyfter
            behovet av tillsyn och en tillsynsplan för kommunerna. Detta bör
            kunna inbegripa även den typ av hinder som jag lyfter i denna
            motion – som ju kan sägas ha blivit ett ”skapat” enkelt avhjälpt
            hinder.
          </p>
          <p xml:id="i-7CgQFhHCn6o4UUpvrYq6kb">
            Det ska inte behöva ligga på de som plötsligt upptäcker ett hinder
            i vägen att anmäla, utan kommunen bör kunna ha ett fungerande
            sätt att ha tillsyn över detta. Det behöver vara lika självklart
            som att kontinuerligt ha tillsyn av restaurangers hantering av
            varor i köket t ex.
          </p>
          <head xml:id="i-6UPwdHDQ7J6RGZNb4DU6qL" type="h2">
            Särskilt svårt för synskadade
          </head>
          <p xml:id="i-LA9A4SmpFmSLtPyky9xaSV">
            För ett antal år sedan hade Synskadades Riksförbund, SRF, kampanjen
            ”Gata för alla”. Och det handlade om allt det som gör att hinder
            plötsligt kan komma i vägen. De skulle vilja att gångbanor var
            fredade platser där man, precis som i bilfältet, inte ska kunna
            ställa andra saker. De har även funderingar på att den lokala
            ordningsstadgan när det gäller hinderfrågorna skulle kunna skötas
            av andra än polisen. Det är osannolikt att polisen hinner med
            att ta tag i dessa frågor. En annan variant vore att motsvarande
            parkeringsvakter skulle kunna ha denna uppgift och kunna ge böter.
            Många synskadade skadas när de går in i saker av olika slag.
          </p>
          <head xml:id="i-AErowUL6n4n56J3S4BkvcW" type="h2">
            Brist på kunskap
          </head>
          <p xml:id="i-4f8cX7opNMH1GmQFPo8M9r">
            Förståelsen hos kommunerna för vikten av att enkelt avhjälpta
            hinder verkligen blir avhjälpta skulle behöva öka. Den som i grunden
            förstår vad det handlar om – att bristande tillgänglighet är en
            diskrimineringsgrund och vilken betydelse det har för att människor
            med olika funktionsvariationer ska kunna röra sig fritt i samhället
            – den kommer med all sannolikhet göra bättre prioriteringar. På
            kommunnivå ökar sannolikheten för ett systematiskt arbetssätt
            på detta område.
          </p>
          <p xml:id="i-XoyFn78CuMRKhEGamQDJbQ">
            Vi ser gärna att Boverket eller Myndigheten för delaktighet får
            i uppdrag att öka kunskapen om detta i kommunerna. Behovet av
            ökad kunskap är också något som Boverket lyfter i sin rapport
            nämnd ovan.
          </p>
          <head xml:id="i-R8SbUg73Dn1F8NUotjTpTv" type="h2">
            Se över tydligare konsekvenser
          </head>
          <p xml:id="i-Nwk8vtsaTKXoxAgwicmHHh">
            Att inte i tillräcklig grad bry sig om tillgänglighetsfrågorna
            skulle behöva få tydligare konsekvenser. Se till exempel över
            möjligheten att inte ge serveringstillstånd till en restaurang
            som inte håller sig till reglerna för uteservering eller annat.
          </p>
          <p xml:id="i-XcaK7h4k8AxbohW6czseWp">
            Boverket har även lyft fram idén om att införa en sanktionsavgift
            för fastighetsägare eller verksamhetsutövare som inte åtgärdar
            enkelt avhjälpta hinder, att denna sanktionsavgift skulle kunna
            gå till kommunen och att avgiften därmed kan användas för att
            finansiera ytterligare tillsyn. Det sammanfaller med de tankar
            som Synskadades Riksförbund framför. Vi tycker att det är ett
            intressant förslag att överväga.
          </p>
        </div>
        <div xml:id="i-NyXHSCrdqzbAHW1ea11Hcj" type="motSignatures">
          <list xml:id="i-NxZi2uc3ES5pWNCnbddK3y">
            <item xml:id="i-Aebj1fxLg6HYkZ9gwcEVnp">
              Emma Hult (MP)
            </item>
            <item xml:id="i-44Jn5rX4hBiGp2UB84DPqP">
              Camilla Hansén (MP)
            </item>
          </list>
        </div>
      </div>
    </body>
  </text>
</TEI>
