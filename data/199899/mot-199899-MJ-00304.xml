<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0304/mot_199899_MJ_0304-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ304 MJ304
          </p>
          <p>
            Motion till riksdagen 1998/99:MJ304
          </p>
          <p>
            av Caroline Hagström och Inger Strömbom (kd) Skogsbruket i Norrlands
            inland
          </p>
          <p>
            De ekonomiska förutsättningarna
          </p>
          <p>
            För lokalsamhället har skogsbruket mycket stor betydelse. Förutom
            det direkta arbetet med avverkning och skogsvård byggs, underhålls
            och plogas skogsbilvägar, till nytta även för andra som bor och
            verkar i bygden samt för turismen. Maskiner och redskap säljs
            och repareras, driv- och smörjmedel likaså. En del av de inkomster
            skogen ger investerar skogsägaren ofta i sin fastighet, t ex i
            byggnader, vilket ger både arbete åt olika hantverkare och underlag
            för handel. Många jordbruk är beroende av inkomster från skogen.
            Kärvt klimat, låg tillväxt och långa transportavstånd ger lägre
            netto i skogsbruket i Norrlands inland än på andra håll i landet
            samtidigt som det har en avgörande betydelse för en levande landsbygd.
            I skogsvårdsorganisationens utvärdering av skogspolitiken (SUS)
            nämns som ett förslag till åtgärder att ”förutsättningarna för
            skogsbruk i Norrlands inland bör ytterligare belysas”. Denna översyn
            bör komma till stånd snarast och en del av uppdraget bör vara
            att undersöka vilka skogsbruksmetoder, både nyare och äldre, som
            kan bidra till att förbättra lönsamheten. Framför allt handlar
            det om att minska kostnader för återväxt och skogsvård. Som exempel
            kan nämnas att det i västra Härjedalen finns goda självföryngringar
            på höjdlägen mellan 600 och 700 m ö h, medan lagstiftningen rekommen-
            derar 450 m ö h som högsta gräns. Lagstiftningen och tillämpningen
            av densamma inom området bör därför också ingå i översynen.
          </p>
          <p>
            Gräns för fjällnära skog
          </p>
          <p>
            I södra delen av vår fjällkedja, och särskilt i Härjedalen, finns
            behov av översyn av Gräns för fjällnära skog då den fortfarande
            är schablonmässigt dragen på många håll. Fjällnäragränsen på enskild
            mark var från början grovt extrapolerad utifrån Domänverkets gamla
            skogsodlingsgräns, som i sin tur var dragen mest av ekonomiska
            och drivningstekniska skäl på 1950-talet. Gräns för fjällnära
            skog är en gränsdragning som framför allt är av betydelse för
            tillstånd till avverkning, men den ingår också i bedömningen av
            tillstånd att bygga vägar samt trädslagsval. Den är således av
            stor betydelse för möjligheterna till utveckling av det enskilt
            ägda skogsbruket.
          </p>
          <pb facs="riksdagen-motions-pdf/data/199899/mot_199899_MJ_0304/mot_199899_MJ_0304-0002.pdf"/>
          <p>
            På många håll i Härjedalen är fjällnäragränsen dragen så att
            bolagsmark och statlig mark hamnar nedanför gränsen, medan enskilda
            familjeskogs- brukares marker hamnar ovanför gränsen utan någon
            synbar anledning. På andra håll går fjällnäragränsen relativt
            sett närmare fjället på bolagsmark och statlig mark än på enskildas
            marker i jämförbara lägen. Gränsen går ofta efter rågångar och
            tar inte hänsyn till de naturgivna förutsättningarna i t ex nord-
            eller sydsluttning och blir därför ett alltför grovt instrument.
            De avvägningar gränsdragningen försöker fånga in avgörs bäst på
            lokal nivå av personer med lokalkännedom och lokal erfarenhet.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen hos regeringen
            begär en översyn av förutsättningarna för skogsbruk i Norrlands
            inland och därvidlag väger in möjligheten till en mer verklighetsanknuten
            gränsdragning vad gäller fjällnära skog.
          </p>
          <p>
            Stockholm den 28 oktober 1998
          </p>
          <p>
            Caroline Hagström (kd) Inger Strömbom (kd)
          </p>
          <p>
            Mot. 1998/99MJ304
          </p>
        </div>
      </div>
    </body>
  </text>
</TEI>
