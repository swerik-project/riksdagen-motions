<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--01049">
  <teiHeader>
    <fileDesc>
      <titleStmt>
        <title>om riksmötets öppnande</title>
        <author>av Gunnar Oskarson och Jan-Eric Virgin</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om riksmötets öppnande</title>
          <idno type="rdwebb">G3021049</idno>
          <rs type="number">1049</rs>
          <ref type="dokument_url_text">http://data.riksdagen.se/dokument/G3021049/text</ref>
          <ref type="dokument_url_html">http://data.riksdagen.se/dokument/G3021049</ref>
          <ref type="dokumentstatus_url_xml">http://data.riksdagen.se/dokumentstatus/G3021049</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TPFPkNeAnPLVG6gbmTwyFe</idno>
            <name>GUNNAR OSKARSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-XnqV9oGjYZsvNk12FSJ56t</idno>
            <name>JAN-ERIC VIRGIN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VeFEimSU226pNUnM98H6pF" type="signed"/>
        <correspContext corresp="i-VeFEimSU226pNUnM98H6pF">
          <note type="signatory" corresp="i-TPFPkNeAnPLVG6gbmTwyFe"/>
          <note type="signatory" corresp="i-XnqV9oGjYZsvNk12FSJ56t"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__1049/mot_197980__1049-001.pdf"/>
      <fw xml:id="i-S9Pr61qUhfxukUtQLm5CfW">
        Motion 1979/80:1049
      </fw>
      <div xml:id="i-3CL9vJvPdjKBc8u4qiSdH6" type="motHeader">
        <div xml:id="i-8rq67LKyU7bQ9i1qnM33jG" type="motTitle"/>
        <div xml:id="i-DH6imNqKv8d9FnYRYnf8aU" type="motSubmissionInfo"/>
      </div>
      <div xml:id="i-3vSHpuUm1rLuRwZbiGQ1og" type="motBody">
        <div xml:id="i-YKceJ3qahdfTfUZXaRKETE">
          <p xml:id="i-J6ua5dGGazzS7yMChYKY9y">
            av Gunnar Oskarson och Jan-Eric Virgin om riksmötets öppnande
          </p>
          <p xml:id="i-W6AdFDUcuS9s6z7ZkpB8G9">
            Genom beslut av talmannen 1974 flyttades fr. o.m. 1975 riksmötets
            högtidliga öppnande från rikssalen på Stockholms slott till kammarens
            ordinarie samlingssal i det nya riksdagshuset vid Sergels Torg.
            Anledningen till detta beslut, som bröt mot den mer än 400-åriga
            traditionen att utnyttja rikssalen på Stockholms slott för riksdagens
            plenarsammanträden, uppgavs då vara att man önskade tillmötesgå
            en önskan från grundlagberedningen om att öppningshögtidligheten
            bättre skulle passa in i det mönster som gäller i ett parlamentariskt
            statsskick och därför förläggas till kammarens plenisal. Samtidigt
            förekom i debatten härom påståenden om att det skulle vara ”odemokratiskt”
            eller t. o. m. ”förödmjukande” för riksdagens ledamöter att som
            folkets valda represen- tanter bege sig till kungens slott för
            att där få lov att öppna sitt riksmöte. Detta resonemang bygger
            emellertid på en bristande kännedom om de uppgifter för vilka
            det nuvarande Kungl. Slottet kom att byggas. Visserligen återstår
            av dessa numera endast den att tjäna som officiellt residens för
            kungafamiljen, men icke desto mindre är det ett faktum att slottsbyggna-
            derna från början avsågs att hysa inte bara de kungliga gemaken
            utan också lokaler för såväl de kungliga kollegierna (de dåtida
            ämbetsverken) som regeringen, riksrådet och dettas dåvarande avdelning.
            Detta har fortsatt in i vår egen tid med högsta domstolen och
            regeringsrätten, varav den senare först på 1960-talet lämnade
            sina rum i slottet. Den dåtida ståndsriksdagen sammanträdde ståndsvis
            i egna lokaler i staden (adeln på Riddarhuset, prästerståndet
            i Storkyrkan, borgarna på Rådhuset och bönderna i någon gillestuga),
            men då det gällde de gemensamma sammanträdena behövdes ett stort
            gemensamt samanträdesrum. Ett sådant byggdes i den av slottets
            flyglar som också innehåller slottskapellet och blev under namnet
            rikssalen hela riksdagens samlingsrum. Slottet har alltså aldrig
            varit avsett att enbart vara ett kungligt boställe. Rikssalen
            som allt annat statligt tillhör folket. Det vore därför endast
            naturligt att riksdagen också ville utnyttja sina egna lokaler.
            De gångna fem åren har tydligt visat att försöken att finna en
            lyckad form för riksmötets högtidliga öppnande i den nuvarande
            riksdagsbyggnaden knappast varit framgångsrika. Då Sveriges riksdag
            sedan många hundra år förfogar över en lämplig sal i rikssalen
            på Stockholms slott vill vi föreslå att denna tas i anspråk vid
            riksmötets öppnande. Riksdagens högtidliga öppnande var också
            synnerligen uppskattat av stora delar av svenska folket, vilket
            TV:s sändningar i hög grad bidrog till. Det
          </p>
          <pb facs="riksdagen-motions-pdf/data/197980/mot_197980__1049/mot_197980__1049-002.pdf"/>
          <fw xml:id="i-GUXX65qiED9QdS6WCHMhzq">
            Mot. 1979/80:1049 10
          </fw>
          <p xml:id="i-Ui4eDq8rGFsDCgATpLf321">
            torde inte heller råda något tvivel om att en majoritet av svenska
            folket vill att riksdagen skall återinföra ett högtidligt öppnande
            i de former som tidigare tillämpades, då riksmötet börjar sitt
            arbete i oktober månad. Vi finner det också angeläget att riksdagen
            inför Sveriges folk slår vakt om goda traditioner, som kan bidra
            till att ge värdighet kring och förtroende för Sveriges riksdag.
            Vi vill därför föreslå att riksdagen uttalar att riksmötets öppnande
            bör ske i rikssalen på Stockholms slott i former som ansluter
            till dem som tidigare varit brukliga men som är anpassade till
            den gällande riksdagsordningen. Ett sådant högtidligt öppnande
            bör äga rum vid början av varje ny mandatpe- riod. Under mellanliggande
            år bör öppnandet ske i riksdagshuset under former som fastställs
            av talmannen i samråd med vice talmännen. Med stöd av det anförda
            hemställs att riksdagen uttalar 1. att riksmötets öppnande vid
            början av varje ny mandatperiod bör äga rum i rikssalen under
            former som i stort ansluter till dem som tidigare tillämpades
            vid riksdagens högtidliga öppnande, 2. att riksmötets öppnande
            under mellanliggande år bör ske i riksdagshuset under former som
            fastställs av talmannen i samråd med vice talmännen.
          </p>
          <p xml:id="i-EwjczeKrRwqwaRhy5sS2cn" type="date">
            Stockholm den 24 januari 1980
          </p>
          <p xml:id="i-FXo1qGdaEbspaZgmdjxMN4">
            GUNNAR OSKARSON (m) JAN-ERIC VIRGIN (m)
          </p>
        </div>
      </div>
    </body>
  </text>
</TEI>
