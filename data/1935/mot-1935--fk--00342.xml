<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__fk__342/mot_1935__fk__342-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 342. 1
          </p>
          <p>
            Nr 342.
          </p>
          <p>
            Av herr Nilsson, Petrus, m. fl., i anledning av Kungl. Maj:ts
            pro- position angående anslag till statens arbetslöshetskom- mission,
            kontantunderstödsverksamhet, statliga och statskommunala reservarbeten
            m. m.
          </p>
          <p>
            Enligt de beräkningar, som framlagts i proposition nr 232, torde
            — under förutsättning att den nuvarande konjunkturutvecklingen
            i huvudsak blir bestående — antalet arbetslösa under nästa budgetår
            genomsnittligt komma att uppgå till 75 000 mot c:a 110 000 under
            budgetåret 1934/1935. Denna glädjande nedgång i antalet arbetslösa
            blir ännu mer påfallande, om jäm- förelse göres med budgetåret
            1933/1934. Med hänsyn till nuvarande kon- junkturer synes man
            för övrigt vara berättigad att hysa förhoppning om ännu större
            nedgång i arbetslösheten under nästa budgetår än departements-
            chefen beräknat. Då det enskilda näringslivet nu synes vara i
            stånd att bereda ökad syssel- sättning, är det av vikt att avväga
            statens åtgärder med tanke på önskvärd- heten av en snabb anpassning
            efter det nya och gynnsammare läget. Härvid bör främst tillses,
            att ingenting försummas, som kan tjäna till att förmedla och underlätta
            de arbetslösas förflyttning från trakter med överskott på arbetskraft
            till trakter med underskott samt övergång från ett arbetsområde
            till ett annat, när detta är av behovet påkallat för att vinna
            sysselsättning åt arbetskraften. Dylik förflyttning bör t. ex.
            på alla sätt underlättas, då fråga är om en trakt eller ett yrke
            där arbetslösheten kan förutses bliva varaktig. När arbetslösa
            hänvisas till statliga reservarbeten, erhålla de reseersättning
            av statsmedel, vilket givetvis är nödvändigt, då arbetsplatserna
            ofta äro be- lägna långt från arbetarnas hemorter. Härtill komma
            bl. a. förläggnings- kostnader och i vissa fall ortstillägg. För
            året 1933/1934 belöpte sig rese- och förläggningskostnader samt
            ortstillägg till 5,7 procent av totalkostna- den per arbetsdag
            vid statliga reservarbeten. Liksom staten ikläder sig dylika extra
            utgifter för arbetslösas sysselsättning vid nödhjälpsarbeten utom
            hem- orten borde staten kunna åtaga sig vissa kostnader för arbetslösas
            förflytt- ning från en ort till en annan, när möjlighet finnes
            för de arbetslösa att härigenom erhålla sysselsätting på den fria
            arbetsmarknaden. Vad exem- pelvis jordbruket beträffar synes för
            närvarande brist på arbetskraft vara rådande på vissa håll under
            det att överflöd på arbetskraft finnes på andra håll. Åtgärder
            i utjämnande riktning skulle här otvivelaktigt fylla ett viktigt
            ändamål. Dylika åtgärder kunde måhända i viss mån kombineras med
            tidigare av riksdagen ifrågasatta åtgärder för beredande av arbetslös
            ungdom sysselsättning inom jordbruket. Bihang till riksdagens
            protokoll 1935. 3 saml. Nr 342. 1
          </p>
          <pb facs="riksdagen-motions-pdf/data/1935/mot_1935__fk__342/mot_1935__fk__342-002.pdf"/>
          <p>
            2 Motioner i Första kammaren, Nr 342.
          </p>
          <p>
            1934 års riksdag framhöll i anslutning till i ämnet väckta motioner,
            att det vore en fråga av största betydelse, huru man genom en
            vid lämplig ålder igångsatt och ändamålsenligt bedriven utbildning
            skall kunna vid- makthålla eller väcka de ungas intresse särskilt
            för Jordbruksarbete, och uttalade sig för att dylik utbildning
            skulle försöksvis anordnas. Några när- mare direktiv för denna
            försöksverksamhet ansåg sig riksdagen icke böra lämna men underströk
            önskvärdheten av att ett i motionerna I: 367 av herr Sköldén m.
            fl. samt II: 645 av herr Olsson i Närlinge m. fl. framfört upp-
            slag om anordnande av utbildningskurser i mjölkning särskilt måtte
            komma under omprövning. I de nämnda motionerna, vari även föreslogs
            bidrag för arbetslösas anställning som elever vid lantbruket,
            betonades, att utbildning i mjölkning i hög grad skulle underlätta
            för de arbetslösa att vinna fast anställning med efter jordbrukets
            förhållanden förmånlig avlöning, då en avsevärt ökad efterfrågan
            på vissa slag av arbetskraft förefunnes inom jord- bruket i södra
            och mellersta Sverige. Denna efterfrågan avsåge huvud- sakligen
            yngre, ogifta mjölkningskunniga drängar ävensom mjölkerskor. Det
            framgår av arbetslöshetskommissionens i propositionen refererade
            redogörelse, att de förra året framförda förslagen i någon utsträckning
            prövats. Kommissionen har anordnat särskilda kurser för jordbruksungdom,
            bl. a. mjölkningskurser, och ytterligare mjölkningskurser äro
            planerade. Därjämte ha anordnats såväl mera allmänt lagda kurser
            för meddelande av kunskap i olika ämnen sammanhängande med jordbruket,
            som ock mera speciella kurser, såsom täckdikningskurser och kurser
            i trädgårdsskötsel. Vidare har den frivilliga arbetstjänsten vidgats
            att omfatta praktisk och teknisk undervisning i ämnen av värde
            för blivande jordbrukare och jord- bruksarbetare. Tvenne arbetsläger
            med huvudsakligt ändamål att med- dela utbildning i jordbruk ha
            anordnats, och Kungl. Maj:t har beviljat stats- bidrag till tre
            arbetskolonier med syfte att utbilda arbetskraft för jordbruket.
            Det framgår icke av den i propositionen återgivna redogörelsen
            i hur stor skala denna utbildningsverksamhet bedrivits eller vilka
            resultat den lämnat. Enligt vår mening bör denna verksamhet, rätt
            bedriven, ha utsikt att föra till goda resultat och därför om
            möjligt utvidgas, så mycket mera som arbetstillfällena inom jordbruket
            på senaste tiden avsevärt torde ha ökats. Verksamheten bör för
            övrigt icke inskränkas till arbetslös jordbruksungdom utan bör
            kunna omfatta även ungdom från andra yrken under förutsättning
            att vederbörande befinnas lämpliga till dylik utbildning. Vad
            beträffar bidrag till unga arbetslösa, vilka erhålla anställning
            som elever vid jordbruk eller trädgårdsskötsel, har arbetslöshetskommissionen
            efter att ha inhämtat vissa yttranden ställt sig avvisande, och
            departements- chefen har funnit sig, med hänvisning bl. a. till
            att ungdomsarbetslösheten starkt avtagit, icke böra medverka till
            att åtgärder av detta slag för närva- rande vidtagas. Den utredning,
            som förebragts, ger vid handen, att kostnaden för ut-
          </p>
          <pb facs="riksdagen-motions-pdf/data/1935/mot_1935__fk__342/mot_1935__fk__342-003.pdf"/>
          <p>
            Motioner i Första kammaren, Nr 342. 3
          </p>
          <p>
            placering av elever inom lantbruk och trädgårdsodling avsevärt
            understi- ger den kostnad man har att räkna med vid andra liknande
            åtgärder mot ungdomsarbetslösheten (kursverksamhet, frivillig
            arbetstjänst och ungdoms- reservarbeten). Det rör sig alltså om
            en billig hjälpform samtidigt som de unga erhålla en värdefull
            utbildning och få vänja sig vid ordnat arbete. Då arbetslösheten
            bland ungdom i åldern 16—21 år fortfarande är relativt stor på
            landsbygden och dessutom även ungdom över denna ålder med fördel
            torde kunna hänvisas till utbildning av detta slag, anse vi oss
            böra föreslå, att frågan upptages till ny prövning av riksdagen.
            Arbetslöshetskommissionen har efter en utförlig motivering föreslagit
            en allmän inskränkning i fråga om den statskommunala reservarbetslinjen
            un- der framhållande av vissa nackdelar, vilka vore förenade med
            densamma. Givet är, att den statskommunala reservarbetslinjen
            icke bör givas större utrymme än som visar sig ändamålsenligt,
            vilket bör ankomma på arbets- löshetskommissionen att bedöma,
            samt att den lika litet som hjälpverksam- heten i övrigt får handhavas
            på ett sådant sätt, att en anpassning efter de förbättrade konjunkturerna
            hindras. Dessutom har arbetslöshetskommissio- nen hemställt, att
            sådan ändring vidtages i gällande kungörelse, att stats- kommunala
            arbeten icke längre må utföras i vägstyrelsers och landstings
            regi. Departementschefen har biträtt förslaget, att statskommunala
            arbeten icke längre skola få utföras i vägstyrelses regi. Arbetslöshetskommissionens
            kritik av den statskommunala reservarbets- linjen riktar sig,
            såvitt vi kunna finna, så gott som uteslutande mot stats- kommunala
            arbeten inom de enskilda kommunerna. Sålunda anföres, att denna
            hjälpform kan fresta kommunerna att igångsätta arbeten av en i
            för- hållande till deras finansiella resurser anmärkningsvärd
            storleksordning och att de statskommunala reservarbetena för smärre
            kommuner icke erbjuda erforderligt stor anpassningsförmåga. Om
            ett statskommunalt reservarbete på grund av minskad arbetslöshet
            måste nedläggas, innan det färdigställts, står kommunen inför
            problemet att på egen hand å öppna marknaden fär- digställa detsamma
            o. s. v. Vidare anföres, att det för kommunerna ofta föreligger
            svårigheter att anskaffa tillräckligt kompetent ledningspersonal,
            samt att den begränsade ramen av arbetsobjekt inom kommunerna
            medför, att statskommunala reservarbeten såsom regel erbjuda mindre
            lämpliga vinterarbeten än statliga reservarbeten. Ingen av dessa
            anmärkningar synes träffa statskommunala reservarbeten i vägstyrelsernas
            regi. En vägstyrelse torde icke ha någon anledning att igång-
            sätta arbeten av onödigt stor omfattning på grund av möjligheten
            att få dem utförda såsom statskommunala, då vägdistriktet som
            sådant icke har något direkt ansvar för arbetslösheten. Då olika
            kommuner äro förenade i samma vägdistrikt, bör det icke möta svårighet
            för arbetslöshetskommissionen att laga hänsyn till hjälpbehovet
            inom var och en av kommunerna, och om en allmän nedgång av arbetslösheten
            inom distriktet sker, kan arbetet utan
          </p>
          <pb facs="riksdagen-motions-pdf/data/1935/mot_1935__fk__342/mot_1935__fk__342-004.pdf"/>
          <p>
            4 Motioner i Första kammaren, Nr 342.
          </p>
          <p>
            olägenhet utföras i annan ordning vid lämpligt tillfälle. Med
            de större resur- ser ett vägdistrikt har i jämförelse med enskilda
            kommuner, torde även en lämplig fördelning av arbetet på olika
            årstider låta sig verkställas. Vad slut- ligen beträffar tillgången
            till kompetent och erfaren arbetsledning finnes grundad anledning
            antaga, att vägdistrikten i allmänhet t. o. m. äro bättre utrustade
            än arbetslöshetskommissionen. Det kan möjligen med ett visst fog
            göras gällande, att statskommunala arbeten i högre grad än statliga
            vid sjunkande arbetslöshet kunna vara ägnade att konservera arbetslösheten,
            men detta gäller i så fall mindre arbeten i vägstyrelsernas regi
            än vissa andra statskommunala arbeten. Un- der förutsättning att
            hjälpbehovet omsorgsfullt prövas i varje särskilt fall, synes
            hinder således icke böra möta för utförande av statskommunala
            ar- beten i vägstyrelsers regi. Vid bedömandet av denna fråga
            bör icke heller den erfarenheten förbises, att arbeten i vägstyrelsernas
            egen regi i regel ställa sig betydligt billigare än när motsvarande
            arbeten utföras av arbets- löshetskommissionen. Ett bestämt villkor
            för bibehållande av den statskom- munala reservarbetslinjen i
            den utsträckning, som här förordats, måste vara en noggrann övervakning
            från arbetslöshetskommissionens sida, så att dessa arbeten avvecklas
            lika snabbt som statliga reservarbeten. Man bör för övrigt även
            kunna förutsätta att vägstyrelserna i viss mån anpassa sina arbeten
            i öppna marknaden efter arbetstillgången inom respektive orter,
            så att t. ex. inskränkning sker under den tid av året, då god
            arbetstillgång finnes vid jordbruket. Övervakningen av de statskommunala
            arbetena bör ingå som ett led i den skärpta kontroll över tillämpningen
            genom statens och kommunernas organ av regler gällande för hjälpverksamhet
            vid arbetslöshet, varom före- gående års riksdag gjorde framställning
            till Kungl. Maj:t. En kontroll, som är tillräckligt effektiv för
            att förhindra missbruk av arbetslöshetshjälpen, är en oeftergivlig
            förutsättning för ett gott resultat av arbetslöshetspolitiken.
            Härvid bör noggrant tillses, att ett oavlåtligt och effektivt
            samarbete äger rum mellan arbetsförmedlingsinstitutionerna och
            de samhälleliga hjälporga- nen, så att arbetslöshetshjälp icke
            lämnas, då hänvisning till arbetstillfällen i öppna marknaden
            kan och bör ske. I anslutning till det anförda hemställes,
          </p>
          <p>
            att riksdagen med beaktande av vad som anförts i motio- nen måtte
            besluta: 1) att åtgärder skola vidtagas i syfte att underlätta
            arbets- lösas överförande till arbetsområden, där behov av arbets-
            kraft förefinnes; 2) att hittills vidtagna åtgärder för att bereda
            arbetslös ungdom sysselsättning inom jordbruket fullföljas och
            ut- vidgas;
          </p>
          <pb facs="riksdagen-motions-pdf/data/1935/mot_1935__fk__342/mot_1935__fk__342-005.pdf"/>
          <p>
            Motioner i Första kammaren, Nr 342. 5
          </p>
          <p>
            3) att statskommunala arbeten under ovan angivna förut- sättningar
            fortfarande må utföras i vägstyrelsers regi; samt 4) att kontrollverksamheten
            i enlighet med förut av riks- dagen gjorda uttalanden skall skärpas,
            så att missbruk av arbetslöshetshjälpen förhindras.
          </p>
          <p>
            Stockholm den 3 maj 1935.
          </p>
          <p>
            Petrus Nilsson. L. Tjällgren. Anton Pettersson.
          </p>
          <p>
            Gunnar Bodin. Ernst Svenson.
          </p>
        </div>
      </div>
    </body>
  </text>
</TEI>
