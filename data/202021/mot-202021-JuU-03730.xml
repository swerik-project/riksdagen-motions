<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-03730">
  <teiHeader>
    <fileDesc>
      <titleStmt>
        <title>med anledning av prop. 2020/21:18 En tydligare koppling mellan villkorlig frigivning och deltagande i återfallsförebyggande åtgärder</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3730 av Johan Forssell m.fl. (M)</title>
          <idno type="rdwebb">H8023730</idno>
          <rs type="number">3730</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H8023730/text</ref>
          <ref type="dokument_url_html">http://data.riksdagen.se/dokument/H8023730</ref>
          <ref type="dokumentstatus_url_xml">http://data.riksdagen.se/dokumentstatus/H8023730</ref>
          <ref type="docx">http://data.riksdagen.se/fil/2791C86E-0936-4792-9BB6-66C56DCB6ED2</ref>
          <ref type="pdf">http://data.riksdagen.se/fil/00EA218D-139B-47BF-A434-5529DF6B9520</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XUXovaYnZUCdJ1WMG4PZgA" type="basedOn"/>
        <correspContext corresp="i-XUXovaYnZUCdJ1WMG4PZgA">
          <ref>Proposition 2020/21:18</ref>
        </correspContext>
        <correspAction xml:id="i-GR2t7TTekiEzmWi4gELbAX" type="signed"/>
        <correspContext corresp="i-GR2t7TTekiEzmWi4gELbAX">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3Su8RZSRu3defRTgsQprqZ"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-Xh97EYRLzvJi8Tf3sxSemT" type="submitted">
          <date when="2020-10-14"/>
          <time when="16:26:36"/>
        </correspAction>
        <correspAction xml:id="i-XxUqWzu23c7DuFQ3K9FwaZ" type="dismissed">
          <date when="2020-10-15"/>
        </correspAction>
        <correspAction xml:id="i-NC8qPkhEkLvj4y8ndqKxRb" type="reviewed">
          <date when="2020-10-15"/>
          <time when="13:22:07"/>
        </correspAction>
        <correspAction xml:id="i-GDgYfmfnmYWymn9gbuCpmq" type="referred">
          <date when="2020-10-16"/>
        </correspAction>
        <correspAction xml:id="i-bDe58NBckSqvYQxTeR899" type="assigned">
          <date when="2021-01-27"/>
          <time when="16:29:26"/>
        </correspAction>
        <correspContext corresp="i-bDe58NBckSqvYQxTeR899">
          <ref type="assignedTo">Justitieutskottet</ref>
        </correspContext>
        <correspAction xml:id="i-KKDyosGQcaRMeUxMQ2N1F2" type="behandlas_i"/>
        <correspContext corresp="i-KKDyosGQcaRMeUxMQ2N1F2">
          <ref type="uppgift">2020/21:JuU8</ref>
          <ref type="ref_dok_id">H801JuU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU8</ref>
          <ref type="ref_dok_titel">En tydligare koppling mellan villkorlig frigivning och deltagande i återfallsförebyggande åtgärder</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3730 av Johan Forssell m.fl. (M)
          med anledning av prop. 2020/21:18 En tydligare koppling mellan
          villkorlig frigivning och deltagande i återfallsförebyggande åtgärder
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-GKYdUNSTcHmpjwRrTN5cwU">
            Förslag till riksdagsbeslut
          </head>
          <list style="ol">
            <item xml:id="i-K5UsHS7FbmQFPXfFoUnwjS">
              Riksdagen ställer sig bakom det som anförs i motionen om att
              villkorlig frigivning endast ska förekomma undantagsvis och tidigast
              efter tre fjärdedelar av strafftiden samt att den som återfallit
              i brott inte ska omfattas av möjligheten till villkorlig frigivning
              och tillkännager detta för regeringen.
            </item>
            <item xml:id="i-YHwHUifkEDicQLYsdfb4Mm">
              Riksdagen ställer sig bakom det som anförs i motionen om att
              skärpa bestämmelsen om uppskjuten villkorlig frigivning i 26 kap.
              7 § brottsbalken och tillkännager detta för regeringen.
            </item>
            <item xml:id="i-Kufe3VcEHKVz68s5iorJqm">
              Riksdagen ställer sig bakom det som anförs i motionen om att
              närmare utreda möjligheten att vid vägran att genomgå medicinsk
              behandling skjuta upp villkorlig frigivning och tillkännager detta
              för regeringen.
            </item>
            <item xml:id="i-VgQpuoQycpfxdR8DGfadwJ">
              Riksdagen ställer sig bakom det som anförs i motionen om att
              utreda möjligheten att villkora den villkorliga frigivningen mot
              genomförande av vissa utbildningar i återfallsförebyggande syfte
              och tillkännager detta för regeringen.
            </item>
            <item xml:id="i-5JSecK8ohhYfbW752AysJr">
              Riksdagen ställer sig bakom det som anförs i motionen om en utvärdering
              av aktuell lagstiftning och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-HbikRZetDtXJU1ij6pzms3" type="h1">
            Motivering
          </head>
          <p xml:id="i-6HjuSZPDenSt3BQLkH68hU">
            Vi har länge pekat på behovet av att begränsa möjligheterna till
            villkorlig frigivning. I grunden handlar det om att den som döms
            för brott ska sitta av en större del av straffet. Denna linje
            har biträtts av justitieutskottet, och riksdagen fattade våren
            2015 beslut om ett tillkännagivande till regeringen om att möjligheterna
            till villkorlig frigivning bör skärpas. Den nu aktuella propositionen
            berör huvudsakligen vissa återfallsförebyggande åtgärder vid villkorlig
            frigivning. Det är dock inte möjligt att i ljuset av riksdagens
            uttalade inriktning behandla denna fråga utan att samtidigt beröra
            den i sammanhanget helt avgörande frågan om den villkorliga frigivningens
            varande och utformning.
          </p>
          <p xml:id="i-U7iAczzLGmtV17B9Zgy5v">
            Den som avtjänar ett tidsbestämt fängelsestraff friges i dag
            som regel villkorligt efter två tredjedelar av strafftiden. För
            personer som avtjänar långa fängelsestraff innebär det att många
            år dras av på straffet. Det är en otillfredsställande ordning
            som undergräver principen om att straffet ska stå i proportion
            till brottets allvar. Vi anser att villkorlig frigivning endast
            ska förekomma undantagsvis och tidigast efter tre fjärde­delar
            av strafftiden. Vi anser även att den som har återfallit i brott
            inte ska omfattas av möjligheten till villkorlig frigivning. Vi
            förutsätter att regeringen snarast återkommer till riksdagen med
            förslag på skärpta möjligheter till villkorlig frigivning i linje
            med vad som har angivits ovan.
          </p>
          <p xml:id="i-Nt9cxKm64cedxMrmyXY2jk">
            I propositionen föreslås en tydligare koppling mellan tidpunkten
            för villkorlig frigivning och deltagande i återfallsförebyggande
            åtgärder med utökade möjligheter att skjuta upp villkorlig frigivning
            vid misskötsamhet. Riksdagen har tidigare lämnat tillkännagivanden
            med denna inriktning och välkomnar att regeringen har hörsammat
            riksdagens förslag. Under 2019 avslutade 6 223 klienter, som tillhör
            målgruppen för behandlingsprogram, en verkställighet på anstalt.
            Av dessa hade 25 procent deltagit i något behandlingsprogram,
            och 19 procent hade fullföljt något behandlingsprogram. Detta
            visar vikten av att stärka incitamenten mellan villkorlig frigivning
            och deltagande i återfallsförebyggande åtgärder.
          </p>
          <p xml:id="i-VSpN2XETFppwZucnZLFRBQ">
            I propositionen föreslås att den villkorliga frigivningen ska
            kunna skjutas upp om en person inte deltar i återfallsförebyggande
            åtgärder eller i andra fall missköter sig. Om särskilda skäl föreligger
            ska den villkorliga frigivningen skjutas upp enligt vad som följer
            av 26 kap. 7 § brottsbalken. Den villkorliga frigivningen kan
            skjutas upp ett visst antal dagar, dock högst etthundraåttio dagar
            åt gången. Moderaterna menar att vägran att delta i återfallsförebyggande
            åtgärder måste få större konsekvenser och att en betydande del
            av den villkorliga frigivningen i regel bör skjutas upp när det
            blir aktuellt att tillämpa de nu föreslagna reglerna. Därför bör
            bestämmelsen om uppskjuten villkorlig frigivning i 26 kap. 7 §
            brottsbalken ses över i skärpande riktning.
          </p>
          <p xml:id="i-PDcSS53Up5QJt5fSdSRiQi">
            I regeringens proposition föreslås inte att den villkorliga frigivningen
            ska kunna skjutas upp om den intagne inte deltar i medicinsk behandling.
            I syfte att förhindra återfall menar Moderaterna att det finns
            skäl att se över kopplingen mellan uppskjuten villkorlig frigivning
            och vägran att delta i behandling av medicinsk karaktär. Den medicinska
            behandling som kan komma i fråga är behandling som kriminalvården
            bedömer är relevant för den intagne i återfallsförebyggande syfte.
            Det kan exempelvis röra sig om behandling mot missbruk och sexualbrott.
            Socialstyrelsen anser i sitt remissyttrande att det finns skäl
            att analysera förslaget närmare, och Riksdagens ombudsmän (JO)
            efterfrågar i sitt remissyttrande närmare vilka åtgärder av medicinsk
            karaktär som kan komma i fråga. I likhet med vad som har framförts
            under remiss­behandlingen menar Moderaterna att frågan ska vara
            föremål för vidare utredning. Moderaterna gör bedömningen att
            det finns anledning att ytterligare utreda möjligheten att skjuta
            upp den villkorliga frigivningen vid vägran att genomgå medicinsk
            behandling.
          </p>
          <p xml:id="i-3nkg8jhxzTRHG12yXTABqP">
            Utbildning är en viktig och avgörande del av det återfallsförebyggande
            arbetet och en viktig förutsättning för att kunna få jobb. Den
            som avtjänar ett fängelsestraff bör ha en skyldighet att anstränga
            sig för att kunna påbörja ett laglydigt leverne och förebygga
            återfall i brott. Inom kriminalvårdens anstalter finns goda möjligheter
            att ta igen missad grundskole- eller gymnasieutbildning såväl
            som svenska för invandrare (sfi). Tyvärr gör bristande språkkunskaper
            att det ibland är svårt för intagna att delta i andra återfallsföre­byggande
            insatser. Samtidigt kan personer som saknar grundskoleutbildning
            eller har ofullständiga gymnasiestudier avsevärt förbättra sina
            möjligheter till egen försörjning genom att komplettera sin utbildning.
            Det är olyckligt om dagens utformning av den villkorliga frigivningen
            medför att en påbörjad utbildning avbryts i förtid. Regeringen
            bör mot den bakgrunden utreda möjligheten att i de fall då det
            bedöms vara av särskild vikt för att förebygga återfall villkora
            den villkorliga frigivningen för unga personer som avtjänar fängelsestraff
            mot genomförande av vissa utbildningar.
          </p>
          <p xml:id="i-Mm8koVcMGLDRLiT36KUeh">
            Avslutningsvis vill Moderaterna att den nu aktuella lagstiftningen
            utvärderas när en tid har förflutit efter ikraftträdandet. Det
            är viktigt att lagstiftningen får avsedd effekt och fyller sitt
            syfte, nämligen att åstadkomma en tydligare koppling mellan villkorlig
            frigivning och deltagande i återfallsförebyggande åtgärder.
          </p>
        </div>
        <div type="motSignatures">
          <list>
            <item xml:id="i-USBX4MJbXyZPq5DbkTB1e1">
              Johan Forssell (M)
            </item>
            <item xml:id="i-7zdWGVMCpWGDzZN8iyhMHh">
              Louise Meijer (M)
            </item>
            <item xml:id="i-ASxM5rF2gQCsyTEq2eoXZL">
              Ellen Juntti (M)
            </item>
            <item xml:id="i-HY4Aeo6cHZqBdsGw664n6u">
              Mikael Damsgaard (M)
            </item>
            <item xml:id="i-QBgKUaxPYvefy2A4d6eQ6n">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
