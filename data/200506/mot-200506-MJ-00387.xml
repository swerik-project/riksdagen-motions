<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_387/mot_200506_MJ_387-0001.pdf"/>
      <div type="motHeader" xml:id="i-3zLdvXoVQ7E1upMtS1NVar">
        <div type="motTitle" xml:id="i-8CiYyoyviZ1LSSy5pnoHgd"/>
        <div type="motSubmissionInfo" xml:id="i-Ewqkjag6Dmnq3L6cgS2Hme"/>
      </div>
      <div type="motBody" xml:id="i-AQ7gdzjU8Gu6Z8GA4esN7e">
        <div xml:id="i-2HPNM2qUxp664E692hu5ay">
          <p xml:id="i-TvDqyBTdJkfbDaRzu9jBLT">
            2005/06 mnr: MJ387 pnr: fp289
          </p>
          <p xml:id="i-Rrhq5LYTq7rYYSw3DqmbZd">
            Motion till riksdagen 2005/06:MJ387
          </p>
          <p xml:id="i-LZHe2QxJMxCEjWvJ3VsxfJ">
            av Martin Andreasson (fp)
          </p>
          <p xml:id="i-JsHtdLqh49M7fqPRE5uJ1x">
            Religiös slakt
          </p>
          <p xml:id="i-3XXfNNg4iWkbgpZWrtjdRZ">
            Förslag till riksdagsbeslut
          </p>
          <p xml:id="i-2nQCUwRfw3muc9Bd1NsSBg">
            Riksdagen tillkännager för regeringen som sin mening vad i motionen
            anförs om möjligheten till religiös slakt i Sverige.
          </p>
          <p xml:id="i-33pWgHvG6HbQdx2nxevEPm">
            Motivering
          </p>
          <p xml:id="i-DPhygkhuf6n3FBSqRt8sFB">
            Den svenska djurskyddslagstiftningen innehåller ett generellt
            förbud mot att slakta djur utan föregående bedövning. I 14 8 anger
            djurskyddslagen att husdjur ska vara bedövat när blodet tappas
            av och att andra åtgärder vid slakten inte får vidtas innan djuret
            är dött. Detta innebär att vissa religiösa slaktmetoder inte är
            tillåtna i Sverige. När det i denna motion talas om religiös slakt
            avses så kallad skäktning, det vill säga att djuret slaktas genom
            att en rakbladsvass kniv förs i ett obrutet drag genom matstrupen,
            luftstrupen och halspulsådrorna. Denna slaktmetod ingår i både
            de judiska föreskrifterna om koscher och de muslimska föreskrifterna
            om halal. Avgörande i båda religionerna är att djuret inte stressas
            under slakten och känner så lite smärta som möjligt. År 1937 förbjöds
            skäktning i Sverige. Även om frågan gjordes till ett renodlat
            djurskyddsärende som behandlades inom ramen för slaktlagen kan
            man diskutera om detta var det enda motivet för reformen. Detta
            visas bland annat genom vad departementschefen anförde i propositionen
            (1937:188, min kursivering): ”Oavsett hur det förhåller sig med
            graden av lidande som vid skäktningen tillfogas djuret, föreligger
            även andra omständigheter som tala för ett skäktningsförbud. Man
            kan således inte bortse från att skäktningen gör ett mera motbjudande
            och råare intryck på åskådaren än bedövningsslakten. ... Vidare
            måste beaktas, att det otvivelaktigt för stora delar av vårt folk
            framstår såsom stötande att en sådan slakt är lagligen tillåten.”
            Med andra ord fanns det inte bara djurskyddshänsyn bakom förbudet
            utan också en vilja att ta avstånd från judarnas traditionella
            religiösa slaktmetod. Att förbudet infördes vid denna tid bör
            ses i ljuset av den internationella
          </p>
          <pb facs="riksdagen-motions-pdf/data/200506/mot_200506_MJ_387/mot_200506_MJ_387-0002.pdf"/>
          <p xml:id="i-2qiggToiuyfuNjBJ6gxJpx">
            2005/06:MJ387
          </p>
          <p xml:id="i-M4McgsChoQLu9P6tfjmQjX">
            utvecklingen. Schweiz förbjöd skäktning redan 1893, Norge följde
            efter 1930, Tyskland i och med nazisternas maktövertagande 1933
            och Sverige alltså 1937. I alla områden som var underkuvade av
            nazisterna under andra världskriget var skäktning förbjuden. Förbudet
            hävdes efter krigsslutet i alla länder utom Norge, Schweiz och
            Sverige. Även Island har i dag ett generellt förbud mot skäktning.
            Den svenska hållningen till religiös slakt präglas av dubbelmoral.
            Utgångspunkten för all lagstiftning borde vara att den bygger
            på principer som är generella och skulle kunna förverkligas i
            alla länder. Den svenska linjen förutsätter däremot att andra
            länder inte följer vårt exempel. Å ena sidan har vi totalförbud
            mot religiös slakt, å andra sidan accepterar vi att enskilda människor
            löser detta dilemma genom att importera kött från djur slaktade
            enligt koscher- och halalföreskrifter i andra länder. Den som
            håller kosher eller strikt håller sig till halalföreskrifterna
            kan rentav i särskilda all serveras sådan kost inom offentlig
            verksamhet, t.ex. under värnpliktstjänstgöring. I EU:s slaktdirektiv
            är grundprincipen att djur skall bedövas före avblodning. Där
            ges dock möjlighet att slakta djur genom avblodning utan öregående
            bedövning i samband med religiösa ceremonier, en möjlighet som
            Sverige alltså inte tillämpar. Även länder som tillåter religiös
            slakt har vanligtvis olika regler för att säkerställa djurskyddshänsyn,
            till exempel krav på bedövning omedelbart efter snittläggning,
            närvaro av veterinär och ixering av djuret. Djurskyddsmyndigheten
            redovisade i april 2005 en rapport där man på nytt utvärderar
            olika frågor kring religiös slakt. Bland annat görs en översikt
            av lagstiftningen i olika länder. Särskilt intresse ägnas Nya
            Zeeland, där det örekommer reversibel elektrisk bedövning av nötkreatur
            i samband med halalslakt. Djurskyddsmyndighetens slutsats är att
            hanteringen av djuren i samband med elektrisk bedövning kan göras
            på ett djurskyddsmässigt acceptabelt sätt, under förutsättning
            att djuren hanteras lugnt och ixeringsboxen är väl utformad så
            att djuren är fixerade under en mycket kort tid. Bedövningseffekten
            vid elektrisk bedövning av den aktuella typen är dokumenterat
            god. Även om själva bedövningsmetoden bedöms vara effektiv och
            tillförlitlig pekar dock Djurskyddsmyndigheten på att den ändå
            inte kan införas i Sverige, eftersom svensk lag och EU:s slaktdirektiv
            inte tillåter de metoder som slakten förutsätter. Bland annat
            gäller detta användningen av immobilisering (elektrisk stimulering
            i syfte att hämma muskelryckningar i slaktkroppen), som strider
            mot svenska regler om att inga andra åtgärder (utöver avblodning)
            får vidtas med slaktkroppen förrän djuret är dött. Djurskyddshänsynen
            måste alltid väga tungt. Det gäller också vid religiös slakt.
            Samtidigt är det ett faktum att den svenska lagstiftningen har
            utformats helt utan hänsyn till de särskilda aspekter som olika
            religioner anlägger på slaktmetoder. En skenbart neutral lagstiftning
            blir i praktiken ett hinder för människor att leva i enlighet
            med sin tro. Den svenska lagstiftningen måste alltså förändras,
            eftersom den inte är någon hållbar lösning på avvägningen mellan
            djurskyddshänsyn och
          </p>
          <pb facs="riksdagen-motions-pdf/data/200506/mot_200506_MJ_387/mot_200506_MJ_387-0003.pdf"/>
          <p xml:id="i-E5Rf8k6gbpfzUtKXpoHmDs">
            religionsfrihet. Inte minst mot bakgrund av de möjligheter som
            Djurskyddsmyndigheten pekar på bör arbetet fortsätta med att skapa
            ett regelverk som ger möjlighet till religiös slakt och samtidigt
            skapar tillräckliga garantier för djurskyddshänsyn. Det får ankomma
            på regeringen att avgöra
          </p>
          <p xml:id="i-SaYeKdkhsmdFXTbXHmmjFd">
            närmare åtgärder.
          </p>
          <p xml:id="i-NS2uFX699k9ry3YkLm5kgb">
            Stockholm den 3 oktober 2005
          </p>
          <p xml:id="i-Ug2ZjqsrsxjPfn1qRpmtnc">
            Martin Andreasson (fp)
          </p>
          <p xml:id="i-QCbcrfqS2x5F9NX57Wh2GJ">
            2005/06:MJ387
          </p>
        </div>
      </div>
    </body>
  </text>
</TEI>
