<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-FöU-03205">
  <teiHeader>
    <fileDesc>
      <titleStmt>
        <title>Stärkt krisberedskap för Sverige</title>
        <author corresp="i-9xarzmckV5SS8EyJPN5b3x">av Hans Wallmark m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3205 av Hans Wallmark m.fl. (M)</title>
          <idno type="rdwebb">H4023205</idno>
          <rs type="number">3205</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H4023205/text</ref>
          <ref type="dokument_url_html">http://data.riksdagen.se/dokument/H4023205</ref>
          <ref type="dokumentstatus_url_xml">http://data.riksdagen.se/dokumentstatus/H4023205</ref>
          <ref type="docx">http://data.riksdagen.se/fil/8FD37462-81AB-46D8-9DB0-ABA3C10FC8B0</ref>
          <ref type="pdf">http://data.riksdagen.se/fil/276A4451-811A-4CE2-9E31-5D6F55095BF8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MvtueCqXEtMA1qymmmnHWQ</idno>
            <name>Lena Asplund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5pt7V9L88gFuC3UA5MjoNb</idno>
            <name>Lotta Olsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UN2yUiBdgSDPJiqaTizjtf</idno>
            <name>Dag Klackenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-TigPaPfe7eBTgfMXr1phgo</idno>
            <name>Mats Green</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NASKV1kDqCWei21GHgSwn9" type="signed"/>
        <correspContext corresp="i-NASKV1kDqCWei21GHgSwn9">
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-MvtueCqXEtMA1qymmmnHWQ"/>
          <note type="signatory" corresp="i-7BVrTrBc6AJDkYa3WEfLxy"/>
          <note type="signatory" corresp="i-5pt7V9L88gFuC3UA5MjoNb"/>
          <note type="signatory" corresp="i-UN2yUiBdgSDPJiqaTizjtf"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-3yGB8i2p5vZhm4Sy536rgC"/>
          <note type="signatory" corresp="i-TigPaPfe7eBTgfMXr1phgo"/>
        </correspContext>
        <correspAction xml:id="i-5LRmNAfa8X3n6tUucSzimn" type="submitted">
          <date when="2016-10-05"/>
          <time when="15:24:07"/>
        </correspAction>
        <correspAction xml:id="i-TzUwjLavRRHJDFBczDqZLi" type="reviewed">
          <date when="2016-10-06"/>
          <time when="12:12:05"/>
        </correspAction>
        <correspAction xml:id="i-FaLrsh5sNwQ9pcs6UTyqPC" type="referred">
          <date when="2016-10-14"/>
        </correspAction>
        <correspAction xml:id="i-G661hUoa4HUXcNFHqexzuu" type="assigned">
          <date when="2018-06-12"/>
          <time when="15:55:33"/>
        </correspAction>
        <correspContext corresp="i-G661hUoa4HUXcNFHqexzuu">
          <ref type="assignedTo">Försvarsutskottet</ref>
        </correspContext>
        <correspAction xml:id="i-6dRqsKFawyFDzsMv4SQeWL" type="behandlas_i"/>
        <correspContext corresp="i-6dRqsKFawyFDzsMv4SQeWL">
          <ref type="uppgift">2016/17:FöU8</ref>
          <ref type="ref_dok_id">H401FöU8</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FöU8</ref>
          <ref type="ref_dok_titel">Riksrevisionens rapport om informationssäkerhetsarbete på nio myndigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Djz91uUVzvguDeduYxe79E" type="behandlas_i"/>
        <correspContext corresp="i-Djz91uUVzvguDeduYxe79E">
          <ref type="uppgift">2016/17:FöU6</ref>
          <ref type="ref_dok_id">H401FöU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FöU6</ref>
          <ref type="ref_dok_titel">Militära frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VssEKtWiSqKTHpSvVzHnGc" type="behandlas_i"/>
        <correspContext corresp="i-VssEKtWiSqKTHpSvVzHnGc">
          <ref type="uppgift">2016/17:FöU5</ref>
          <ref type="ref_dok_id">H401FöU5</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FöU5</ref>
          <ref type="ref_dok_titel">Integritetsskydd vid signalspaning i försvarsunderrättelseverksamhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-15LjH9cau1s7yX7ntd6GGY" type="behandlas_i"/>
        <correspContext corresp="i-15LjH9cau1s7yX7ntd6GGY">
          <ref type="uppgift">2016/17:FöU7</ref>
          <ref type="ref_dok_id">H401FöU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FöU7</ref>
          <ref type="ref_dok_titel">Samhällets krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-57xP7AUaVziCXs9ViQU3zW" type="behandlas_i"/>
        <correspContext corresp="i-57xP7AUaVziCXs9ViQU3zW">
          <ref type="uppgift">2016/17:JuU1</ref>
          <ref type="ref_dok_id">H401JuU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3Mk7JYVTZy3QPTm5r5nheP" type="behandlas_i"/>
        <correspContext corresp="i-3Mk7JYVTZy3QPTm5r5nheP">
          <ref type="uppgift">2016/17:TU6</ref>
          <ref type="ref_dok_id">H401TU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU6</ref>
          <ref type="ref_dok_titel">It- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:3205 av Hans Wallmark m.fl. (M)
          Stärkt krisberedskap för Sverige
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-ARTc6vfK6HiPSdbkow7YT">
            Förslag till riksdagsbeslut
          </head>
          <list style="ol">
            <item xml:id="i-QBMMUDKUWR1wXYvrtwDK4i">
              Riksdagen ställer sig bakom det som anförs i motionen om att
              ge Statskontoret ett brett uppdrag att utvärdera den svenska krisberedskapen
              samt de relevanta myndigheternas beslutskedjor och tillkännager
              detta för regeringen.
            </item>
            <item xml:id="i-QgcdttG8GV7ewf4Xbx5ZL6">
              Riksdagen ställer sig bakom det som anförs i motionen om förmågan
              att hantera nationella kriser och tillkännager detta för regeringen.
            </item>
            <item xml:id="i-VqoR6Kt9hseseVfnJRUfiZ">
              Riksdagen ställer sig bakom det som anförs i motionen om vikten
              av att öka krismedvetenheten hos den svenska befolkningen och
              tillkännager detta för regeringen.
            </item>
            <item xml:id="i-VUZcgrN2Ui95bS3DjeCiZY">
              Riksdagen ställer sig bakom det som anförs i motionen om att
              se över möjligheten för polisen att använda hemvärnet vid krissituationer
              i större utsträckning och tillkännager detta för regeringen.
            </item>
            <item xml:id="i-SFNcz3MEMowmFJ1yCig3Hw">
              Riksdagen ställer sig bakom det som anförs i motionen om att
              se över hur samarbetet mellan Försvarsmakten och polisen kan utvecklas
              och tillkännager detta för regeringen.
            </item>
            <item xml:id="i-7KG8oUz1LiTPz6jqK2tnU2">
              Riksdagen ställer sig bakom det som anförs i motionen om att
              se över möjligheten att avsätta relevanta delar av 700 MHz-bandet
              för kommunikation för samhällsviktiga myndigheter och tillkännager
              detta för regeringen.
            </item>
            <item xml:id="i-KZVtcbHwC7MepdxDjQztk6">
              Riksdagen ställer sig bakom det som anförs i motionen om en kartläggning
              av förekomsten av vissa markköp och tillkännager detta för regeringen.
            </item>
            <item xml:id="i-Pisf5rw7TbpRnaJ5yPiTD3">
              Riksdagen ställer sig bakom det som anförs i motionen om att
              kartlägga behoven och ge de frivilliga försvarsorganisationerna
              en starkare roll i krisberedskapen och tillkännager detta för
              regeringen.
            </item>
            <item xml:id="i-QeiKUwAHtb8smnvvq1GyZu">
              Riksdagen ställer sig bakom det som anförs i motionen om att
              utreda frågan om en förbättrad rekrytering av deltidsbrandmän
              och tillkännager detta för regeringen.
            </item>
            <item xml:id="i-9kkaN6JtRDA4jeWuFax8Bz">
              Riksdagen ställer sig bakom det som anförs i motionen om att
              se över krav på it-säkerhet hos leverantörer och ägare till större
              it-system och tillkännager detta för regeringen.
            </item>
            <item xml:id="i-E6sPgR3udtPDsU3ska68NV">
              Riksdagen ställer sig bakom det som anförs i motionen om att
              se över möjligheten att stärka medborgarnas kunskap om it-säkerhet
              och tillkännager detta för regeringen.
            </item>
            <item xml:id="i-3J7KbQqphwVXQx4e82iMfw">
              Riksdagen ställer sig bakom det som anförs i motionen om vikten
              av att skydda vitala flöden till och från Sverige och behovet
              av bättre samarbete mellan civila och militära myndigheter samt
              förstärkt ansvar till MSB och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-ejwGUpTGg2PpG9ZDHeP5g" type="h1">
            Krisberedskap
          </head>
          <p xml:id="i-j1sX9VSR457W7s1NJeooZ">
            För att kunna möta risker och hot ska Sverige ha en god krisberedskap.
            Vi ska ha en både bred och uthållig förmåga att kunna hantera
            dagens och framtidens utmaningar. Det är viktigt att vi lär oss
            av tidigare kriser och använder de lärdomarna för att bättre kunna
            möta nya kriser. Ett erfarenhetsbaserat lärande för att utveckla
            organisationer och processer krävs. Samtidigt måste det även finnas
            en tydlighet kring vilken målbilden är för krisberedskapen med
            tydliga klara prioriteringar när det gäller vad som är skyddsvärt
            och vilken ambition som ska uppnås.
          </p>
          <p xml:id="i-QeXUgzzrrpZEktqPbg7hDj">
            En bra krisberedskap i fredstid lägger också grunden för ett
            väl fungerande civilt försvar och totalförsvar i händelse av kris
            och krig. Försvarsmakten och Myndigheten för samhällsskydd och
            beredskap (MSB) har nu redovisat en planering för hur arbetet
            för att utveckla och stärka totalförsvaret ska gå till fram till
            2020. Krisberedskapen skulle behöva ett liknande helhetsgrepp
            där tydliga mål om vad som är skyddsvärt definieras, lagstiftningen
            ses över och uppdateras och fungerande strukturer analyseras och
            implementeras.
          </p>
          <p xml:id="i-BcXyqJ7FhfENo39Riz2wUF">
            En sådan genomlysning av krisberedskapen skulle utgöra ett viktigt
            underlag för Försvarsberedningens kommande arbete. Försvarsberedningen
            bör framöver, som vi skriver mer utförligt om i Moderaternas försvarspolitiska
            kommittémotion, denna gång få ett modernare uppdrag som tar hänsyn
            till den breda hotbilden, och alla relevanta verktyg som finns
            för att möta de hoten.
          </p>
          <p xml:id="i-4YC1b7WMqLZrzpzCgnYQEb">
            Ett första steg bör vara att ge Statskontoret i uppdrag att brett
            utvärdera den svenska krisberedskapen samt de relevanta myndigheternas
            beslutskedjor. Denna utvärdering ska fungera som ett underlag
            i den kommande försvarsberedningens arbete.
          </p>
          <head xml:id="i-UGYDT9Fo6hkvWtr7kLDHcL" type="h1">
            Förmåga till nationell krishantering
          </head>
          <p xml:id="i-Hay2w4rwn3K2bDQ7HybV3A">
            Ett område som är i särskilt behov av en ökad tydlighet är förmågan
            att hantera större nationella kriser. Frågan har lyfts av flera
            utredare, nu senast av MSB i rapporten ”Ansvar, samverkan, handling
            – åtgärder för stärkt krisberedskap utifrån erfarenheter från
            skogsbranden i Västmanland 2014”. MSB pekar ut just behovet av
            att vidareutveckla gemensamma grunder för samverkan och ledning,
            med inriktning mot ett sammanhållet nationellt samverkans- och
            ledningssystem.
          </p>
          <p xml:id="i-Rnh1ZpbJSHPWQkwAWhPZr4">
            MSB är i dag en myndighet som sitter på stor kompetens, men myndighetens
            verksamhet är för omfattande. Det bör därför göras en översyn
            av myndighetens verksamhet med särskilt fokus på förmågan till
            nationell krishantering.
          </p>
          <head xml:id="i-Qsbsp3BreXZV9wQbu1DXeR" type="h1">
            Krismedvetenhet
          </head>
          <p xml:id="i-WKmNEUpwwubQmycM61ofi7">
            I takt med att omvärldsläget har blivit allt mer osäkert de senaste
            åren har frågor om hur Sverige klarar att upprätthålla samhällsviktiga
            funktioner och vitala flöden under kris och krig blivit allt mer
            aktuella. Arbetet med att återta det civila försvaret har också
            påbörjats som ett resultat av det senaste försvarsbeslutet. En
            viktiga fråga i sammanhanget är krismedvetenheten och beredskapen
            hos allmänheten. Inte minst visar ett antal händelser och incidenter,
            särskilt ifråga om trafik och infrastruktur, under 2016 på samhällets
            sårbarhet.
          </p>
          <p xml:id="i-VcXK9TWGKMBoUQQDMkfLWC">
            Sverige behöver bli bättre på att informera befolkningen om hur
            man som enskild individ förväntas förbereda sig om en kris skulle
            inträffa. Försvarsutskottet i riksdagen tog under 2015 fram en
            rapport om vilket eget ansvar medborgarna har vid en kris. Rapporten
            skickades sedan till myndigheter, kommuner och organisationer
            för att de i sin tur skulle sprida kunskapen. MSB har en hemsida
            som heter Dinsäkerhet.se där man kan hitta råd om hur man som
            enskild medborgare kan förbereda sig.
          </p>
          <p xml:id="i-7FPAHfxDjv4hssz3LT5QSw">
            Genomslaget av dessa utbildningsinsatser har dock varit begränsat
            och MSB bör därför få i uppdrag att ta fram förslag på hur arbetet
            att utveckla krismedvetenheten kan förbättras.
          </p>
          <head xml:id="i-Nbps3X78oh85LseTv4nfWp" type="h1">
            Civil-militär samverkan
          </head>
          <p xml:id="i-G2QSxokLRyGH3K6JFBaPTs">
            Parallellt med detta finns en stor potential i att utveckla den
            civil-militära samverkan. I Alliansens kommittémotion om försvar
            och krisberedskap pekar vi på behovet av att synkronisera Försvarsmaktens
            regionala staber med länsstyrelserna när det gäller struktur och
            planering för att stärka dessa centrala aktörers förmåga att samverka.
          </p>
          <p xml:id="i-HxDVXLprKoRXPfJaC7UjJ">
            Vidare bör även samverkan mellan Försvarsmakten och polisen stärkas.
            Försvarsmakten, och särskilt hemvärnet, har resurser och kompetenser
            som skulle kunna användas av polisen i händelse av en kris. Hemvärnet
            skulle till exempel kunna hjälpa polisen med saker som trafikreglering,
            bevakning och avspärrning av objekt. Detta skulle vara en värdefull
            hjälp för polisen vid kriser och extraordinära händelser.
          </p>
          <p xml:id="i-5cTVC3rAjTK2QnpkyNXLZH">
            Dagens samhälle ställer helt andra krav än tidigare när det gäller
            en fördjupad samverkan mellan våra säkerhetsskapande myndigheter.
            Därför bör det göras en översyn av hur samverkan mellan Försvarsmakten
            och polisen kan förbättras, särskilt i händelse av extraordinära
            kriser.
          </p>
          <head xml:id="i-PwsTYqYV12Um3hBmTZQLAd" type="h1">
            Infrastruktur och säkerhet
          </head>
          <p xml:id="i-LriZVH5aFmjHW3UmLgmx9y">
            Vårt samhälle är idag helt beroende av att en lång rad vitala
            flöden fungerar. Det gäller allt från elektricitet och betalningsströmmar
            till livsmedelsförsörjning och tillgången till dricksvatten. Alla
            dessa flöden är dock sårbara för såväl fysiska attacker som it-attacker.
            En person, organisation eller stat som vill orsaka skada kan med
            relativt enkla medel ställa till stora problem för samhällets
            funktionalitet.
          </p>
          <p xml:id="i-UMT2MdcJRVrMMsU4Nw4ra9">
            Under 2016 har problemet blixtbelysts av ett antal händelser
            där vital infrastruktur drabbats av sabotage och haverier. Det
            gäller till exempel den fällda radio- och tv-masten i närheten
            av Borås, ett mjukvarufel hos SOS Alarm som ledde till kommunikationsproblem
            samt att flygtrafiken över i princip hela Sverige låg nere på
            grund av ett fel hos flygtrafikledningen.
          </p>
          <p xml:id="i-ASanMLJRuF5cVPdeNTrFBk">
            Därför pekar Moderaterna i vår motion tillsammans med de andra
            allianspartierna i försvarsutskottet på behovet av att regeringen
            bör göra en översyn av hur skyddet för samhällsviktig infrastruktur
            kan stärkas.
          </p>
          <head xml:id="i-TEJcFTVE8cxNqXBPNQeu19" type="h1">
            Säker kommunikation mellan samhällsviktiga myndigheter
          </head>
          <p xml:id="i-VmWcC7MaBXngDUxYDyi8Gy">
            Tillgången till säker kommunikation mellan samhällsviktiga myndigheter
            är en viktig framtida infrastrukturfråga. Rakelsystemet som idag
            fyller denna funktion är idag inte tillräckligt för att fylla
            de behov som finns hos aktörerna inom allmän ordning, säkerhet,
            hälsa och försvar, särskilt när det gäller möjligheten till dataöverföring.
          </p>
          <p xml:id="i-EELK7ty4gsPPwT2Hws5csm">
            Av den anledningen håller ansvariga myndigheter på att planera
            för efterträdaren till Rakel. Det nya systemet måste uppfylla
            en lång rad krav på bland annat robusthet, säkerhetsnivå, täckning
            och möjligheten till absolut prioritering. Att avsätta kapacitet
            på det så kallade 700 MHz-bandet skulle kunna uppfylla alla dessa
            krav och dessutom möjliggöra att kombinera existerande kommersiell
            teknik med säker kommunikation, vilket skulle ge långsiktighet
            och ekonomisk hållbarhet i den nya lösningen.
          </p>
          <p xml:id="i-7HX9vcy4eZtFH4DFwx45tB">
            Såväl Försvarsmakten och MSB som polisen och Säpo har pekat på
            vikten av att en del av 700 MHz-bandet används för framtidens
            kommunikationsnät och undantas från det auktionsförfarande som
            PTS kommer att initiera för 700 MHz-bandet i december. Därför
            bör möjligheten att avsätta relevanta delar av 700 MHz-bandet
            för framtidens nät för kommunikation för samhällsviktiga myndigheter
            ses över.
          </p>
          <head xml:id="i-SgUirmCP6fDcE1w12nepg" type="h1">
            Förebyggande åtgärder mot jordskred och andra naturolyckor
          </head>
          <p xml:id="i-2xfGYwQeELZo4ejWu23xp8">
            Öland och Gotland har under sommaren 2016 drabbats av torka och
            extrem vattenbrist. Vattenbristen har drabbat såväl privatpersoner
            som företag, inte minst livsmedels- och jordbruksföretagen. Att
            både Öland och Gotland tar emot ett stort antal turister på sommaren
            är också något som har försvårat möjligheten att hantera vattenbristen.
          </p>
          <p xml:id="i-TKaJhveHcR7bq4GKnbkWMb">
            Idag har Sveriges kommuner möjligheten att söka medel från MSB
            för att genomföra förebyggande åtgärder mot jordskred och andra
            naturolyckor (anslag 2:2). Det går dock inte att söka medel för
            att vidta förebyggande åtgärder för att hantera vattenbrist och
            torka. Problemet är att i dag räknas översvämningar som naturolyckor
            medan torka inte gör det. Detta trots att även det senare kan
            bero på klimatförändringar.
          </p>
          <p xml:id="i-MKFaxLmrcHY5vXhT7bEPBr">
            Sverige kommer i framtiden att påverkas allt mer av det förändrade
            klimatet, vilket kommer att öka påfrestningarna på samhället.
            På vissa platser kommer översvämningar vara det huvudsakliga problemet,
            på andra torka. Därför bör regeringen se över anslagsändamålen
            för anslaget 2:2 på utgiftsområde 6 så att även torka betraktas
            som naturolycka.
          </p>
          <head xml:id="i-QkJGQn4h8PbCwdP9rrZZhX" type="h1">
            Markköp av utländska medborgare
          </head>
          <p xml:id="i-USrFi1HbACpFZXv6beHyk7">
            I Finland har problemet med att utländska medborgare som köper
            mark och fastigheter nära militära skyddsområden och vitala militära
            installationer uppmärksammats. Den finska säkerhetskommittén pekar
            på att det kan utgöra ett säkerhetshot och en del i hybridkrigföring.
            Det finns exempel i Finland på att ryska medborgare har gjort
            fastighetsaffärer nära strategiskt viktiga platser i Finland.
            Ryska fastighetsaffärer i närheten av militära områden har även
            genomförts med hjälp av bulvaner.
          </p>
          <p xml:id="i-EQwdaArQtyRmtvWSxrM2wq">
            Med anledning av detta har Försvarsministeriet i Finland börjat
            kartlägga förekomsten av denna sorts mark- och fastighetsaffärer.
            Försvarsmakten i Sverige har pekat på att underrättelsehotet mot
            Sverige har ökat och det har även funnits ett flertal konkreta
            exempel på spionage mot svenska övningar och militära skyddsobjekt.
            Därför bör det göras en kartläggning av utländska markköp nära
            militära skyddsobjekt och installationer i Sverige.
          </p>
          <head xml:id="i-N1zzuwS1gxGH6gwabWcLXj" type="h1">
            Ökad användning av frivilligorganisationerna
          </head>
          <p xml:id="i-NEgqcbQgcmhNbhoWy9EsZm">
            De frivilliga försvarsorganisationerna har över 400 000 medlemmar
            och skapar folkförankring för försvaret samtidigt som man genomför
            utbildningar som är till gagn för både försvaret och krisberedskapen.
            Organisationerna innehåller en stor bredd av människor och kompetenser
            som kommer från olika delar av samhället.
          </p>
          <p xml:id="i-PE2kRzk6YPdugLU4wsaRbz">
            Frivilligorganisationerna bedriver idag en bra verksamhet på
            flera sätt. Det gäller till exempel deras ungdomsverksamhet som
            bidrar till att öka intresset för försvaret hos grupper som annars
            är svåra att nå. Dessutom är utbildningsverksamheten, tillsammans
            med att bemanna positioner i hemvärnet, en viktig del i deras
            arbete. Det är önskvärt att även frivilligorganisationerna i ökad
            utsträckning kan fånga upp tidigare försvarsanställda för att
            utnyttja deras kompetens som instruktörer.
          </p>
          <p xml:id="i-GLZao4nCAhVRKExKREcHbJ">
            När det gäller de frivilliga försvarsorganisationerna och krisberedskapen
            finns även här en stor utvecklingspotential. Det handlar om att
            organisationerna kan bidra till att skapa en medvetenhet om risker
            i samhället och vilka förutsättningar som finns att hantera dem.
            De frivilliga resursgrupperna är ett bra exempel på samarbete
            med kommunerna för att kartlägga kompetenser som kan vara viktiga
            att förstärka samhällets resurser med vid en kris. Frivilligorganisationerna
            utgör även en viktig del i det civila försvaret där planeringen
            nu återupptas.
          </p>
          <head xml:id="i-PRtX7je6bM1KVAC7W3haww" type="h1">
            Rekrytering av deltidsbrandmän
          </head>
          <p xml:id="i-2ctdT5g5XCZmYCg2wvRHkB">
            Deltidsbrandmännen gör en viktig insats för att upprätthålla
            säkerhet och rädda liv, särskilt på landsbygden. Det har dock
            under en längre tid funnits problem med att rekrytera tillräckligt
            med deltidsbrandmän. Problemen är bland annat knutna till att
            många människor i glesbygden pendlar från sin hemort till ett
            arbete på annan ort och därmed har svårt att ha jour på hemorten.
          </p>
          <p xml:id="i-UCyo1h1BKLnz2Fdj3kL1uU">
            Vidare finns det idag endast finns två utbildningsorter för deltidsbrandmännen,
            vilket gör att det långa avståndet till utbildningsorten kan försvåra
            rekryteringen av deltidsbrandmän och minska intresset för vidareutbildning
            hos dem som idag arbetar som deltidsbrandmän.
          </p>
          <p xml:id="i-DRKn9kwKFCd2SGvrSavnvY">
            De har också funnits problem när deltidsbrandmän förlorat sin
            huvudanställning och fått ersättning från a-kassan. Eftersom de
            enligt lagens mening innehar en deltidsanställning som deltidsbrandmän
            anses de inte stå fullt ut till arbetsmarknadens förfogande. Därmed
            riskerar de en nedsättning av ersättning från a-kassan, som i
            många fall inte överensstämmer med den inkomst de eventuellt får
            från sitt deltidsuppdrag som brandman.
          </p>
          <p xml:id="i-169ptRN7AFgmDaN2F5XHgq">
            Sammantaget finns det ett antal problem som gör att rekryteringen
            av deltidsbrandmän försvåras. Av den anledningen bör det göras
            en översyn av hur hela systemet med deltidsbrandmän fungerar.
          </p>
          <head xml:id="i-EHfFuzzdDykZJmvVoQqd29" type="h1">
            It-säkerhet
          </head>
          <p xml:id="i-GkU28X4C1UKpZS1bFXTgrJ">
            En av dagens stora utmaningar är att så mycket av samhällets
            funktionalitet är beroende av it-system och internet. Därmed blir
            de samhällsviktiga systemen också sårbara för angrepp utifrån.
            Hoten kan komma från flera olika aktörer – stater, individer eller
            organisationer – och angreppen kan ha flera olika motiv – ekonomiska,
            statsfientliga eller bara destruktiva. Det krävs i många fall
            heller inte så stora resurser hos angriparen för att orsaka stor
            skada.
          </p>
          <p xml:id="i-WWaCXYNMBXkwwYTJaf5saX">
            Angripare använder sig ofta, som till exempel vid överbelastningsattacker,
            av andra kapade datorer som kan tillhöra privatpersoner, myndigheter
            eller företag. Det sätter fingret på en viktig problematik. Vilket
            ansvar går det att lägga på en enskild användare, ägare till en
            dator eller server eller på den som är ansvarig för it-säkerheten
            på ett företag eller en myndighet?
          </p>
          <p xml:id="i-U9uZQrR1jNAd6py1d5Gtw">
            Det finns ett behov av att höja medvetenheten hos allmänheten
            för vad man som enskild användare kan göra för att försvåra att
            ens it-utrustning används i brottsliga syften. Dessutom också
            kunna sätta ribban för vilket ansvarsutkrävande som är möjligt
            att göra när det gäller ovan nämnda kategorier. Det bör därför
            tillsättas en utredning som ser över dessa frågor.
          </p>
          <head xml:id="i-R8KsoZgzSSgUeEEPmnoYWh" type="h1">
            Flödessäkerhet
          </head>
          <p xml:id="i-Qzav6dRmwmjyQFP12Q9q3p">
            Flödessäkerhet är en viktig del i den svenska krisberedskapen.
            Det gäller allt från energi och livsmedel till elektronisk kommunikation
            och drivmedel. MSB har ett viktigt ansvar i att analysera hoten
            mot olika flöden och föreslå förbättringar. Den av Försvarsberedningen
            föreslagna utredningen om ambitioner avseende säkerhet för samhällsviktig
            infrastruktur och försörjningssäkerhet vid extraordinära händelser
            måste komma till stånd. Det är även viktigt att se över hur Försvarsmakten
            kan bidra till en ökad flödessäkerhet såväl i Sveriges närområde
            som internationellt.
          </p>
        </div>
        <div type="motSignatures">
          <list>
            <item xml:id="i-R8Z1KadSdpzRyswRhZbrFU">
              Hans Wallmark (M)
            </item>
            <item xml:id="i-YZGDbyD2raLs5S5X2qpauJ">
              Lena Asplund (M)
            </item>
            <item xml:id="i-DZGcgM1dtafnNj9Wfnq7JN">
              Jan R Andersson (M)
            </item>
            <item xml:id="i-Jjpw1cUbibtfg9QgiKhnEs">
              Lotta Olsson (M)
            </item>
            <item xml:id="i-6DfLk6NKtegxDxhcMcxMYu">
              Dag Klackenberg (M)
            </item>
            <item xml:id="i-XscuG2ZhvpQw1GnDJkcpoz">
              Annicka Engblom (M)
            </item>
            <item xml:id="i-LBBWrTLjL9HHGZu2UkPmmE">
              Anders Hansson (M)
            </item>
            <item xml:id="i-ScyAkjPLrdJEJzJgwXCscW">
              Mats Green (M)
            </item>
          </list>
        </div>
      </div>
    </body>
  </text>
</TEI>
