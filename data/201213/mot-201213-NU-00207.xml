<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-NU-00207">
  <teiHeader>
    <fileDesc>
      <titleStmt>
        <title>Världsutställning i Göteborg</title>
        <author corresp="i-AvtuWmW4WHMDrctQKwDQuR">av Eva Flyborg (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Världsutställning i Göteborg</title>
          <idno type="rdwebb">H002N207</idno>
          <rs type="number">N207</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H002N207/text</ref>
          <ref type="dokument_url_html">http://data.riksdagen.se/dokument/H002N207</ref>
          <ref type="dokumentstatus_url_xml">http://data.riksdagen.se/dokumentstatus/H002N207</ref>
          <ref type="doc">http://data.riksdagen.se/fil/D1C77A0A-841B-4DCB-9C6E-A1C1C4976F08</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AvtuWmW4WHMDrctQKwDQuR</idno>
            <name>Eva Flyborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EMAhv8gwzkGVzYpimQnXiH" type="signed"/>
        <correspContext corresp="i-EMAhv8gwzkGVzYpimQnXiH">
          <note type="signatory" corresp="i-AvtuWmW4WHMDrctQKwDQuR"/>
        </correspContext>
        <correspAction xml:id="i-9U6SGYuX255BbsUF5KbrJ8" type="numbering">
          <date when="2012-09-28"/>
        </correspAction>
        <correspAction xml:id="i-4iqZrS5PuXimDWJ3ZajBaY" type="submission">
          <date when="2012-09-26"/>
        </correspAction>
        <correspAction xml:id="i-FMpLSFN79vn5MUtQpB9Mkp" type="transfer">
          <date when="2012-09-26"/>
        </correspAction>
        <correspAction xml:id="i-ELfwv3WZttoERf8cxbQouQ" type="assigned"/>
        <correspContext corresp="i-ELfwv3WZttoERf8cxbQouQ">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GuL1Y42RPfrjLciu4Ks5gk" type="motHeader"/>
      <div xml:id="i-KKm4M8XuG8gbKeWoEzyuoF" type="motBody">
        <div xml:id="i-NR5ga9AJBYXetUGpU24MLq" type="motProposal" subtype="förslag">
          <head xml:id="i-XRJq45HsMWAYn8B6yUn7D4">
            Förslag till riksdagsbeslut
          </head>
          <list xml:id="i-A1voR4mYDcxXRqHt7Sd2ta" style="ol">
            <item xml:id="i-BoYn8P4jBwGTgkes6WEqFb">
              Riksdagen tillkännager för regeringen som sin mening vad som
              anförs i motionen om att få arrangera en världsutställning i Göteborg.
            </item>
            <item xml:id="i-4YHLJ3rVXgjyVFTRTpguFM">
              Riksdagen tillkännager för regeringen som sin mening vad som
              anförs i motionen om att en kommitté med representanter för olika
              delar av samhället sätts samman för att stötta kandidaturen.
            </item>
          </list>
        </div>
        <div xml:id="i-YN2DnR4bmL46Vgt41LhZeb" type="motContent">
          <head xml:id="i-7F39dUM1ayxtUTLr6odYAK" type="h1">
            Motivering
          </head>
          <p xml:id="i-UFqUZeuJt1vnytEWxaULB">
            Londonutställningen 1851, eller The Great Exhibition of Works
            of Industry of All Nations som den hette (ibland förkortat The
            Great Exhibition), var världens första världsutställning som slog
            upp sina portar den 1 maj 1851 i den för utställningen nybyggda
            Crystal Palace i Hyde Park i London. Utställningen öppnades av
            drottning Victoria och omfattade ca 14 000 utställare från 94
            länder från Storbritannien och dess kolonier, Europa och USA.
            Sedan dess har städer världen runt stått värd för utställningen.
            Nu är det dags att Sverige och Göteborg sällar sig till den skaran.
          </p>
          <p xml:id="i-J4Ee51WAWQUYeKkfDXSMi9">
            Göteborg är en erfaren evenemangsstad. Redan 1923 öppnades Jubileumsutställningen
            av Konung Gustav V. I nyanlagda Lisebergsparken öppnades världens
            största bergbana, och virvelvindarna snurrade till charlestonmusik.
            År 1923 det var då det fanns en lilleputtstad i den nyöppnade
            Lisebergsparken med 23 jonglerande dvärgar. En av de händelser
            som fick stor internationell uppmärksamhet under utställningen
            var att Albert Einstein höll sin Nobelföreläsning den 11 juli
            i Kongresshallen på Liseberg.
          </p>
          <p xml:id="i-U3nR5GEHgRqupV4ZBnvhNu">
            Götaplatsen, Göteborgs Konstmuseum, Liseberg, Botaniska Trädgården
            och Slottsskogsvallen är några av de byggnader och anläggningar
            som finns kvar än i dag som väl fungerande anläggningar och institutioner.
            Liseberg är t.ex. Sveriges och hela Nordens överlägset största
            turistattraktion med mellan 3 och 4 miljoner besökare per säsong.
            Omsättningen är nu uppe i omkring 1 miljard kronor/år.
          </p>
          <p xml:id="i-aG2KzB8sEXizcXES6nGke">
            Många spännande upptäckter och tekniska landvinningar som är
            betydelsefulla för mänskligheten kommer från vårt jämförelsevis
            lilla land. Sverige är i förhållande till sin storlek väldigt
            framgångsrikt inom teknik, kultur och vetenskap. Våra framsteg
            förtjänar mer uppmärksamhet i omvärlden. Samtidigt är vi mer beroende
            av andra människor i världen än någonsin. Globaliseringen gör
            oss både till motståndare i konkurrensen mellan olika länder och
            till lagkamrater för att förbättra mänsklighetens möjligheter.
          </p>
          <p xml:id="i-3oR28nH9hwE65Fujaq474W">
            Att anordna en världsutställning i globaliseringens tidevarv
            skulle kunna bli ett avstamp för att marknadsföra Sverige bättre
            internationellt. Det finns idag en stor potential till att öka
            turismen i Sverige. Jämfört med många andra länder är Sveriges
            intäkter från turism låga och få platser är internationellt kända.
            Turister som ändå letar sig hit imponeras av vacker natur, rik
            kultur och spännande städer.
          </p>
          <p xml:id="i-TrQUGWVD2izMa3HTTxa7o1">
            Förutom ett avstamp för att marknadsföra Sverige som land skulle
            en världsutställning också vara ett avstamp för en delvis ny bild
            av Sverige som ett öppet och modernt land som vågar gå i bräschen
            för teknik, kultur, industri, musik, gastronomi och mode.
          </p>
          <p xml:id="i-Ls9FuzmWSnYysDB418A8Dk">
            En världsutställning skulle också manifestera det positiva med
            att världen idag är öppnare än någonsin och att fattigdomen minskar
            i takt med att demokrati, frihandel och marknadsekonomi vinner
            terräng. För Sverige ger det möjligheten att knyta nya band och
            utbyta erfarenheter.
          </p>
          <p xml:id="i-F4ag3GJg1hVUxWQ25yHcLx">
            En ideal plats för att anordna en världsutställning är Göteborg.
            I linje med att marknadsföra hela Sverige finns en poäng med att
            inte välja huvudstaden. Göteborg har på senare år genomgått en
            snabb utvecklingsfas där tung industri har utvecklats mot att
            bli betydligt mer kunskapsintensiv. I Göteborg finns även möjligheten
            att manifestera ett svenskt ideal i öppenhet och mångfald. Som
            en gammal handelsstad har blandningen av människor alltid varit
            stor. Under de tider då Sverige tog emot stora skaror av arbetskraftsinvandrare
            visade företagen och det civila samhället i Göteborg en god förmåga
            att inte-grera de nya invånarna genom att snabbt erbjuda en fot
            in på arbetsmarknaden. Detta arv och liberala förhållningssätt
            innebär en god grund för att bygga ett samhälle som klarar av
            framtidens utmaningar.
          </p>
          <p xml:id="i-NqoQ42X1dsdkxXfoZH6rvM">
            Regeringen bör skicka in en ansökan om att anordna världsutställningen
            i Göteborg, förslagsvis inom fem år, till International Exhibitions
            Bureau i Paris. Vidare bör en kommitté tillsättas bestående av
            berörda delar av samhället för att sätta samman en kandidatur
            och stötta den inför valet av stad.
          </p>
        </div>
        <div xml:id="i-Ff3cyk77mDd8SYqHCJjjz5" type="motSignatures">
          <list xml:id="i-VFQZqjE9YReaAaPqCBRGdp">
            <item xml:id="i-MybqP9ENu5QXUNyGx9iZfs">
              Eva Flyborg (FP)
            </item>
          </list>
        </div>
      </div>
    </body>
  </text>
</TEI>
