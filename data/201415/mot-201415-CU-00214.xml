<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-CU-00214">
  <teiHeader>
    <fileDesc>
      <titleStmt>
        <title>Markägarnas rättigheter vid inlösen av mark </title>
        <author corresp="i-5tbgYo4dBB9rh3uBeCweBm i-7BVrTrBc6AJDkYa3WEfLxy">av Johan Hultberg och Jan R Andersson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:214 av Johan Hultberg och Jan R Andersson (M)</title>
          <idno type="rdwebb">H202214</idno>
          <rs type="number">214</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H202214/text</ref>
          <ref type="dokument_url_html">http://data.riksdagen.se/dokument/H202214</ref>
          <ref type="dokumentstatus_url_xml">http://data.riksdagen.se/dokumentstatus/H202214</ref>
          <ref type="docx">http://data.riksdagen.se/fil/B809C6D1-0DB1-417B-B520-C1A427D27586</ref>
          <ref type="pdf">http://data.riksdagen.se/fil/5B797B4E-2427-4F99-ABD2-8731B704AE7C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JzovfUVnrvw36wcVNic8wW" type="signed"/>
        <correspContext corresp="i-JzovfUVnrvw36wcVNic8wW">
          <note type="signatory" corresp="i-5tbgYo4dBB9rh3uBeCweBm"/>
          <note type="signatory" corresp="i-7BVrTrBc6AJDkYa3WEfLxy"/>
        </correspContext>
        <correspAction type="submitted" xml:id="i-DETiCfSMi7ZcwkBXSCMUzy">
          <date when="2014-11-04"/>
          <time when="14:28:19"/>
        </correspAction>
        <correspAction type="referred" xml:id="i-2xdHd8DmfkzPbVLMw6AyVp">
          <date when="2014-11-12"/>
        </correspAction>
        <correspAction type="assigned" xml:id="i-21hSQaSmyCWUeisFSDUxyo">
          <date when="2016-04-27"/>
          <time when="12:37:12"/>
        </correspAction>
        <correspContext corresp="i-21hSQaSmyCWUeisFSDUxyo">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-MVdqXhBErDvEQvUXQrkPDY"/>
        <correspContext corresp="i-MVdqXhBErDvEQvUXQrkPDY">
          <ref type="uppgift">2015/16:CU15</ref>
          <ref type="ref_dok_id">H301CU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">CU15</ref>
          <ref type="ref_dok_titel">Fastighetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:214 av Johan Hultberg och Jan R Andersson (M) Markägarnas rättigheter vid inlösen av mark</div>
      </div>
      <div type="motBody">
        <div type="motProposal" subtype="förslag">
          <head xml:id="i-JUsLqaxUfXg17btzPFmmZS">
            Förslag till riksdagsbeslut
          </head>
          <list style="ol">
            <item xml:id="i-4HE1pNMpVd1QiGX8o4q9rb">
              Riksdagen tillkännager för regeringen som sin mening vad som
              anförs i motionen om att se över ersättningsnivåerna för markägare
              som avstår mark med anledning av ledningsbyggen.
            </item>
            <item xml:id="i-EnVdwRwCZn2rSPuqshX6SM">
              Riksdagen tillkännager för regeringen som sin mening vad som
              anförs i motionen om att se över ersättningsnivåerna vid inlösen
              av bostadshus med anledning av ledningsbyggen.
            </item>
            <item xml:id="i-9c5vFXCyh1MQLMgfSsBC2g">
              Riksdagen tillkännager för regeringen som sin mening vad som
              anförs i motionen om att stärka den privata äganderätten i förhållande
              till kraftbolagen och Svenska kraftnät.
            </item>
            <item xml:id="i-9CTSdBNwVsYhqZNKmAvj3M">
              Riksdagen tillkännager för regeringen som sin mening vad som
              anförs i motionen om att utreda möjligheten att införa en intrångsbegränsning
              för kraftbolagen och Svenska kraftnät.
            </item>
          </list>
        </div>
        <div type="motContent">
          <head type="h1" xml:id="i-WPzu7pxJX1eEJJ3HGTbSVk">
            Motivering
          </head>
          <p xml:id="i-Bp1qk81hYvKmrdaT3GosKZ">
            Statens rätt att tvångsinlösa mark är ur ett principiellt perspektiv
            svårsmält men i vissa fall helt nödvändig. Om varje privat markägare
            hade haft möjlighet att lägga in veto hade vi knappast varken
            haft vattenkraftdammar, järnvägsnät, kraftledningar eller annan
            grundläggande infrastruktur som skapar tillväxt. Samhällsnyttan
            för den breda massan måste ibland gå före den enskildes bästa.
          </p>
          <p xml:id="i-6odN1GjXhmTQ4wHvXiD5nr">
            Men vi måste också värna den privata äganderätten. Boende på
            landsbygden eller markägare i gles- och landsbygd ska inte behöva
            finna sig i att bli behandlade som människor utan talan och måste
            självfallet bli ordentligt ersatta vid markintrång.
          </p>
          <p xml:id="i-B5iKcf6MBTfSE2Nm1s5Ph6">
            Den privata äganderätten är dessvärre relativt svag i Sverige.
            Ett tecken på det är allemansrätten som med sitt budskap om att
            ”inte störa, inte förstöra” är en sedvanerätt om att inte överutnyttja
            skogens resurser. Allemansrätten är tämligen unik för Sverige.
            Samtidigt växer behovet fram av ett nytt regelverk när de som
            upplåter sin skogsmark i vissa fall känner sig utnyttjade av bär-
            och svampplockare eller äventyrsföretag.
          </p>
          <p xml:id="i-U3uYnAcLxQBhx7LXiLEP26">
            Allemansrätten är något att vara stolt över men den säger samtidigt
            något om vår relativt svaga äganderätt.
          </p>
          <p xml:id="i-B9n5vN6uGXetA1UBc9YZSN">
            Konkurrensen om mark har tilltagit på senare år, särskilt i den
            södra delen av landet. I Norrland ägs de stora skogsområdena till
            största delen av staten eller något av de stora skogsbolagen medan
            ägarförhållanden ser annorlunda ut i södra delarna av Sverige
            där det oftast handlar om mindre, men fler, privata skiften. Även
            gruvnäringen sätter press på markägarna liksom vägbyggen och viljan
            att säkra järnvägsspår från nedfallande träd.
          </p>
          <p xml:id="i-BWmSRbunz5Aib8kqbyoQUH">
            När man ska dra breda ledningsgator med luftburna elledningar
            blir konflikten mellan kraftbolagen och Svenska kraftnät å ena
            sidan och privata intressen å den andra oftast skarpare i de södra
            delarna av landet. I Kronobergs och Kalmar län har byggandet av
            elledningen Sydlänken från Skåne via Kronoberg till Närke och
            planerna på Nordbalt-ledningen från Oskarshamn och Hemsjö i Blekinge
            (en sträcka på 20 mil) orsakat protester från kommunpolitiker
            och från allmänheten. Från kommunpolitiskt håll menar man att
            det borde gå att gräva ned ledningen och använda likström istället
            för luftburen växelström.
          </p>
          <p xml:id="i-C6kusWTGLJFNN1ATCcbK9r">
            Att gräva ned ledningar är visserligen betydligt dyrare men innebär
            samtidigt en markåtgång på åtta meter i bredd och inte 70–80 meter
            vilket är kravet för luftledning. Boende tillåts dessutom inte
            att bo närmare ledningens mitt än 110 till 130 meter.
          </p>
          <p xml:id="i-Fy4SJs35z7MPxCqQSzEt6E">
            I exempelvis Nybro kommun i Kalmar län kan 28 hem bli inlösta
            om den planerade 400 kV ledningen Hemsjö-Nybro förläggs till den
            redan befintliga ledningsgatan. Om detta blir verklighet får det
            förstås stora konsekvenser på lokalsamhället i form av nedlagda
            skolor och bortrationaliserad samhällsservice.
          </p>
          <p xml:id="i-U6KQv5wdZbTgUuMFA9GC2a">
            Kraftledningarna måste dras någonstans och så länge kraftbolagen
            anser att det är för dyrt eller tekniskt ogörligt att gräva ner
            dem kommer påverkan på landskapen att bli stor.
          </p>
          <p xml:id="i-8XBCtmk5HfmRPQGYER6ss8">
            Men staten borde också ta större hänsyn till boende och markägare.
            Det är i sammanhanget nödvändigt att inte bara se till det direkta
            intrånget utan även till de bredare konsekvenserna i tid och rum.
            Uppstyckad mark lämpar sig betydligt sämre för ett rationellt
            skogsbruk och ingreppet kan även försvåra framtida virkesuttag.
            Exempelvis krävs det ju vissa volymer skog för att det överhuvudtaget
            ska löna sig att genomföra en avverkning.
          </p>
          <p xml:id="i-SAnX58P6tNo1vs8veiszrD">
            Ersättningsnivåerna till markägarna varierar utifrån ett stort
            antal faktorer. Skogens bonitet, det vill säga markens virkesproducerande
            förmåga i skogskubikmeter per hektar och år, liksom virkespriser,
            skogsvårdskostnader och förstås fastighetspriserna påverkar ersättningen.
            Ersättningen för den uteblivna avkastningen från skogen ska även
            spegla marknadsvärdet.
          </p>
          <p xml:id="i-7RKExH25hiRYn7mzUVr2LL">
            Med anledning av ett allt hårdare tryck mot skogs- och åkermark
            borde man se över möjligheten att höja ersättningsnivåerna. Myndigheten
            borde även utreda möjligheten att införa en löpande ersättning
            som komplement till dagens ersättningssystem.
          </p>
          <p xml:id="i-Kzz8LjkyBo8bYQmW428dua">
            Likaså borde ersättningen vid inlösen av bostadshus ses över.
            År 2010 skedde visserligen en höjning från en ersättning i nivå
            med marknadsvärdet till ett tillägg på 25 procent över marknadsvärdet.
            Den omställning det innebär att lämna hus och hem bör också tas
            i beaktande. Att bygga nytt eller flytta någon annanstans innebär
            oftast betydligt högre kostnader än marknadsvärdet på det hem
            man lämnar bakom sig. Det betyder också att barnen tvingas byta
            skola och en livsomställning.
          </p>
          <p xml:id="i-FSUbmxZJibcET97stZbdmh">
            Som privat markägare är inlösen av hela fastigheten den sista
            åtgärden att ta till. Rätten inträffar när ”inskränkningar i den
            pågående markanvändningen leder till en så stor skada att det
            inte är skäligt att fastighetsägaren ska behöva behålla äganderätten
            till fastigheten” (Boverkets hemsida).
          </p>
          <p xml:id="i-2ghD9SAWJNvVdSnhD2YsFZ">
            I vissa särskilda fall kan en privat markägare tvingas finna
            sig i upprepade ingrepp i äganderätten. Den som redan har fått
            marken uppstyckad kan känna sig utsatt för övergrepp från statens
            sida när ytterligare delar av fastigheten tas i anspråk och när
            kvarvarande mark i praktiken blir obrukbar eller när man i sista
            hand tvingas lämna hus och hem.
          </p>
          <p xml:id="i-TPVJvHHNfLaW6oncnM2wSA">
            Detta gör att det känns än mer nödvändigt att stärka respekten
            för den privata äganderätten. I en rättsstat ska medborgare inte
            behöva känna sig överkörda av kraftbolagen, men i verkligheten
            har man få motmedel att ta till. När trycket på marken ökar tilltar
            också behovet av en starkare respekt för äganderätten. Därför
            borde man även utreda möjligheten att begränsa hur stora intrång
            en privatperson ska behöva tolerera.
          </p>
        </div>
        <div type="motSignatures">
          <list>
            <item xml:id="i-VWrBhKPkvoMG3xYDksU1Gp" who="i-5tbgYo4dBB9rh3uBeCweBm">
              Johan Hultberg (M)
            </item>
            <item xml:id="i-XDGp4J7vUitQ3JcAU2WYkB" who="i-7BVrTrBc6AJDkYa3WEfLxy">
              Jan R Andersson (M)
            </item>
          </list>
        </div>
      </div>
    </body>
  </text>
</TEI>
