<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1940-urtima-ak--00032">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1940/mot_1940_urtima_ak__32/mot_1940_urtima_ak__32-001.pdf"/>
      <fw xml:id="i-REDFRc215jFp4XJnS8S2GS">
        Motioner i Andra kammaren, Nr 32. 7
      </fw>
      <div xml:id="i-Hs4hgwNjCJZ99Tz1WRHesm" type="motHeader">
        <div xml:id="i-9RPSN8HwUAWUTHJpjHza4A" type="motTitle"/>
        <div xml:id="i-RWurNSnArvtev7cz1hnpcb" type="motSubmissionInfo"/>
      </div>
      <div xml:id="i-6JhC1KC4BjysKXZkWsPeYf" type="motBody">
        <div xml:id="i-BYFyLCaaJuRefGbogmseAw">
          <p xml:id="i-FFsu6sbfQUMUM2Lgd5HZJN">
            Nr 32.
          </p>
          <p xml:id="i-7Gc5e3Un2j2jz6KWxzpQYP">
            Av herr Henriksson, i anledning av Kungl. Maj:ts proposition,
            nr 3, med förslag till förordning om allmän omsätt- ningsskatt.
          </p>
          <p xml:id="i-BnT1TfavRXFvZA7ExaHt52">
            Genom Kungl. Maj:ts proposition nr 3 har riksdagen förelagts
            ett förslag till förordning om allmän omsättningsskatt. Statsmakterna
            stå här i begrepp att ålägga landets köpmän, hantverkare och andra
            företagare en för dem både kostnadskrävande och svår uppgift som
            statens skatteuppbördsmän. Brott mot skatteförordningen kommer
            att medföra straff. Man kan knap- past begära att alla dessa människor
            skola vara i besittning av någon större vana eller förmåga att
            läsa och tolka lagtext, Det måste därför vara ett oeftergivligt
            villkor, att en förordning av denna karaktär får en klar och koncis
            utformning. Det får icke finnas några oklara punkter eller obegrip-
            liga definitioner. Tyvärr lämnar det föreliggande författningsförslaget
            åt- skilligt övrigt att önska i dessa hänseenden. Det är inte
            endast oklart till ut- formning och andemening, det innehåller
            även vissa bestämmelser, som måste leda till mycket betänkliga
            konsekvenser ur handelns synpunkt. Jag tillåter mig i det följande
            framföra vissa synpunkter i anslutning till förordningens olika
            paragrafer.
          </p>
          <p xml:id="i-U71hzEaGWxJjGg7U9GY8o3">
            1 8. Den föreslagna omsättningsskatten är — enligt propositionen
            — i princip avsedd som en skatt på konsumenthandeln. Vid den praktiska
            utformning- en har skatteplikten i första hand anknutits till
            yrkesmässig försäljning av varor i butik samt från restauranger
            och liknande näringsställen (1 8 a) och b)). Då skattskyldigheten
            för butikshandelsvaror direkt till förbrukare icke bör vara beroende
            av om försäljningen äger rum från butik eller annorledes, har
            skattskyldigheten utsträckts att omfatta all yrkesmässig försäljning
            av sådana varor med undantag av det fall, att försäljning sker
            till återförsäljare (1 8 ce). I Anvisningar till 1 8 har under
            punkt 3 visst klarläggande skett av be- greppet butikshandelsvaror.
            Dit skola bl. a. icke hänföras »sådana huvud- sakligen för byggnadsverksamhet
            eller industriellt bruk avsedda råvaror och materialier, som visserligen
            normalt kunna av allmänheten inköpas i butik men vilkas försäljning
            till ojämförligt största delen sker i annan form än genom butikshandel,
            t. ex. cement och kalk», Ej heller skola som butiks- handelsvaror
            räknas exempelvis tröskverk och andra större lantbruksma- skiner.
            En jämförelse mellan 1 $ a) och b) ger vid handen, att försäljning
            i butik av andra varor än butikshandelsvaror träffas av skatt,
            trots att försäljning
          </p>
          <pb facs="riksdagen-motions-pdf/data/1940/mot_1940_urtima_ak__32/mot_1940_urtima_ak__32-002.pdf"/>
          <fw xml:id="i-799oMoKTtG69SKXBdt1VuR">
            8 Motioner i Andra kammaren, Nr 32.
          </fw>
          <p xml:id="i-FKejMURa7uM345cYkVuA87">
            av samma varor, som sker annorledes än i butik, är skattefri.
            Detta fram- går även av ett uttalande under punkt 4 a) i Anvisningarna
            till 1 3. Om så- lunda — för att nämna ett praktiskt exempel —
            cement försäljes i en lant- handel, skall skatt erläggas, medan
            försäljning av samma vara direkt från producent till konsument
            icke drabbas av skatten. Likaså träffar omsätt- ningsskatten försäljning
            i järnaffär av tröskverk o. d., under det att fabriks- försäljning
            av samma redskap undgår skatt. Detta förhållande är principiellt
            otillfredsställande och till sina konsekvenser betänkligt, då
            därigenom vissa varor säkerligen komma att undandragas butikshandeln.
            Någon anledning till en sådan diskriminerande behandling av försäljning
            i butik, som för- slaget innebär, föreligger självfallet icke,
            utan här ifrågavarande olikhet måste undanröjas. Det kan överhuvud
            taget ifrågasättas, om det icke är ägnat att åstadkom- ma onödiga
            svårigheter, när skatteplikten vid försäljning i butik knutits
            till försäljning av varor överhuvud taget och vid försäljning
            annorledes än i butik till det mycket svårdefinierbara begreppet
            butikshandelsvaror. Under överläggningar, som på sin tid ägde
            rum å kommerskollegium med represen- tanter för olika näringsorganisationer,
            rådde en enhällig uppfattning bland företrädarna för dessa organisationer,
            att det vore lämpligare, att begreppet »detaljhandel» lades till
            grund för skattepliktens utformning. Till denna me- ning anslöt
            sig kommerskollegium under uttalande, att det syntes föga san-
            nolikt, att en dylik ordning skulle fresta till skattedefraudation
            i större om- fattning, och att i varje fall kontrollmöjligheter
            för mötande av en dylik eventualitet icke borde saknas. Det synes
            angeläget, att det utskott, som har att behandla frågan, tar under
            omprövning, huruvida icke en utform- ning av skatteplikten på
            grundval av begreppet »detaljhandel&gt; vore att före- draga framför
            den ordning i förevarande hänseende, på vilken förslaget bygger.
            Vad angår uttrycket med butik »likartat försäljningsställe» synes
            viss oklar- het om innebörden därav kunna råda. Enligt Anvisningarna
            till 1 $ 3 punk- ten skall med butik likställas »kiosk, salustånd,
            försäljningsautomat och and- ra därmed jämförliga, för varuförsäljning
            direkt till allmänheten avsedda fasta försäljningsställen, oberoende
            av om de äro belägna inomhus eller utom- hus». Tolkningen av denna
            bestämmelse torde vara avgörande för frågan, om torghandel över
            huvud drabbas av skatten. Något ytterligare uttalande i pro- positionen
            till belysande av detta, för vissa grenar av detaljhandeln utomor-
            dentligt betydelsefulla spörsmål finnes icke. Emellertid lär av
            orden »fasta försäljningsställen» kunna utläsas, att endast i
            sådana fall, att torgförsäljaren genom avtal med vederbörande
            myndighet eller annorledes erhållit rätt att stadigvarande begagna
            viss plats för varornas salubjudande, torghandeln om- fattas av
            skatteplikten. Däremot synes det svårt att av bestämmelserna ut-
            läsa, att försäljning, som äger rum på torgen av försäljare, vilka
            icke dispo- nera någon bestämd plats för verksamheten, skulle
            drabbas av skatten. Prin- cipiellt finnes likväl icke någon anledning
            att i skattehänseende skilja mellan olika slag av torghandel.
            Emellertid måste den åtskillnad, som nu göres, icke
          </p>
          <pb facs="riksdagen-motions-pdf/data/1940/mot_1940_urtima_ak__32/mot_1940_urtima_ak__32-003.pdf"/>
          <fw xml:id="i-6KJoMVQNRezwLe9jiZeDMz">
            Motioner i Andra kammaren, Nr 32. 9
          </fw>
          <p xml:id="i-BH341AHSVbayEFkpKbHVEg">
            endast missgynna den mera reguljärt bedrivna torghandeln utan
            också inne- bära en ur konkurrenssynpunkt allvarlig olägenhet
            för den bofasta detaljhan- deln. Det synes därför vara ett välmotiverat
            krav, att all torghandel med skattepliktiga varor belägges med
            skatt, oavsett om den bedrives från fast försäljningsställe eller
            icke. En omarbetning av uttrycket »butik eller där- med likartat
            försäljningsställe» påkallas härav. I detta sammanhang må framhållas,
            att det torde kunna förutsättas, att på grund av bestämmelserna
            i 1 $ c) gatuhandel med skattepliktiga varor om- fattas av skatteplikten.
            Med den ovan föreslagna utvidgning av begreppet med butik likartat
            försäljningsställe skulle även sådan gatuhandel, som be- drives
            med egna produkter (jfr 2 $ 1 mom. c.)), bliva skattepliktig.
            Ovan ha anförts några exempel på det missgynnande av försäljning
            i den reguljära detaljhandeln, som förslaget innebär. Även i ett
            annat avseende sy- nes förslaget medföra en orättvis behandling
            av den reguljära detaljhandeln. Enligt vad ovan nämnts är sådan
            försäljning till återförsäljare av butikshan- delsvaror, som icke
            sker från butik, undantagen från skatteplikt. Huru för- säljning
            till återförsäljare, som äger rum från butik, skall behandlas
            i skatte- hänseende, framgår icke i alla avseenden fullt klart
            av propositionen. För detta fall innehåller lagtexten icke någon
            undantagsbestämmelse. Enligt punkt 4 a) till Anvisningarna till
            1 $ inträder skatteplikt vid all yrkesmässig försäljning av varor
            från butik, sålunda även vid försäljning till återförsälja- re.
            I fortsättningen under samma punkt återfinnes emellertid en föreskrift,
            som icke synes stå i samklang med nyssnämnda kategoriska bestämmelse,
            nämligen: »Inom vissa branscher — särskilt inom järnhandeln —
            förekommer ofta, att ett och samma företag bedriver såväl butikshandel
            för försäljning direkt till allmänheten som ock försäljning i
            parti till återförsäljare. I dylikt fall må, under förutsättning
            att i bokföringen göres klar åtskillnad mellan de håda verksamhetsgrenarna,
            vardera verksamheten i skattehänseende behand- las efter därför
            gällande regler. Eljest måste hela rörelsen behandlas efter de
            strängare reglerna för butikshandeln, innebärande att skatteplikt
            inträder även vid försäljning till återförsäljare.» Av detta stadgande
            synes framgå, att all butiksförsäljning i parti till åter- försäljare,
            som bokföringsmässigt åtskiljes från annan försäljning, är fri
            från skatt. Att så bör vara fallet, synes också uppenbart. I motsatt
            fall skulle nämligen skatten vara ägnad att undandraga detaljhandeln
            den försäljning, som därifrån äger rum till återförsäljare. Frågan
            har icke bara aktualitet för den i Anvisningarna som exempel åberopade
            branschen utan även för dnnan detaljhandelsverksamhet, t. ex.
            livsmedelshandelns försäljning till re- stauranger. Framför allt
            i landsorten men även i Stockholm verkställa näm- ligen restaurangerna
            i stor utsträckning sina inköp, t. ex. av kaffe, i detalj- affärer.
            Att trots ovan citerade bestämmelse i Anvisningarna en viss tvek-
            samhet gör sig gällande rörande behandlingen i skattehänseende
            av detalj- handelns försäljning till restauranger och andra återförsäljare
            beror — för- utom på formuleringen av lagtexten och härovan först
            åberopade uttalande i
          </p>
          <pb facs="riksdagen-motions-pdf/data/1940/mot_1940_urtima_ak__32/mot_1940_urtima_ak__32-004.pdf"/>
          <fw xml:id="i-T7CYzxNMviWBLVCFTsTQXH">
            10 Motioner i Andra kammaren, Nr 32.
          </fw>
          <p xml:id="i-3NAWA5y3H6W3MkZ4DYLffT">
            Anvisningarna — jämväl därpå, att det i motiveringen å sid 46
            uttryckligen angives, att försäljning till näringsställen annorledes
            än från butik är undan- tagen från skatteplikt, medan det längre
            ned på samma sida är förutsatt, att försäljning till »mindre företagare,
            såsom hantverkare, kaféinnehavare m fl.» skall vara belagd med
            skatt. Det är uppenbarligen nödvändigt, att all tveksamhet rörande
            butikshan- delns försäljning till återförsäljare undanröjes. Lämpligen
            synes detta böra ske på så sätt, att i I $ mom. a) ett tillägg
            införes av innebörd, att vid yrkes- mässig försäljning i butik
            skatt icke skall utgå vid försäljning till återförsäl- jare, under
            förutsättning att i bokföringen dylik försäljning klart åtskiljes
            från annan försäljning. En sådan utformning av begränsningen av
            skatte- plikten synes praktisk och väl ägnad att tjäna sitt syfte,
            då därigenom endast den mera regelmässiga försäljningen i butik
            till återförsäljare undantages från skatteplikt, medan sådan butiksförsäljning,
            som sker allenast tillfälligt- vis till återförsäljare, i allmänhet
            kommer att beläggas med skatt. I det se- nare fallet lär nämligen
            försäljning till återförsäljare som regel icke bokfö- ringsmässigt
            åtskiljas från annan försäljning. Enligt det ovan återgivna stadgandet
            under punkten 1 a) i Anvisningarna till 1 8 skulle avdrag i vissa
            fall få äga rum vid försäljning från butik i parti till återförsäljare.
            Den till försäljning i parti sålunda gjorda begränsningen av undantaget
            från skatteplikt vid försäljning till återförsäljare vore mera
            förståelig, därest allenast återförsäljning i egentlig mening
            åsyftades. Med återförsäljning skall emellertid, enligt föreskrift
            under punkt 4 c) i Anvis- ningarna till 1 $, likställas producent,
            som inköper eller eljest anskaffar va- ror för bearbetning eller
            förbrukning i sin rörelse. En försäljning till sådan producent
            lär näppeligen kunna över huvud rubriceras som försäljning i parti.
            Detta uttryck torde för övrigt vara alltför svävande för att användas
            i en författningstext. Dessutom är att märka, att vid försäljning
            av butiks- handelsvaror annorledes än i butik undantaget från
            skatteplikt vid försälj- ning till återförsäljare icke begränsats
            till försäljning i parti. Orden »i parti» bör därför under alla
            omständigheter utgå ur ovan anförda föreskrift i An- visningarna
            till 1 $. Enligt 1 8 c) skall omsättningsskatt utgå »vid yrkesmässig
            försäljning av butikshandelsvaror i andra fall än ovan sägs, dock
            ej när försäljningen sker till återförsäljare». Självfallet måste
            detta stadgande så förstås, att undantag från skattskyldigheten
            skall föreligga endast vid försäljning till återförsälja- re av
            varorna i fråga. Möjligen bör till undvikande av missförstånd
            ett för- tydligande i enlighet härmed äga rum. Det har ovan framhållits,
            att skatteplikten lämpligen borde anknytas till begreppet detaljhandel.
            I så fall skulle några undantag för försäljning till återförsäljare
            etc. icke erfordras, eftersom dylik försäljning icke kan rubri-
            ceras som detaljhandel. Bibehålles emellertid den föreslagna utformningen
            av skatteplikten kan ifrågasättas, huruvida det icke bleve mera
            överskådligt att från 1 8 till 2 $, som innehåller de från skatteplikt
            undantagna varuslagen, överflytta undantagsbestämmelserna i fråga
            om försäljning till återförsäljare.
          </p>
          <pb facs="riksdagen-motions-pdf/data/1940/mot_1940_urtima_ak__32/mot_1940_urtima_ak__32-005.pdf"/>
          <fw xml:id="i-DzB2VyTXZtuuPsnySipDRR">
            Motioner i Andra kammaren, Nr 32. 11
          </fw>
          <p xml:id="i-DuMY8R7SCFqbjGncsLiSbk">
            I enlighet med vad som tidigare nämnts, böra undantagsbestämmelserna
            för dylik försäljning vara desamma vid försäljning från butik,
            som bokförings- mässigt åtskiljes från den övriga försäljningen
            och vid försäljning annorle- des än från butik. En fråga, som
            påkallar uppmärksamhet, gäller vad som skall förstås med yrkesmässig
            försäljning. Härom uttalas i motiven allenast, att denna fråga
            uppenbarligen bör bedömas efter samma grunder, som gälla vid inkomstbe-
            skattningen. I själva skatteförfattningarna är emellertid begreppet
            yrkesmäs- sig försäljning icke närmare utformat, utan för tolkningen
            därav torde man vara hänvisad till praxis, vilket givetvis medför
            särskilda svårigheter att få en klar uppfattning om innebörden
            av ifrågavarande begrepp. I skolor och andra läroanstalter förekommer
            i stor utsträckning, att t. ex? vaktmästare försälja skolmaterial
            till eleverna. Sådan verksamhet måste en- ligt vårt förmenande
            uppenbarligen vara att hänföra till yrkesmässig försälj- ning.
            Den försäljning, som privatpersoner bedriva med från postorderaffä-
            rer inköpta varor, bör också betraktas som yrkesmässig. Det synes
            önskvärt, att i motiven angives, att privatpersoners försäljning
            av varor i sådana fall som här ovan beskrivits verkligen är att
            anse som yrkesmässig. En annan fråga är, huru kontroll vinnes
            över att dessa personer också er- lägga på deras försäljning belöpande
            skatt. Sannolikt är dylik kontroll vid en dold skatt omöjlig att
            ernå, i varje fall icke utan betydande kostnader. Skulle riksdagen
            acceptera den osynliga skatten synes det fördenskull böra övervägas,
            huruvida det icke vore lämpligt att, åtminstone vad angår post-
            orderaffärernas försäljning till privatpersoner för återförsäljning,
            beskatta dylik försäljning, d. v. s. för detta undantagsfall uttaga
            skatten på grosshan- delsledet. Frågan, huruvida försäljning av
            varor på auktion skall drabbas av omsätt- ningsskatt, är icke
            direkt berörd i propositionen. Svaret på denna fråga synes beroende
            på tolkningen av begreppet yrkesmässig. Att vissa auktioner äro
            att hänföra till dylik verksamhet, synes klart, medan frågan är
            tveksam be- träffande exempelvis auktion på någons personliga
            lösegendom eller ett döds- bos tillgångar. Enligt Anvisningarna
            till 1 8 skall avyttring av dylik egen- dom anses såsom icke yrkesmässig.
            En förutsättning härför synes dock böra vara, att avyttringen
            sker utan samband med annan försäljning. Utbjudas sålunda möbler,
            tillhörande en privatperson, på auktion, vilken anordnats av exempelvis
            en antikvitetsfirma och som omfattar jämväl gods för andra säljare,
            torde sådan försäljning i sin helhet vara att anse som yrkesmässig.
            Det synes lämpligt, att förtydligande föreskrifter meddelas angående
            skatte- plikt för försäljning av varor på auktion, under iakttagande
            att dylik försälj- ning i princip bör vara beskattningsbar.
          </p>
          <p xml:id="i-Mp22f1tZm9yW89cqLWLvg4">
            2 8. Till förevarande paragraf bör göras den allmänna erinran
            att undantagen från skatteplikt av flera skäl böra göras så få
            som möjligt. I samma mån som undantagen bli flera ökas de bokföringsmässiga
            besvärligheterna för närings-
          </p>
          <pb facs="riksdagen-motions-pdf/data/1940/mot_1940_urtima_ak__32/mot_1940_urtima_ak__32-006.pdf"/>
          <fw xml:id="i-P8AeKuqeyY8NMsDYvvnESj">
            12 Motioner i Andra kammaren, Nr 32.
          </fw>
          <p xml:id="i-TLrN8kMeUSuy1LjTTJCU9">
            livet, försvåras skattekontrollen och minskas statens intäkter
            av skatten. Om- sättningsskatten måste vare sig man väljer det
            ena eller andra uppbörds- systemet otvivelaktigt medföra stora
            avbränningar för staten i form av kon- trollkostnader och belastningar
            på folkhushållet genom ökat arbete för nä- ringslivet. Det kan
            därför ifrågasättas, om ej, mom. 1 b i 2 8 fått en alltför vid
            omfattning redan i propositionen. Framställningar ha nu gjorts
            om ytter- ligare undantag för en lång rad av varuslag. Skulle
            riksdagen anse att dessa framställningar i nämnvärd utsträckning
            borde bifallas, då bleve relationen mellan statens nettoinkomst
            av skatten och omkostnaderna för dess uppbörd och kontroll så
            ofördelaktig, att tvekan uppstår, huruvida ens en mera vä- sentlig
            del kommer att inflyta av den i propositionen beräknade skattein-
            täkten. Under sådana förhållanden borde övervägas, om det ej ur
            ekonomisk synpunkt vore fördelaktigare att taga in ett motsvarande
            belopp genom ett system av acciser på vissa lämpliga varor (t.
            ex. socker, salt, soda, tändstic- kor, &gt;»kupongfria» tvättmedel).
            De besvärligheter för näringslivet som många undantag från en
            allmän omsättningsskatt måste medföra, komma ytterligare att skärpas,
            om, såsom i propositionen antydes, en extra omsättningsskatt på
            vissa »lyxartiklar»&gt; kommer att genomföras. I 282 mom. författningsförslaget
            heter det: »Kungl. Maj:t äger förordna om ytterligare undantag
            från skatteplikt be- träffande särskilda varor eller varugrupper.»
            Skulle ett dylikt stadgande bifallas skulle riksdagen därmed utan
            när- mare riktlinjer eller inskränkningar frånhända sig beslutanderätt
            i en bety- delsefull skattefråga. Detta kan varken vara lämpligt
            eller behövligt. Vi hem- ställa därför att detta moment utgår
            ur författningen.
          </p>
          <p xml:id="i-Ha3ZBRsCopeXpH3NNERy81">
            4 8. 2 mom. i förevarande paragraf har följande lydelse: »Har
            rörelseidkare för omsättning, bearbetning eller förbrukning inom
            rörelsen inköpt skatte- pliktiga varor från butik eller eljest
            under sådana förhållanden, att vederla- get vid inköpet av varorna
            enligt bestämmelserna i denna förordning skall ingå i skattepliktig
            omsättning för mottagaren av vederlaget, må rörelseidka- ren vid
            beräkning av sin skattepliktiga omsättning göra avdrag för sålunda
            utgivet vederlag.» Här ovan har under 1 8 den meningen hävdats,
            att till grund för skatte- pliktens utformning lämpligen bör läggas
            begreppet detaljhandel. Om denna uppfattning godtages, skulle
            avdragsbestämmelserna kunna förenklas. Bibe- hålles emellertid
            den i propositionen föreslagna utformningen av skatteplik- ten,
            må framhållas följande. Den i 2 mom. stadgade avdragsrätten avser
            för att följa Anvisningarnas terminologi att förebygga dubbelbeskattnnig
            i de fall, där rörelseidkare (återförsäljare eller producent)
            företager en i och för sig skattepliktig trans- aktion med varor,
            för vilka omsättningsskatt utgått eller skolat utgå redan i samband
            med rörelseidkarens inköp av varan. Ett spörsmål, som här upp-
          </p>
          <pb facs="riksdagen-motions-pdf/data/1940/mot_1940_urtima_ak__32/mot_1940_urtima_ak__32-007.pdf"/>
          <fw xml:id="i-CCnXVeaEnDoR7rd2nyP1AV">
            Motioner i Andra kammaren, Nr 32. 13
          </fw>
          <p xml:id="i-YAvjM1zyv5ry47r276P5yK">
            kommer, gäller detaljhandlares rätt att vid beräknande av den
            skattepliktiga omsättningen verkställa avdrag för inköp av emballage
            o. dyl. Under förut- sättning att t. ex. omslagspapper, påsar
            och snören skola anses som butiks- bandelsvaror, skall skatt utgå
            vid detaljistens inköp därav. Enligt ordalydel- sen av 4 $ 2 mom.
            må avdrag äga rum vid förbrukning inom rörelsen av varor, för
            vilka det utgivna vederlaget inkluderar skatt. Jämlikt Anvisning-
            arna skall det emellertid för avdragsrätten vara fråga om en i
            och för sig skattepliktig transaktion med varor, för vilka omsättningsskatt
            utgått i sam- band med rörelseidkarens inköp av varorna. Det synes
            ovisst, huruvida för- säljning av varor, inlagda i omslagspapper,
            kan anses som en skattepliktig transaktion även med själva omslagspapperet.
            Vad som ytterligare skärper osäkerheten är ett uttalande i den
            till grund för propositionen liggande pro- memorian, att en viss
            dubbelbeskattning är ofrånkomlig beträffande bl. a. inventarier
            och utensilier för butiker m. m. Härav skulle eventuellt kunna
            anses framgå, att någon avdragsrätt i fråga om skatt för sådana
            utensilier som omslagspapper o. d. icke skulle föreligga. Det
            vore emellertid skäligt, att avdrag finge göras för vederlaget
            icke en- dast för sådana utensilier, som omsättas i samband med
            försäljning av va- ror, utan överhuvud för butiks- och restaurangutensilier,
            för vilka omsätt- ningsskatt utgått i samband med vederbörande
            näringsutövares inköp av varan. Sin betydelse skulle en dylik
            föreskrift få beträffande särskilt skriv- och kontorsmaterial
            samt sådana inventarier som möbler etc.
          </p>
          <p xml:id="i-GHGzGBqoosF5sjSUNnQU8c">
            6 8. Enligt detta stadgande är staten frikallad från skattskyldighet.
            Departe- mentschefen har i anslutning härtill uttalat, att ifrågavarande
            bestämmelse icke lär få någon större betydelse, eftersom staten
            som regel icke torde be- driva sådan yrkesmässig verksamhet, som
            enligt förslaget skall medföra skatteplikt. Under förarbetena
            har från kommerskollegii sida uttalats, att frihet från skattskyldighet
            för statens del icke borde gälla sådana fall, där staten säljer
            varor i konkurrens med enskilda. Denna synpunkt måste här starkt
            under- strykas. I marinens s. k. proviantbodar samt från militära
            förläggningar och vid andra statliga anstalter äga befattningshavare
            inköpa varor från kronans förråd. På sina håll är denna förmån
            utsträckt även till anhöriga och bekanta till vederbörande befattningshavare
            och stundom till helt utom- stående. Genom att staten bestrider
            vissa omkostnader är det möjligt att vid dessa försäljningar åtnöjas
            med ett lägre utförsäljningspris än i den re- guljära detaljhandeln.
            Redan härigenom har ifrågavarande försäljningsverk- samhet en
            förmån framför annan handel. Anmärkningar mot denna statliga detaljhandel
            framfördes av 1937 års statsrevisorer, och vid behandlingen i
            andra kammaren av revisorernas be- rättelse ifrågasattes lämpligheten
            överhuvud taget av denna verksamhet. Några åtgärder för att avveckla
            densamma synas dock icke hava vidtagits från Kungl. Maj:ts sida.
            Skulle nu den statliga detaljförsäljningsverksam-
          </p>
          <pb facs="riksdagen-motions-pdf/data/1940/mot_1940_urtima_ak__32/mot_1940_urtima_ak__32-008.pdf"/>
          <fw xml:id="i-DjDuyLKWE6xsFTEXwcX9MW">
            14 Motioner i Andra kammaren, Nr 32.
          </fw>
          <p xml:id="i-LTgS51pJqSB6CPdRrTPQ8u">
            heten även befrias från omsättningsskatt, skulle ett ytterligare
            försteg i kon- kurrensen med den ordinära handeln vinnas. Vad
            här anförts äger även till- lämplighet exempelvis på den försäljning
            för civilt ändamål, som bedrives från arméns beklädnadsverkstäder,
            samt på försäljning av alster från arbe- tet inom fångvårdsanstalter,
            skyddshem etc. Även om frågan i ett större sam- manhang kan synas
            vara av relativt underordnad betydelse, tillmätes den dock av
            de grupper av handlare och hantverkare, som direkt beröras av
            konkurrens från statlig detaljförsäljning, sådan betydelse. att
            en ändring bör äga rum 1 av kommerskollegium föreslagen riktning,
            så att av staten i kon- kurrens med enskilda bedriven försäljning
            av varor icke undantages från skattskyldighet.
          </p>
          <p xml:id="i-Tpr2n4c2jWFWBXtp5UE3L8">
            19 8.
          </p>
          <p xml:id="i-Tm7tMU8yVW6HjYq4Ehwfno">
            Den i detta stadgande angivna centrala omsättningsskattenämnden,
            som skall bestå av ordförande och fyra ledamöter, har bl. a. till
            uppgift att i förekommande fall meddela bindande förklaring beträffande
            frågan, huru- vida viss vara eller visst slag av varor skall i
            beskattningshänseende hän- föras till butikshandelsvaror eller
            ej. Detta innebär, att nämnden kommer att få betydande inflytande
            på skattepliktens utformning, då det gäller skat- teobjekten.
            Då nämndens utlåtanden äro avsedda att få bindande verkan, blir
            det av än större betydelse, att nämnden får en fullt sakkunnig
            samman- sättning. Enligt vårt förmenande böra garantier härför
            uppställas genom föreskrift, att av ledamöterna minst två — jämte
            suppleanterna för dessa — skola representera näringslivet. Näringslivets
            representanter böra lämpligen utses efter samfällt förslag av
            Handelskamrarnas Nämnd, Sveriges Köpmannaförbund och Sveriges
            Hantverksorganisation. Med hänvisning till vad jag här ovan anfört
            hemställes, att riksdagen vid antagande av Kungl. Maj:ts proposition
            nr 3 måtte besluta,
          </p>
          <p xml:id="i-9afMoDwb2iJbHmFpP3T4ra">
            att 2 mom. i 2 $ i författningsförslaget måtte utgå, att 6 $
            erhåller sådan lydelse att av staten i konkurrens med enskilda
            bedriven försäljning av varor beskattas i sam- ma ordning som
            annan konsumenthandel, att våra synpunkter i övrigt på det föreliggande
            författ- ningsförslaget måtte beaktas, samt att vederbörande utskott
            måtte formulera erforderlig för- fattningstext.
          </p>
          <p xml:id="i-AXMPXNmkEfzx6wDQH4kWVv">
            Stockholm den 2 november 1940.
          </p>
          <p xml:id="i-PhTtbzBdo8KVNiNsBaR7QW">
            Torsten Henriksson.
          </p>
        </div>
      </div>
    </body>
  </text>
</TEI>
