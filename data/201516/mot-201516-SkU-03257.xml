<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SkU-03257">
  <teiHeader>
    <fileDesc>
      <titleStmt>
        <title>med anledning av prop. 2015/16:15 Beskattning av säkerhetsreserv</title>
        <author corresp="i-RMyMvNY8rQGcpLy854czaK">av Olle Felten m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3257 av Olle Felten m.fl. (SD)</title>
          <idno type="rdwebb">H3023257</idno>
          <rs type="number">3257</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H3023257/text</ref>
          <ref type="dokument_url_html">http://data.riksdagen.se/dokument/H3023257</ref>
          <ref type="dokumentstatus_url_xml">http://data.riksdagen.se/dokumentstatus/H3023257</ref>
          <ref type="docx">http://data.riksdagen.se/fil/C8C062DD-FF21-47D9-A8BA-8B989D01B93B</ref>
          <ref type="pdf">http://data.riksdagen.se/fil/4FE0754F-4255-4813-AD9F-E6C617C24488</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RMyMvNY8rQGcpLy854czaK</idno>
            <name>Olle Felten</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-45Ku79yUMEXGE2zwpUReMK</idno>
            <name>David Lång</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-A9i2Lpv7GKACsQTHi2RMaG</idno>
            <name>Anna Hagwall</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-3jftMQzRhxgQbjJSWjh1of"/>
        <correspContext corresp="i-3jftMQzRhxgQbjJSWjh1of">
          <ref>Proposition 2015/16:15</ref>
        </correspContext>
        <correspAction xml:id="i-7fAFpYocHxn5cwT2AdSafb" type="signed"/>
        <correspContext corresp="i-7fAFpYocHxn5cwT2AdSafb">
          <note type="signatory" corresp="i-RMyMvNY8rQGcpLy854czaK"/>
          <note type="signatory" corresp="i-45Ku79yUMEXGE2zwpUReMK"/>
          <note type="signatory" corresp="i-A9i2Lpv7GKACsQTHi2RMaG"/>
        </correspContext>
        <correspAction type="submitted" xml:id="i-PT3tTJHj1HMDDKc8d7ptF3">
          <date when="2015-10-28"/>
          <time when="16:33:55"/>
        </correspAction>
        <correspAction type="dismissed" xml:id="i-PQEYJGeDzd9PgmWUHyDWXz">
          <date when="2015-11-03"/>
        </correspAction>
        <correspAction type="referred" xml:id="i-FdgLpqwYtP1g4etKdUZ1u8">
          <date when="2015-11-04"/>
        </correspAction>
        <correspAction type="assigned" xml:id="i-RGbtiJpu48R2JxF36rnZJY">
          <date when="2016-08-12"/>
          <time when="12:26:34"/>
        </correspAction>
        <correspContext corresp="i-RGbtiJpu48R2JxF36rnZJY">
          <ref type="assignedTo">Skatteutskottet</ref>
        </correspContext>
        <correspAction type="behandlas_i" xml:id="i-AtX7pzqxoQib7g3Ai4wrax"/>
        <correspContext corresp="i-AtX7pzqxoQib7g3Ai4wrax">
          <ref type="uppgift">2015/16:SkU8</ref>
          <ref type="ref_dok_id">H301SkU8</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU8</ref>
          <ref type="ref_dok_titel">Beskattning av säkerhetsreserv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:3257 av Olle Felten m.fl. (SD) med anledning av prop. 2015/16:15 Beskattning av säkerhetsreserv</div>
      </div>
      <div type="motBody">
        <div type="motProposal" subtype="förslag">
          <head xml:id="i-S4eMovgH1bHrRLGcETF4UH">
            Förslag till riksdagsbeslut
          </head>
          <list style="ol">
            <item xml:id="i-9SgaFgiYrvx9kqjJpXPGq3">
              Riksdagen ställer sig bakom det som anförs i motionen om att
              ändra propositionens förslag till beskattningsregler för skadeförsäkringsbolagens
              säkerhetsreserver och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-FJb2zzU25G73tjAaMWEAfv">
            Motivering
          </head>
          <p xml:id="i-KGNgBQePNVACQvCdC4wAE1">
            Regeringens budget ser ut att gå med ett stort underskott redan
            innan voteringen i riksdagen ens har hunnit äga rum. Mot bakgrund
            av detta jobbar regeringen med skattehöjningar och tar till olika
            kreativa skatteinnovationer för att försöka täcka underskottet
            i statens budget. Man letar med ljus och lykta efter nya beskattningsobjekt
            i syfte att få en helt havererad statsbudget att gå ihop. Finansministern
            förbereder också ett skarpt sparbeting på samtliga departement.
          </p>
          <p xml:id="i-pxb7XrVZMwvJDUhiWFcef">
            I det ljuset förefaller skadeförsäkringsföretagen ha blivit måltavla
            för ett ogenomtänkt beskattningsförslag i syfte att finansiera
            budgetunderskottet. Beskattningen riktas, i denna proposition,
            in på den så kallade säkerhetsreserven i skadeförsäkringsföretagen.
            Det kommer i första hand att slå mot försäkringstagarna. I propositionen
            2015/16:15 föreslås regler för när hela säkerhetsreserven enligt
            39 kap. inkomstskattelagen (1999:1229), förkortad IL, i skadeförsäkringsföretag
            ska tas upp till beskattning. Det uttalade syftet med förslaget
            är att klargöra i vilka situationer beskattning ska ske.
          </p>
          <p xml:id="i-4G1q6u5yp9SJAjrxxstcv7">
            I propositionen anges att säkerhetsreserven i skadeförsäkringsföretagen
            skulle ha likheter med konventionella periodiseringsfonder som
            kan tillämpas i alla typer av företag. Det stämmer att det finns
            vissa likheter mellan dessa, men det finns också viktiga skillnader
            mellan periodiseringsfonder och säkerhetsreserven.
          </p>
          <p xml:id="i-TduVpL2w7X1eBWf87W6BDj">
            Periodiseringsfonder gäller generellt för alla företag och har
            funktionen att allmänt utjämna företagens vinster, så att man
            kan flytta vinst från ett år med goda resultat till år med sämre
            förutsättningar. Periodiseringsfonderna syftar till att utjämna
            varierande utfall i företags rörelseresultat och dess vinstbeskattning
            över flera år. Det finns också strikta regler för hur länge man
            får skjuta upp vinstbeskattningen med hjälp av periodiseringsfonderna.
            Även skadeförsäkringsföretagen kan tillämpa möjligheterna med
            omdisponering av vinst genom periodiseringsfonder.
          </p>
          <p xml:id="i-3xPrm78eZeAe1jExUyrdjK">
            Säkerhetsreserven är en specifikt inriktad möjlighet att sätta
            av en del av försäkringspremierna till en obeskattad fond, vars
            syfte är att vara en buffert som kan användas för att klara av
            ett extremt stort skadeutfall under ett visst år. Det handlar
            alltså om att försäkringsbolagen skall kunna säkra upp sin ekonomi
            för att klara ett statistiskt osannolikt skadeutfall. Det är således
            en form av intern försäkring för att öka tryggheten för försäkringsföretaget,
            vilket bör anses som en viktig samhällsfunktion.
          </p>
          <p xml:id="i-2EnLKBHKqv3hnPX2omSBzv">
            Säkerhetsreserven handlar alltså inte, vilket periodiseringsfonderna
            gör, om vinstförflyttning utan om att skapa en säkerhet för företagets
            fortlevnad vid oförutsedda skadehändelser. Det blir därmed helt
            ologiskt att belasta en sådan avsättning med ränta som är föreslaget
            i propositionen, vilket även påtalas av intresseorganisationen
            Svensk Försäkring.
          </p>
          <p xml:id="i-SrsXhB8MbQN5SLJ1QtbDYq">
            Då skattekostnaden hos skadeförsäkringsföretagen med propositionens
            förslag skulle öka är det rimligt att vänta sig att försäkringsföretagen
            kommer att kompensera sig för det höjda risktagandet som förslaget
            innebär, genom att höja försäkringspremierna för sina kunder.
            Förslaget leder därför till att vi kommer att se högre försäkringspremier
            för sakförsäkringar, dvs. försäkring av t.ex. hus- och hemförsäkring,
            bil-, båt-, motorcykelförsäkringar och försäkring av andra typer
            av lös egendom.
          </p>
          <p xml:id="i-5NVwdRdqGtkCNUbrrqkHzR">
            Högre premier för skadeförsäkringar innebär med naturnödvändighet
            att fler personer kommer att välja bort sådana försäkringar för
            att klara sin ekonomi. Det är en dålig strategi för framtiden
            som lika säkert kommer att leda till personliga tragedier. Sverigedemokraterna
            menar att detta är en viktig anledning till att inte ändra beskattningsreglerna
            för skadeförsäkringsbolagens säkerhetsreserver. Istället bör uppbyggnaden
            av stabiliserande reserver premieras.
          </p>
          <p xml:id="i-KYzjwL1BBfMsNAJeqR7adW">
            Samtidigt som Sverige brottas med allt större problem med skadegörelse
            av olika slag, som i vart fall delvis har sin grund i en ansvarslös
            migrationspolitik, vill man dessutom öka otryggheten i försäkringsbranschen,
            när man borde göra tvärtom.
          </p>
          <p xml:id="i-HZo9V6XZk4sKFNGa5Bau97">
            Försäkringstagarnas situation måste också beaktas när reglerna
            om beskattning av säkerhetsreserverna diskuteras. I propositionen
            har regeringen helt tappat bort det perspektivet, vilket vi anser
            vara ett allvarligt misstag. Därför bör propositionens förslag
            om beskattning av säkerhetsreserven i skadeförsäkringsföretag
            ändras i enlighet med nedanstående riktlinjer:
          </p>
          <p xml:id="i-5aqpPWgMSdjxMjuwnfSf8f">
            1 Om försäkringsrörelsen upphör
          </p>
          <p xml:id="i-WaMjRoMoDh86NE9tp1MF9X">
            Denna rubrik i propositionen är egentligen en sammanfattande
            rubrik för samtliga fyra situationsalternativ som propositionen
            anger. Den kan därför helt utgå.
          </p>
          <p xml:id="i-3oRBBZKYJvQYF2D86XHQHs">
            2 Om skattskyldigheten upphör eller näringsverksamheten inte
            längre beskattas i Sverige
          </p>
          <p xml:id="i-TuLWSayYrQoeWrjyYfrcfs">
            Detta handlar i huvudsak om situationen att bolagets ledning
            flyttar sitt huvudkontor utomlands. Här instämmer vi i att en
            upplösning av säkerhetsreserven bör ske.
          </p>
          <p xml:id="i-CfR612rksSF2sjWHWL3paC">
            3 Vid fusion eller fission
          </p>
          <p xml:id="i-SezMQLv4YJ3BY3rgtZnA88">
            Här drar regeringen en förhastad slutsats. Om ett företag delas
            upp i flera, fission, eller blir uppköpt av ett annat bolag, fusion,
            utan att verksamheten förändras på annat än organisatoriska sätt,
            bör säkerhetsreserven kunna överföras till de nya bolagen, eftersom
            de utgör en säkerhet för redan ingångna försäkringsavtal, som
            fortsätter att gälla utan väsentliga villkorsändringar. I detta
            fall bör säkerhetsreserven alltså inte lösas upp.
          </p>
          <p xml:id="i-L7QZVkRc6BDjkzwTN34Gp6">
            4 Vid konkurs
          </p>
          <p xml:id="i-XasdR89H9YpFgh5f89pZXJ">
            En konkurs kan innebära olika lösningar. Om konkursförvaltaren
            inte hittar någon lösning utan att bolaget efter konkursen helt
            avvecklas och försäkringsavtalen därmed sägs upp, är det rimligt
            att också lösa upp säkerhetsreserven. I andra fall, där verksamheten
            säljs eller rekonstrueras i ett nytt bolag med bibehållna försäkringsavtal
            och därmed sammanhängande ansvar för den nya ägaren, bör säkerhetsreserven
            kunna överföras utan att lösas upp. Omvårdnaden om försäkringstagarna
            bör härvid alltid gå före statens beskattningsiver.
          </p>
        </div>
        <div type="motSignatures">
          <list>
            <item xml:id="i-LyeXG399jbp5BFvodsqb1L">
              Olle Felten (SD)
            </item>
            <item xml:id="i-5neLdcrtub54sjcbExhiFs">
              David Lång (SD)
            </item>
            <item xml:id="i-GfbxPa9oK4sNUVaQTdnyhi">
              Anna Hagwall (SD)
            </item>
          </list>
        </div>
      </div>
    </body>
  </text>
</TEI>
