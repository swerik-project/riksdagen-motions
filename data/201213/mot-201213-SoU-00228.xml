<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00228">
  <teiHeader>
    <fileDesc>
      <titleStmt>
        <title>Respekt för assistansberättigades integritet</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Respekt för assistansberättigades integritet</title>
          <idno type="rdwebb">H002So228</idno>
          <rs type="number">So228</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So228/text</ref>
          <ref type="dokument_url_html">http://data.riksdagen.se/dokument/H002So228</ref>
          <ref type="dokumentstatus_url_xml">http://data.riksdagen.se/dokumentstatus/H002So228</ref>
          <ref type="doc">http://data.riksdagen.se/fil/D725A449-7520-4661-B4C2-4EAB240B4F69</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W8Q2JYTi5LN8wjpuqzHAJF" type="signed"/>
        <correspContext corresp="i-W8Q2JYTi5LN8wjpuqzHAJF">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-Ptka1wGgUsY7qwThrT4wb3" type="numbering">
          <date when="2012-09-28"/>
        </correspAction>
        <correspAction xml:id="i-8iqzy65myX3TLduErzSTK7" type="submission">
          <date when="2012-09-27"/>
        </correspAction>
        <correspAction xml:id="i-3pr6d582u7sRbdEWF2FoG7" type="transfer">
          <date when="2012-09-24"/>
        </correspAction>
        <correspAction xml:id="i-Qcz5TZJBhKTpx1qQxT7Zzd" type="assigned"/>
        <correspContext corresp="i-Qcz5TZJBhKTpx1qQxT7Zzd">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2AweUu77T1syHcB54Nn1Tg" type="motHeader"/>
      <div xml:id="i-VKwWpGb4Q9r2pcyLhP1sQ1" type="motBody">
        <div xml:id="i-GxJMqws43tPyPiVZPigLTe" type="motProposal" subtype="förslag">
          <head xml:id="i-V6hcxsbNeTZSG6XmUwQCB1">
            Förslag till riksdagsbeslut
          </head>
          <p xml:id="i-E6tDpK8qESuUNJ4JagG1yo">
            Riksdagen tillkännager för regeringen som sin mening vad som
            anförs i motionen om att även fortsättningsvis värna assistansreformen
            och integriteten för personer med funktionsnedsättningar.
          </p>
        </div>
        <div xml:id="i-Egy18A4sJHLasT3efdrLF2" type="motContent">
          <head xml:id="i-CeZfxzXGNkLziCTtfwZ1a2" type="h1">
            Motivering
          </head>
          <p xml:id="i-9LY6sUrsocdDRdYe1c1pnf">
            Assistansreformen, som kom 1994, innebar en revolution för många
            med funktionsnedsättningar i Sverige. Det var en frihets- och
            jämlikhetsreform som gav möjlighet till ett självständigt liv,
            trots funktionsnedsättning.
          </p>
          <p xml:id="i-QvuuicYkwzLfqQ39SnMtGt">
            De spektakulära bedrägerier mot assistansersättningen som uppdagats
            på senare år har lett till en nödvändig debatt om att skärpa kontrollen
            så att bedragare inte tillskansar sig pengar på felaktiga grunder.
            Ersättningen ska istället användas till att hjälpa människor med
            verkliga funktionsnedsättningar.
          </p>
          <p xml:id="i-5CRTngmv82msLUnDaMf9Hc">
            De assistansberättigade själva är mycket angelägna om att pengarna
            inte går till lurendrejare de är ju beroende av att det finns
            pengar kvar som täcker behovet av assistans för att kunna leva
            ett någorlunda normalt liv. Hela systemet hotas dessutom av den
            misstro som fusket lett till.
          </p>
          <p xml:id="i-SisZdNvnyts8LbTqxqPV7c">
            Men att reformer krävs för att komma åt fusket betyder inte att
            man ska kasta ut barnet med badvattnet. Nu föreslås att hela assistansreformen
            ska förändras i grunden, för att komma åt fusket.
          </p>
          <p xml:id="i-ALJaAaz6fpmqkxzChUzfrx">
            Förslaget, som presenteras i en Lagrådsremiss, innebär att assistansanordnarna
            blir ersättningsskyldiga för enskildas felanvändning av sin assistans.
            Anordnarna är de kommuner, assistansföretag och kooperativ vars
            tjänster assistansberättigade köper med sin assistansersättning.
            Anordnarna får därmed ett direkt uppdrag och ett ekonomiskt skäl
            att ingående undersöka den enskildes privatliv och levnadsförhållanden.
            Detta kräver att den personliga assistenten fungerar som informatör
            åt anordnaren. Kanske blir det även assistentens uppgift att rapportera
            om felanvändning och ensidigt besluta vilka behov den assistansberättigade
            har? Detta hotar på ett mycket allvarligt sätt förtroendet mellan
            assistenten och den assistansberättigade. Det hotar också att
            omyndigförklara den assistansberättigade. Huvudsyftet med assistansreformen
            var att garantera integritet och självbestämmande för personer
            med stora funktionsnedsättningar. Allt detta står på spel genom
            förslaget och riskerar att leda till kränkningar av privatlivet
            och att besluten fattas över huvudet på den enskilde.
          </p>
          <p xml:id="i-BuoTAf854wPn2c6XqxafkZ">
            Huvuddelen av de assistansberättigade är helt beroende av sin
            assistans för att kunna leva sitt dagliga liv. De har ingenting
            att göra med de fall av medvetna miljonbedrägerier som framkommit.
            Dessa allvarliga fall fångas upp av de åtgärder som också föreslås,
            i form av bättre intygsgranskning och andra kontroller från Försäkringskassans
            sida. Dessa förslag är utmärkta.
          </p>
          <p xml:id="i-LMqLQZxcHQFMiCmWa2Yshs">
            Kollektiv bestraffning är inte lösningen när ett fåtal misskött
            sig. Förslaget att assistansanordnarna blir ersättningsskyldiga
            för enskildas felanvändning kommer att slå hårt mot alla assistansberättigade,
            i synnerhet mot dem som är mest beroende av assistans. De får
            stillatigande acceptera att assistenterna lämnar rapporter om
            deras privatliv och blir helt utlämnade till någon annans beslut
            angående vilken hjälp de behöver. Förslaget innebär en omyndigförklaring
            av de assistansberättigade och hotar grundvalarna i assistansreformen.
            Förslaget får inte bli verklighet.
          </p>
        </div>
        <div xml:id="i-P1skYx7RGAWG33mEuPBh9g" type="motSignatures">
          <list xml:id="i-4ucK3BwBWSLS3Wx1pyTAZN">
            <item xml:id="i-DZbSDmjB6Fcm1yBoK9Gowz">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
