<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00485">
  <teiHeader>
    <fileDesc>
      <titleStmt>
        <title>Upphävande av institutet villkorlig frigivning</title>
        <author>Allan Ekström</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Upphävande av institutet villkorlig frigivning</title>
          <idno type="rdwebb">G702485</idno>
          <rs type="number">485</rs>
          <ref type="dokument_url_text">http://data.riksdagen.se/dokument/G702485/text</ref>
          <ref type="dokument_url_html">http://data.riksdagen.se/dokument/G702485</ref>
          <ref type="dokumentstatus_url_xml">http://data.riksdagen.se/dokumentstatus/G702485</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3YuWGKxprnXUh4GQ5Ai2yJ</idno>
            <name>ALLAN EKSTRÖM</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UYSGtE19qerQQGvBGUZLTA" type="signed"/>
        <correspContext corresp="i-UYSGtE19qerQQGvBGUZLTA">
          <note type="signatory" corresp="i-3YuWGKxprnXUh4GQ5Ai2yJ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__485/mot_198384__485-001.pdf"/>
      <fw xml:id="i-CBLXV2rMENJZgxbUgkh9Xe">
        Motion 1983/84:485
      </fw>
      <div xml:id="i-F3ubHGpiPnfbgU5EFJdoom" type="motHeader">
        <div xml:id="i-6q8mgjK2jZdxdbhY27RYNv" type="motTitle"/>
        <div xml:id="i-K5xadxcJLR3NDxMZqipDnX" type="motSubmissionInfo"/>
      </div>
      <div xml:id="i-X3B8UZ2npMqkj29h4Mmdw7" type="motBody">
        <div xml:id="i-JDRiVT5tpdCKdu5BhkQc84">
          <p xml:id="i-DePRxHNdwBbMTG9FNTijc2">
            Allan Ekström Upphävande av institutet villkorlig frigivning
          </p>
          <p xml:id="i-5rSZpxdmrTDQDTHsH9JhaQ">
            Efter den 1 juli 1983 råder den tingens ordning att alla fängelsestraff
            avkortas med hälften utom i en särskilt angiven situation, till
            vilken framställningen återkommer. En dom på två år blir lika
            med ett frihetsberövande av ett år, en dom på fyra år blir liktydig
            med två år osv. Denna halvering av domstols domar för lätt tanken
            till de kända raderna ur Runebergs Älgskyttarna: ”Ej köpslagades
            länge, ej avprutades mycket men hälften prutades dock genast.”
            Om man så vill kan saken uttryckas så, att lagstiftaren beviljar
            alla dömda amnesti från halva straffet. Systemet är så groteskt
            att lagstiftaren ansett det nödvändigt att ge domstolarna möjlighet
            att utdöma 16 (!) års fängelse, detta för att få garanti för att
            den dömde verkligen sitter bakom lås och bom i åtta år (prop.
            1980/81:76). Hur förhåller sig f.ö. strafftiden 16 år till livstids
            fängelse? Vilket straff är hårdast? Det är ej omöjligt att det
            rent faktiskt är 16 år — en onekligen något överraskande matematisk
            nyskapelse. Avkortningen av straffen har stöd i föreskrifterna
            om villkorlig frigivning. Detta institut är rätteligen ett uttryck
            för ett individualpreventivt synsätt. Som framgått tillämpas dock
            ej reglerna så i dag; de är obligatoriska. Det är tvärtom så,
            att skötsamhet under fängelsetiden icke får föranleda tidigare
            frigivning (prop. 1982/83:85 s. 39). Då har man onekligen — i
            jämlikhetens namn -— fjärmat sig ordentligt från den individualpreventiva
            tanken! Nuvarande ordning torde inte stå i samklang med det allmänna
            rättsmedvetandet. Det är domstolens uppgift att fastställa brottens
            straffvärde inom de breda latituder lagrummen innehåller. Det
            är domstolen som speglar samhällets bedömning av brottets straffvärde.
            Nuvarande ordning innebär ett system med ”dubbel bokföring” —
            ett straff utåt och ett hälften så långt straff inåt, dvs. i förhållande
            till den dömde. Kan det i längden vara förenligt med god moral
            att låta straffrättsskipningen bygga på en sådan dubbelhetens
            princip? Måste ej sådan dubbelhet undergräva tilltron till rättssystemet
            i stort? Det finns ett undantag från regeln om avkortning med
            hälften (26:7 BrB). Om straffet är lägst två år får sådan avkortning
            icke ske för särskilt allvarlig brottslighet som riktat sig mot
            eller medfört fara för liv eller hälsa (1) och påtaglig risk bedöms
            föreligga för att den dömde efter frigivningen fortsätter brottslighet
            av samma slag (2). I sådana fall sker avkortningen i stället som
            regel med en tredjedel. (För fullständighetens skull bör nämnas
            det ytterligare undantaget att avkortning ej får ske av straff
            å högst två månader.)
          </p>
          <pb facs="riksdagen-motions-pdf/data/198384/mot_198384__485/mot_198384__485-002.pdf"/>
          <fw xml:id="i-Wme7UScGuSMCPoyw9BWWyf">
            Mot. 1983/84:485 8
          </fw>
          <p xml:id="i-QL8JS4McQxWYBqD1HoGpiE">
            Denna bedömning får icke göras av domstol utan är överlämnad
            till ett förvaltningsorgan, kriminalvårdsnämnden. Det ankommer
            följaktligen på nämnden att bedöma de angivna rekvisiten. Två
            personer som vardera av domstol dömts till sex års fängelse kan
            rent faktiskt få helt olika strafftid beroende på om brotten enligt
            nämndens mening riktat sig mot annans liv eller hälsa. Det handlar
            här om frihetsförlust av ett år! Brottens faktiska straffvärde
            blir härigenom ett annat än det domstolen bestämt efter prövning
            av alla omständigheter, bland dem även brottets konsekvenser för
            annan. Detta förhållande måste anses klart otillfredsställande.
            Domsmakt är förbehållen domstol. Att enligt mångas mening alltför
            många grova narkotikabrottslingar släpps fria efter halva tiden
            — trots att brottet riktar sig mot annans liv och hälsa — har
            förklarats bero på kriminalvårdsnämndens tolkning av rekvisitet
            påtaglig återfallsrisk (2). Enligt propositionen (s. 124) skall
            nämligen den som ”kommit in i ordinarie permissionsgång eller
            överförts till öppen anstalt” ej anses falla under rekvisitet,
            om han icke missbrukat permissionerna eller ådagalagt misskötsamhet
            under anstaltsvistelsen. Detsamma gäller för den som fått frigång.
            Departementschefens uttalande förtjänar verkligen att räddas ur
            glömskan. Den som inte missköter sig presumeras inte återfalla
            i brott! Var det inte f.ö. den gamle skalden Thorild som skrev:
            ”Inför den höga dåren buga men djupt så djupt min son att han
            ej ser dig le.” Nämnden torde ha lagt detta uttalande i propositionen
            till grund för sina frigivningsbeslut. Det kan då vara svårt att
            inte släppa ”välartade” narkotikabrottslingar. Tidigare var praxis
            onekligen rimligare. Enligt ”lex Lidbom” tillämpades hälftenregeln
            ”med största återhållsamhet i fråga om lagöverträdare som undergår
            långvariga fängelsestraff för grov narkotikabrottslighet eller
            i Övrigt för grova brott som utgör led i en yrkesmässigt eller
            på annat sätt i organiserade former bedriven kriminell verksamhet”.
            Kan man av det anförda dra annan slutsats än att hela straffsystemet
            råkat i olag? Det finns ingen enklare lösning än att avskaffa
            institutet villkorlig frigivning och att härigenom återge orden
            deras verkliga och sanna mening. Med hänvisning till det anförda
            hemställs att riksdagen upphäver 26 kap. 6 och 7$$ brottsbalken
            (villkorlig frigivning).
          </p>
          <p xml:id="i-HAFpUMJDhzKiwDzLcnK1kd" type="date">
            Stockholm den 17 januari 1984
          </p>
          <div xml:id="i-6yJ2gKxbqwL3QpwEQu4ifN" type="signatureBlock">
            <list xml:id="i-7pvTBKWfxx7hXFdLkPBDdD">
              <item xml:id="i-EMiaExiZHkAv43nSSXNRSB" who="i-3YuWGKxprnXUh4GQ5Ai2yJ" type="signature">
                ALLAN EKSTRÖM (m)
              </item>
            </list>
          </div>
        </div>
      </div>
    </body>
  </text>
</TEI>
