<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1944--ak--00375">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__ak__375/mot_1944__ak__375-001.pdf"/>
      <fw xml:id="i-TKRS71DhyrqviKcp3ujgDJ">
        Motioner i Andra kammaren, nr 375. 9
      </fw>
      <div xml:id="i-FLpHsZKDWbCeMLD7wFubRi" type="motHeader">
        <div xml:id="i-RtdbwGe4XavqcCZ9HgW8Hq" type="motTitle"/>
        <div xml:id="i-EF3Gs8LX7oFKp6RSUTYPZa" type="motSubmissionInfo"/>
      </div>
      <div xml:id="i-HAueKvHMvLyeBcUUVupeyE" type="motBody">
        <div xml:id="i-YUDTdV8ZrrDktcdEzm3wiB">
          <p xml:id="i-WcTLxDvxyhJH67o6SRq3iE">
            Nr 375.
          </p>
          <p xml:id="i-WT6Pffy6p5ySpY9wi9KHTQ" type="titleString">
            Av herr Håstad m. fl., om fondering av statens av idrotten härflytande
            skatteintäkter.
          </p>
          <p xml:id="i-RbH6B4qUP97BR5mn7oVKdw">
            De flesta idrottsföreningar i landet ha notoriskt att dras med
            dålig ekono- mi. Deras utgifter — för administration, idrottsredskap,
            utrustning, plan- avgifter o. s. v. — behöva icke vara stora för
            att ständig ebb ändock skall råda i kassan. Endast ett relativt
            fåtal föreningar kunna genom tävlings- arrangemang hålla sig flytande
            eller skaffa sig överskott; dessa föreningar behöva för övrigt
            inte alls vara de, som ha de flesta aktiva idrottsmännen eller
            utöva den största fostrargärningen bland ungdomen. Alldeles särskilt
            ha de idrottsföreningar, som i sin verksamhet lagt tyngdpunkten
            på mera friluftsbetonade sportgrenar (skidor, orientering, simning,
            rodd o. s. v.), små utsikter att på grundval av denna sin verksamhet
            anordna några publik- dragande och inkomstbringande tävlingar.
            Möjligheterna att finansiera en idrottsförenings verksamhet genom
            medlemsavgifter äro också begränsade, särskilt för sådana föreningar
            som verka bland »juniorer», för vilka avgif- terna givetvis måste
            nedsättas. Ändock utföres nästan undantagslöst allt ledararbete
            i idrottsföreningarna utan någon ersättning; i knappast någon
            annan folkrörelse har den ideella, entusiastiska uppoffringen
            så burit upp allt arbete, som när det gällt idrotten. De kroniska
            penningsvårigheter, som så många idrottsföreningar haft att kämpa
            mot, ha nödgat dem att söka skaffa pengar på annat sätt, vid sidan
            om idrotten, t. ex. genom anordnan- det av basarer, danser, mässor
            av olika slag. För idrottsledarna har detta ofta varit en ny pålastning
            på arbetsbördan, ibland till men för det egentliga ungdomsledararbetet.
            Även om dessa fester kunna fylla ett naturligt nöjes- behov på
            orten, ha de dock på sina håll ansetts misskrediterande för idrotts-
            rörelsen, inom vars egentliga mål offentliga nöjestillställningar
            ej — har man ansett — borde ligga.
          </p>
          <p xml:id="i-4U6oQeBvzhdZhYzkfKKmrv">
            Med hänsyn till dessa idrottens stora penningbekymmer och med
            under- strykande av idrottens ovärderliga betydelse för folkets
            fysiska fostran synes det oss förtjänt av en omprövning, om det
            i längden kan vara rimligt, att staten lägger fiskaliska synpunkter
            på idrotten. Sedan 1940 uppbär staten obligatoriskt nöjesskatt
            på amatöridrott, och vidare tillämpas inkomst- och förmögenhetsskatteförordningen
            liksom värnskatteförordningen på idrotts- organisationer och idrottsföreningar,
            i den mån deras inkomster eller förmö- genhet ligga över skattefrihetsgränsen.
            De medel, som statsverket på dessa
          </p>
          <pb facs="riksdagen-motions-pdf/data/1944/mot_1944__ak__375/mot_1944__ak__375-002.pdf"/>
          <fw xml:id="i-4QCrMsNvkPg2PNpAkauvSB">
            10 Motioner i Andra kammaren, nr 375.
          </fw>
          <p xml:id="i-6WtCS3aERZvV61JpnWDKys">
            vis får in, minska i ungefär motsvarande grad idrottsrörelsens
            arbetsmöjlig- heter eller åtminstone skärpa i motsvarande mån
            dess penningbekymmer. Visserligen kan det invändas, att staten
            — med hjälp av tipsmedel, ehuru under kriget med stark reducering
            — och det allmänna överhuvud genom understöd åt idrottsorganisationernas
            administration, genom idrottsplatsbyg- gen och genom bidrag till
            andra idrottsbyggnader verksamt bistått idrotten. Men villkoret
            för att idrottsplatserna och idrottshallarna skola komma till
            åsyftad användning, d. v. s. bli verkligt frekventerade, är att
            idrottsför- eningarna ha ekonomiska möjligheter att fullfölja
            sin uppgift och därigenom kunna samla ungdomen. Föreningarna äro
            dock de, som arbetat fram och bära upp hela den svenska idrotten.
            På deras förmåga av insatser beror det allra mesta av ungdomsårens
            fysiska fostran i vårt land. Ett sätt för staten att bispringa
            idrottsföreningarna vore att de medel, som statsverket erhåller
            i form av nöjesskatt och helst också i form av inkomst- och förmögenhetsskatt
            samt värnskatt, kanaliseras till en statlig fond, vars syfte skulle
            vara att lämna idrottsföreningarna anslag för deras verksamhet.
            Särskilt när det gäller nöjesskatten, borde det vara lätt att
            finna motiv för fondbildningen. De idrottsevenemang, som lämna
            de största skatteintäkter- na, besökas ju i regel mest av idrottsmän
            men av idrottsmän, som oftast en- dast till en ringa del äro inskrivna
            i den eller de föreningar, som stå såsom arrangörer. Överhuvud
            taget är det en allmän regel t. ex. i fotboll eller all- män idrott,
            att de ofta mycket aktiva småföreningarnas medlemmar bilda huvudinslaget
            i publiken vid de »stora» föreningarnas tävlingar. Såsom generell
            regel torde också gälla, att de idrottsföreningar, som äro pliktiga
            att erlägga direkt statsskatt, fått sina inkomster eller sin förmögenhet
            tack vare publikavgifter, som till stor del härröra från andra
            än föreningsmed- lemmar. Uppsamlingen av nöjesskatte- och eventuellt
            andra statsskatteme- del i en idrottens egen fond skulle alltså
            tjäna som en utjämning mellan de bättre och sämre ställda idrottsföreningarna
            och därigenom främja idrottens växande på bredden — för att använda
            ett inom idrottslivet gärna använt uttryck. Det har inte varit
            oss möjligt, trots förfrågan hos olika myndigheter, att ens ungefär
            få uppgifter om summan av de inkomster, som staten erhåller i
            form av nöjesskatt på amatöridrott och i form av direkt beskattning
            av idrottsföreningar och idrottsorganisationer. Uppskattningsvis
            torde dock talet hålla sig mellan 1 och 114 miljon kronor, sannolikt
            med utsikter till en viss stegring, när det publikdragande internationella
            idrottsumgänget kan komma i gång på nytt efter ett fredsslut.
            Det kan tyckas, att detta belopp inte blir särdeles stort, om
            det skall slås ut på tusentals idrottsföreningar landet runt.
            Skulle man våga räkna med maximisiffran, 115 miljon kronor, och
            be- räknar man antalet understödskvalificerade föreningar till
            5 000, bleve dock den genomsnittliga utdelningen 300 kr. per år
            — ett för många hårt pressade idrottsföreningar säkerligen mycket
            välkommet tillskott.
          </p>
          <pb facs="riksdagen-motions-pdf/data/1944/mot_1944__ak__375/mot_1944__ak__375-003.pdf"/>
          <fw xml:id="i-XTS39S8pE8QQKWE6n8bsok">
            Motioner i Andra kammaren, nr 375. 11
          </fw>
          <p xml:id="i-2hMZ6eWKeb6X76fbrkHyaK">
            Enligt vår uppfattning bör kommunens andel i nöjesskatten lämnas
            utan- för tanken på en fondering. Redan nu efterskänka åtskilliga
            kommuner nö- jesskatten på idrotten, åtminstone för småtävlingar,
            och andra kommuner fondera densamma för idrottsändamål. Kommunerna
            böra alltjämt få frihet att disponera dessa medel på det sätt,
            som de finna ändamålsenligast. Ena- handa gäller om deras intäkter
            på idrotten i form av kommunalskatt. Det ligger utom ramen för
            denna motion att nu lägga fram några när- mare planer angående
            principerna för utdelningen av ev. fondmedel till idrottsföreningarna.
            Endast så mycket vilja vi framhålla, att understöden böra komma
            alla slags idrotter till del. Likaså bör garanti skapas för —
            eventuellt genom anvisningar in natura t. ex. av idrottsredskap
            — att med- len skola användas för aktiv idrott och ingenting annat.
            Som organ för ut- delningen torde idrottsrörelsens egna riks-
            och distriktsorganisationer vara självskrivna, givetvis under
            den kontroll från det allmänna som kan vara behövlig. Mot det
            här blott skisserade förslaget kommer måhända den invändningen
            att resas, att det vore enklare att öka utdelningen ur tipsmedlen,
            eftersom dessa delvis tas i anspråk för den allmänna budgeten.
            Härpå vilja vi svara, att storleken av de anslag dels till idrotten
            och dels till friluftslivets främ- jande, som utgå av tipsmedel,
            i framtiden torde bli beroende såväl av det statsfinansiella läget
            som av behovet av medel för de ändamål, som hittills tillgodosetts
            med medel ur tipsfonderna. Sannolikt torde dessa senare behov
            mycket starkt stegras under efterkrigstiden, inte minst därför
            att byggandet av idrottshallar, folkbad, fritidsanläggningar m.
            m. då blir ett mycket viktigt led i sysselsättningspolitiken.
            Till följd av byggnadsstagnationen under kri- get ha nämligen
            kraven på idrotts- och fritidsanläggningar så att säga kumu- lerats
            eller förtätats. Detta förhållande måste leda till att tipsmedlen
            — vil- kas storlek dessutom med tiden kan tänkas sjunka — få riklig
            användning på annat håll och därför knappast kunna räcka till
            att även lämna idrotts- föreningarna en direkt hjälp. Med hänvisning
            till ovanstående hemställa vi,
          </p>
          <p xml:id="i-NdwrHHfaaYL6mx4vE5oLGm">
            att riksdagen måtte i skrivelse till Kungl. Maj:t begära skyndsam
            utredning och förslag till nästkommande års riks- dag om en fondering
            av statens intäkter på idrotten i form av nöjesskatt och helst
            även direkt beskattning, ur vilken fond understöd till idrottsföreningarnas
            och särskilt de mindre idrottsföreningarnas verksamhet årligen
            skulle be- viljas.
          </p>
          <p xml:id="i-516dGJtMGiWcEdRtstiNke" type="date">
            Stockholm den 23 januari 1944.
          </p>
          <div xml:id="i-9QaLd4SLnMHCB2mKqeAK8q" type="signatureBlock">
            <list xml:id="i-ADcVW7RYW6A3FgVNoeTQtn">
              <item xml:id="i-Bz8yobkJhSC6zzbrRXr4UR" who="i-S9dMiL9yRpDaYPfVGjK1Gp" type="signature">
                Elis Håstad
              </item>
              <item xml:id="i-Qmn6Un5zmdiwk7yfdLmrSs" who="i-LxE5nbykv28o5r9V2ayYNj" type="signature">
                Birger Gezelius
              </item>
              <item xml:id="i-PRq99r3kp2hjJddydzoxBZ" who="i-VXG8kMCZePBb7hdhGDDpqG" type="signature">
                G. Em. Birke
              </item>
            </list>
          </div>
        </div>
      </div>
    </body>
  </text>
</TEI>
