<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314--08010">
  <teiHeader>
    <fileDesc>
      <titleStmt>
        <title>med anledning av prop. 2013/14:39 På väg mot en giftfri vardag - plattform för kemikaliepolitiken</title>
        <author corresp="i-PMx51X9QbaLUMtQNq6sVfz">av Matilda Ernkrans m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:39 På väg mot en giftfri vardag - plattform för kemikaliepolitiken</title>
          <idno type="rdwebb">H102XS8010</idno>
          <rs type="number">S8010</rs>
          <ref type="dokument_url_text">http://data.riksdagen.se/dokument/H102XS8010/text</ref>
          <ref type="dokument_url_html">http://data.riksdagen.se/dokument/H102XS8010</ref>
          <ref type="dokumentstatus_url_xml">http://data.riksdagen.se/dokumentstatus/H102XS8010</ref>
          <ref type="doc">http://data.riksdagen.se/fil/CE579F3F-03C6-4706-9CEB-95A1F447602B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GDFdKPNRdaGpkLXrouuiC1</idno>
            <name>Johan Löfstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TifWqzmRuorK3zFDqAUZk8</idno>
            <name>Sara Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NHxJzkDKoaBrxfLh9qrfnH</idno>
            <name>Pyry Niemi</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-GKFwXi5QctA2TJDtsbF47E</idno>
            <name>Kristina Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-Ya3zDyWEQo9CKLEHhH68gS"/>
        <correspContext corresp="i-Ya3zDyWEQo9CKLEHhH68gS">
          <ref>Proposition 2013/14:39</ref>
        </correspContext>
        <correspAction xml:id="i-CNdaqqUL4sUgr1apxGnJAW" type="signed"/>
        <correspContext corresp="i-CNdaqqUL4sUgr1apxGnJAW">
          <note type="signatory" corresp="i-PMx51X9QbaLUMtQNq6sVfz"/>
          <note type="signatory" corresp="i-GDFdKPNRdaGpkLXrouuiC1"/>
          <note type="signatory" corresp="i-B34sv9ytsiioT1XaQtyXUo"/>
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-TifWqzmRuorK3zFDqAUZk8"/>
          <note type="signatory" corresp="i-NHxJzkDKoaBrxfLh9qrfnH"/>
          <note type="signatory" corresp="i-GKFwXi5QctA2TJDtsbF47E"/>
        </correspContext>
        <correspAction type="submission" xml:id="i-6Uri5hDsuBmepYcQaKFA8V">
          <date when="2014-01-15"/>
        </correspAction>
        <correspAction type="transfer" xml:id="i-GoJT9aStf4rX7zcSPqZ9Qr">
          <date when="2014-01-15"/>
        </correspAction>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Kmz51RwAZXXDcegPTRGr1w">
            Förslag till riksdagsbeslut
          </head>
          <list style="ol">
            <item xml:id="i-TRFxBuF9oCmqaTwQfRr4Pi">
              Riksdagen tillkännager för regeringen som sin mening vad som
              anförs i motionen om att regeringen ska återkomma med ytterligare
              en samlad åtgärdsplan för att nå miljömålet Giftfri miljö .
            </item>
            <item xml:id="i-BHF34fVbbJbHJD5YX3dWVr">
              Riksdagen tillkännager för regeringen som sin mening vad som
              anförs i motionen om att regeringen ska arbeta för att EU:s kemikalielagstiftning
              Reach snarast ska ses över.
            </item>
            <item xml:id="i-DnEi4KZFZz3mSExexvyny2">
              Riksdagen tillkännager för regeringen som sin mening vad som
              anförs i motionen om att regeringen bör arbeta för att ytterligare
              nationella förbud och begränsningar av bisfenol A bör införas
              i Sverige för att stödja de länder som nu driver på för EU-gemensamma
              förbud.
            </item>
            <item xml:id="i-2gTTgszBF4xNnEip1QrYbL">
              Riksdagen tillkännager för regeringen som sin mening vad som
              anförs i motionen om att den utredning kring ekonomiska styrmedel
              på kemikalieområdet som aviseras ska få ett uppdrag att utforma
              ett färdigt förslag på kemikalieskatt.
            </item>
            <item xml:id="i-MXJVFMTrhU46aWSqFEVFXM">
              Riksdagen tillkännager för regeringen som sin mening vad som
              anförs i motionen om att dra tillbaka förslaget att lägga ner
              AB Miljöstyrningsrådet så att projektet Giftfri skola kan fortsätta.
            </item>
            <item xml:id="i-HvHE9AvSzjbv5m48w9EUv4">
              Riksdagen tillkännager för regeringen som sin mening vad som
              anförs i motionen om att ta fram inhemska åtgärder för att minska
              exponeringen av kadmium i den svenska maten.
            </item>
          </list>
        </div>
        <div type="motContent">
          <head type="h1" xml:id="i-j3aCxwqKpkJowkYLGsqRh">
            Motivering
          </head>
          <p xml:id="i-XAiHJTXrgJbRsYuEZx64ZN">
            Vi socialdemokrater vill gå före i EU och förbjuda farliga hormonstörande
            ämnen. Genom skatter och regler vill vi minska farliga ämnen i
            vår mat och miljö.
          </p>
          <p xml:id="i-P7chA3gCuvzZTBit3Yb8m7">
            Sverige har varit världsledande på miljö. Men nu verkar vi vara
            på fel väg.
          </p>
          <p xml:id="i-Cwghzj79Piy4FynaDt1446">
            Lösningarna på de stora miljöproblemen behöver åtgärder, samverkan
            och långsiktighet, nationellt och internationellt.
          </p>
          <p xml:id="i-RB4AA8ZrsWcJ9vz5R2zKsX">
            Den nuvarande moderatledda regeringen har istället ägnat sin
            tid åt att formulera om etappmål, sänka ambitionerna och ändra
            inriktning. Resultatet är anmärkningsvärt. Av de 16 miljömålen
            som ska nås 2020 har regeringen själv gjort bedömningen att 14
            av målen inte kommer att nås med den politik som idag är beslutad.
            Giftfri miljö är ett av målen som inte nås.
          </p>
          <p xml:id="i-7oT3FocBgFrG7cPDY8uVUp">
            Farliga kemikalier i vår närmiljö innebär en stor hälsofara och
            ett hot mot vår miljö. Inte minst viktigt är att minska miljö-
            och hälsoriskerna i barnens offentliga miljöer. Och att ha en
            effektiv kontroll.
          </p>
          <p xml:id="i-14M4nC8sYVXYG8GKjimpfy">
            Sverige måste mer aktivt driva att reglerna i EU:s kemikalielagar
            förbättras. Vi menar också att Sverige kan påverka EU genom att
            besluta om nationella förbud av kemikalier.
          </p>
          <p xml:id="i-5Vmnko4Mj4piGGzwbCU37s">
            Det har andra länder gjort. T.ex. genom att förbjuda bisfenol
            A som är en farlig hormonstörande kemikalie. Men den moderatledda
            regeringen vill inte gå före.
          </p>
          <p xml:id="i-DnHWHCWM5iy4ckLchhvY7V">
            Vi socialdemokrater vill istället se ett land där vi samlas för
            att utveckla vår samhällsmodell. Nya kemikalier ska enbart tillåtas
            om det är bevisat att de är ofarliga och befintliga kemikalier
            ska bytas ut om det finns mindre farliga alternativ på marknaden.
            På motsvarande sätt ska användningen av tungmetaller minimeras.
          </p>
          <p xml:id="i-Jj2aBMM6AdSPqMovhgDUwF">
            Sverige behöver en ny riktning. Vi behöver en aktiv och innovativ
            politik för att minska spridningen av farliga ämnen.
          </p>
          <p xml:id="i-6eN5n6CjQwwAzgGMUgbdCp">
            Vi har i vår motion 2013/14:MJ492 Klara miljömålen redogjort
            för våra förslag för att nå miljömålet Giftfri miljö . I denna
            motion lämna vi förslag kring de åtgärder som regeringen föreslår
            i propositionen.
          </p>
          <head type="h2" xml:id="i-8vXreKtEzK3VhEjyizehc4">
            Miljömålet Giftfri miljö
          </head>
          <p xml:id="i-DaEo3QLuMruKzEJFFnR5T">
            Vår närmiljö är fylld av kemikalier. Kemikalierna spelar inte
            sällan en avgörande roll för att förbättra våra liv, exempelvis
            som beståndsdelar i läkemedel. Samtidigt är det av yttersta vikt
            att alla risker med kemikalier minimeras och kontrollen effektiviseras.
          </p>
          <p xml:id="i-XgBHBhm4eMo1AFCuq5egrv">
            Naturvårdsverket bedömer att miljömålet Giftfri miljö är mycket
            svårt att nå och att tillräckliga styrmedel saknas. Kemikaliepolitiken
            är i stort sett helt beroende av gemensamma regler i EU. Miljömålsberedningens
            betänkande "Minska riskerna med farliga ämnen" 1 föreslog nya
            delmål för miljömålet Giftfri miljö som innebär ett mer aktivt
            svenskt arbete för att skärpa kemikalielagstiftningen i EU. Samtliga
            partier i beredningen stod bakom betänkandet. Regeringen valde
            emellertid att delvis modifiera beredningens förslag när den sommaren
            2013 beslutade om etappmål för miljömålet Giftfri miljö , sedan
            bland annat Svenskt Näringsliv kritiserat beredningens förslag.
          </p>
          <head type="h3" xml:id="i-AdV76XmjaqyeU3aa6jkuvJ">
            Regeringens proposition
          </head>
          <p xml:id="i-TBSbsPakcDW3uDRBcg6iGN">
            Vi har varit kritiska till den moderatledda regeringen för omläggningen
            av miljömålssystemet vilket skedde då förslagen i propositionen
            2009/10:155 Svenska miljömål - för ett effektivare miljöarbete,
            antogs av riksdagen. Beslutet innebar bland annat en sänkt ambitionsnivå
            av miljömålet Giftfri miljö . Omläggningen har dels gjort att
            arbetet med att hitta åtgärder för att nå miljömålen har dragits
            i en mycket långsam process. Istället för att myndigheterna tar
            fram färdiga förslag för att nå miljömålet, har de fått vänta
            på nya etappmål och preciseringar. Etappmålen har utretts under
            lång tid och med små resurser av Miljömålsberedningen. Regeringen
            har sedan tagit tid att bereda förslagen till etappmål och nya
            preciseringar.
          </p>
          <p xml:id="i-Q8PoU3GjMNrcsHd6n7Bj3u">
            Vi menar att det miljön behöver är åtgärder som ger effekt.
          </p>
          <p xml:id="i-3SC2M5TWcUPhsfBFQxkTQt">
            När nu regeringen lägger sina förslag kring åtgärder för att
            nå miljömålet Giftfri miljö så är vi i slutet av 2013. Det är
            sju år kvar innan miljömålet ska vara uppnått. Och mer än sju
            år har gått med en borgerlig regering. Det är givetvis helt orimligt
            att förslagen på åtgärder för att nå målen kommer först nu. Det
            som är ännu mer orimligt är att när förslaget väl kommer innehåller
            det mycket otillräckliga åtgärder som inte har någon som helst
            möjlighet att nå miljömålet.
          </p>
          <p xml:id="i-DM9EYBkwpuseMdaMxmimN">
            Det rimliga för en ansvarsfull regering är att antingen lägga
            förslag som når det mål som riksdagen beställt. Eller återkomma
            till riksdagen och i ärlighetens namn erkänna att regeringen inte
            mäktar med att fatta beslut som gör att målet uppfylls och begära
            att ambitionsnivån sänks.
          </p>
          <p xml:id="i-NS1iuayQcLr2ECCtNPjqkc">
            Regeringens bedömning är att de åtgärder som beskrivs i propositionen
            är tillräckliga. I beslutsrutan på sidan 24 (avsnitt 5.1) anges
            att de insatser som beskrivs i propositionen är regeringens samlade
            strategi för att nå miljökvalitetsmålet Giftfri miljö . Vi menar
            att det är uppenbart att strategin inte räcker för att nå målet.
            Detta har regeringen själv noggrant beskrivit i propositionen.
            I avsnitt 5.3 beskrivs ett antal svåra utmaningar som kemikaliepolitiken
            står inför. Det handlar om t.ex. om att produktionen av farliga
            ämnen ökar, kunskapen är bristande, att gamla förorenade områden
            fortfarande sprider farlig ämnen och att nya faror hela tiden
            upptäcks. Men några åtgärder för att klara dessa utmaningar redovisas
            inte.
          </p>
          <p xml:id="i-5CCt8N766jnP52aN9hFauF">
            Vi delar regeringens bedömning av utmaningarna. Och vi kan konstatera
            att regeringens egen omvärldsanalys klart visar att den plan som
            finns i propositionen för att nå miljömålet till 2020 är otillräcklig.
            Därför föreslår vi att riksdagen tillkännager för regeringen att
            den ska återkomma med ytterligare en samlad åtgärdsplan för att
            nå miljömålet Giftfri miljö .
          </p>
          <head type="h3" xml:id="i-Cz4LQBns2RzeC8eSdCMaK5">
            EU:s arbete med ny kemikaliepolitik
          </head>
          <p xml:id="i-E86eHX2EkSfGqAbtYvpGgk">
            Miljömålsberedningens förslag på etappmål i delbetänkandet "Minska
            riskerna med farliga ämnen" 2 som tagits fram i enighet mellan
            partierna i beredningen understryker vikten av att arbeta inom
            ramen för EU-samarbetet för att nå miljömålet Giftfri miljö .
            EU:s kemikalielagstiftning Reach ger oss idag inte tillräckliga
            verktyg för att nå målet till 2020.
          </p>
          <p xml:id="i-CeiUXEAy5VRSBRf3EyAGr4">
            Vi delar regeringens ambitioner om att driva utvecklingen och
            tillämpningen av EU:s kemikalielagstiftning i den riktning som
            regeringen beskriver. Men är starkt kritiska till regeringens
            tempo i detta arbete.
          </p>
          <p xml:id="i-K7tJYjdzrcKEktcKM1ZRqZ">
            Kommissionen gjorde under 2012 en analys av regelverket vilket
            inte resulterade i några stora förändringar. Nästa tillfälle till
            revidering ligger troligen långt fram i tiden. Att regeringen
            nu ger Kemikalieinspektionen i uppdragit att ta fram en plan för
            hur Sverige ska agera för förändring är en bra åtgärd men den
            kommer uppenbarligen alldeles för sent för att inverka på möjligheten
            att nå miljömålet Giftfri miljö eftersom de förändringar som Sverige
            eventuellt kan driva igenom inte kommer att ge resultat för miljön
            och människors hälsa till 2020.
          </p>
          <p xml:id="i-FLSfGGmnuJCj5bh7oDk2Ac">
            Arbetet att påverka EU-politiken som den socialdemokratiska regeringen
            drev borde ha fortsatt med högre intensitet direkt efter 2006
            års val. Då hade möjligheter funnits att påverka 2012 års revidering.
          </p>
          <p xml:id="i-7mrv9Gdgwoi2KemDuMGyQw">
            I propositionen fortsätter regeringen denna låga ambitionsnivå.
            I beslutsrutan 9.2.1 är regeringens bedömning att Reach-förordningen
            "bör på sikt" ses över. Detta menar vi är en för låg ambitionsnivå.
            Riksdagen bör därför tillkännage för regeringen att regeringen
            ska arbeta för att Reach-förordningen så snart som möjligt ska
            ses över.
          </p>
          <head type="h3" xml:id="i-Pa9kLQNmWVQsWd3U3w5XUK">
            Nationella förbud
          </head>
          <p xml:id="i-CPfEdiXhuUo8GL2kHuomQ2">
            Regeringen skriver på ett flertal ställen i motionen att Sverige
            bör gå före med nationella förbud för att driva på utvecklingen
            men några sådana förslag finns inte. "Nationella insatser kan
            i förlängningen leda till åtgärder på EU-nivå" skriver regeringen.
            Men eftersom regeringen samtidigt skriver att den framlagda propositionen
            är regeringens samlade förslag för att nå målet Giftfri miljö
            blir det uppenbart att några nya sådana nationella beslut inte
            är aktuella med en moderatledd regering.
          </p>
          <p xml:id="i-QEnT2QMvVf7uXimc3FjTzS">
            Genom olika uttalande och debattartiklar kan vi konstatera att
            det borde finnas en majoritet i riksdagen för ett förbud av det
            hormonstörande ämnet bisfenol A i t.ex. livsmedelsförpackningar.
          </p>
          <p xml:id="i-4FYRyRrst5WUj1CxKGgEMe">
            Vi socialdemokrater har i motioner föreslagit ett förbud av bisfenol
            A i livsmedelsförpackningar och material som kommer i kontakt
            med livsmedel (inklusive dricksvatten). Centerpartisten Lena Ek
            och C-ledamoten i miljö- och jordbruksutskottet Roger Tiefense
            har i en debattartikel i Svenska Dagbladet krävt ett förbud. Även
            Miljöpartiet och Vänsterpartiet står bakom ett förbud.
          </p>
          <p xml:id="i-5DhXZTZuzukAduza4KXMN8">
            Men nu är det tydligt att det inte blir något sådant så länge
            blockpolitiken gäller. Miljöministern Lena Ek skriver nu i propositionen
            att det inte är aktuellt för Sverige att införa förbud mot bisfenol
            A.
          </p>
          <p xml:id="i-92VjpaD91SjmdCbE4nmvXx">
            Frankrike har infört ett förbud av bisfenol A i alla applikationer
            i kontakt med livsmedel.
          </p>
          <p xml:id="i-7HbqHXNdgry5pDvYsAu83F">
            På flera ställen i propositionen upprepas samma formulering kring
            möjligheten att införa nationella förbud: "I undantagsfall, och
            med hänsyn till effekter för företagens konkurrenskraft och den
            inre marknadens funktion, kan Sverige ha anledning att överväga
            proportionell nationell lagstiftning på det icke-harmoniserade
            område om en sådan reglering behövs för att skydda människors
            hälsa och miljö.".
          </p>
          <p xml:id="i-AjcUqwRZXaViCHwtCGgVYj">
            Detta är uppenbarligen den kompromiss som regeringspartierna
            gjort och den utesluter i princip att Sverige ska gå före i syfte
            för att driva på EU-regler. Tvärtemot vad miljöminister sagt i
            flera sammanhang och tvärtemot vad som står på flera andra ställen
            i propositionen. Uttrycket "icke-harmoniserade områden" utesluter
            i princip allt. Meningen är skriven så att det omöjliggör den
            typen av förbud mot bisfenol A som flera andra länder infört och
            överväger att införa. Meningen innebär också att företagens konkurrenskraft
            går före människors hänsyn och miljö.
          </p>
          <p xml:id="i-CnzgeVjr4DrjPWyub9Vyx5">
            Detta regeringens synsätt menar vi är mycket kortsiktigt och
            det kommer på lång sikt att hämma svenska företags konkurrenskraft.
            Vi har i Sverige lyckats med miljöteknik och framtidsinriktade
            innovationer på miljöområdet just genom att gå före med miljöåtgärder.
          </p>
          <p xml:id="i-WQhGLMD4M8HXHqKCNxGPeK">
            Regeringen skriver att den ställer sig bakom den franska och
            danska regeringens strävan att få EU att införa hårdare regler
            mot hormonstörande ämnen. Men den undviker att skriva att dessa
            länder har infört nationell lagstiftning som nu utgör ett starkt
            tryck på EU-kommissionen och att om Sverige skulle ställa sig
            bakom dessa länders strävan skulle trycket öka. När regeringen
            nu så tydligt och klart i propositionen avvisar möjligheten till
            ytterligare svenska förbud av bisfenol A så innebär det ett bakslag
            för dessa länder och motverkar deras strävanden.
          </p>
          <p xml:id="i-ADgdjR2CppABgxNz2EQ5Qs">
            Riksdagen bör tillkännage för regeringen att den ska göra en
            bedömning att ytterligare nationella förbud begränsningar av bisfenol
            A bör införas i Sverige för att stödja de länder som nu driver
            på för EU-gemensamma förbud.
          </p>
          <head type="h3" xml:id="i-JLbaK1gt7c8JAreNYmuxrc">
            Ekonomiska styrmedel
          </head>
          <p xml:id="i-7MP76H4cYrBpw4ykwFeiH8">
            Kemikalieinspektionen har presenterat förslag på ekonomiska styrmedel
            för att minska kemikalieexponeringen i vardagen. 3 Det handlar
            om en skatt på flera vanliga kemikalier. För ett sådant förslag
            finns det majoritet i Sveriges riksdag sedan Centerpartiet på
            sin stämma beslutat ställa sig bakom en sådan skatt och oppositionspartier
            motionerat i riksdagen om det.
          </p>
          <p xml:id="i-WReyYEJTt1bHjpZrCferiF">
            Men när propositionen om regeringens kemikaliepolitik nu kommer
            så finns inget förslag med. Istället utlovas en mycket märklig
            utredning.
          </p>
          <p xml:id="i-Xh4y3Bj7D6SHu3sskJjZ5K">
            Det utredningen ska analysera är den roll som ekonomiska styrmedel
            kan ha för att minska förekomsten av farliga ämnen. Det är något
            som vi har lång erfarenhet av i Sverige. Vi vet att det fungerar.
            Det är till och med så att svenska skatter på farliga ämnen nu
            används som förebild världen över. Ett exempel är den svenska
            koldioxidskatten. Även i andra länder finns skatter av den typen
            som Kemikalieinspektionen i sin rapport efterlyser. Dessutom är
            uppdraget i utredningen, som det är formulerat, precis det som
            Kemikalieinspektionen redan redovisat i sina rapporter.
          </p>
          <p xml:id="i-BBnCnyQSsoQCCD8gnEtGqY">
            Att kompromisser mellan regeringspartier leder till utredningar
            som ska utreda sådant som redan är väl känt och väl utrett är
            inte acceptabelt. Det är ett slöseri med skattepengar och handlar
            bara om att fortsätta låsa fast Sverige i blockpolitisk handlingsförlamning.
          </p>
          <p xml:id="i-5dqD1VaK4wnTCGH7KfiwRw">
            Vi menar att riksdagen bör agera. Vi föreslår att riksdagen tillkännager
            för regeringen att den utredning kring ekonomiska styrmedel på
            kemikalieområdet som aviseras ska få ett uppdrag att utforma ett
            färdigt förslag på kemikalieskatt.
          </p>
          <head type="h3" xml:id="i-LUHKxZPVpYik4Ff2UqvsJS">
            Miljöstyrningsrådet och Giftfri skola
          </head>
          <p xml:id="i-L7pVB1NzSNtJMcebjc2dCa">
            På flera ställen i propositionen lyfts AB Miljöstyrningsrådets
            projekt Giftfri skola fram som en förebild. Regeringen vill arbeta
            vidare med denna rådgivning och stärka den fortsatta utvecklingen.
            Vi anser att regeringen initiativ är bra och vi stödjer det men
            menar att det i praktiken är omöjligt och tomma ord eftersom regeringen
            också beslutar lägga ner AB Miljöstyrningsrådet.
          </p>
          <p xml:id="i-NhwiQihi2MuDe4SNggryBk">
            Riksdagen bör tillkännage för regeringen att dra tillbaka förslaget
            att lägga ner AB Miljöstyrningsrådet så att projektet Giftfri
            skola kan fortsätta.
          </p>
          <head type="h3" xml:id="i-W2jPJqwpT4Ur67EZoBhX8q">
            Kadmium
          </head>
          <p xml:id="i-Ugvh9KXjh1spcfvPS49uwe">
            Konsekvenserna av att vi har höga halter av tungmetallen kadmium
            i maten är ett problem som grundligt analyserats och är väl känt
            sedan lång tid tillbaka. Nu har Kemikalieinspektionen räknat fram
            att de samhällsekonomiska kostnaderna är cirka 4 miljarder per
            år.
          </p>
          <p xml:id="i-CbNdpXV7Z6WxmCCDV9Tndj">
            Den socialdemokratiska regeringen införde ett ekonomiskt styrmedel
            för att minska mängden kadmium, en skatt på handelsgödsel. Det
            finns idag en majoritet i riksdagen för att återinföra en skatt
            sedan Folkpartiet på DN-debatt 2012-03-10 klargjort att partiet
            är för en skatt.
          </p>
          <p xml:id="i-916Rx7Qd1XvGCLEVeEy82X">
            Men också andra styrmedel är nödvändiga. Regeringens enda förslag
            är att driva på för en kadmiumstrategi i EU. Det är ett bra förslag
            men det hjälper oss inte att nå miljömålet Giftfri miljö till
            2020 eftersom sådana EU-åtgärder tar betydligt längre tid. Regeringen
            behöver också ta fram inhemska åtgärder. Detta menar vi att riksdagen
            ska tillkännage för regeringen.
          </p>
        </div>
        <div type="motSignatures">
          <list>
            <item xml:id="i-3b7jXHfabCsb4BVrCoJgj3">
              Matilda Ernkrans (S)
            </item>
            <item xml:id="i-Xxh19enxu1iUQAprJvU2uc">
              Johan Löfstrand (S)
            </item>
            <item xml:id="i-Y7KDQAMSceH9zi8M3sk4B3">
              Helén Pettersson i Umeå (S)
            </item>
            <item xml:id="i-71WtGCrgAu1PPKmVgJKp6F">
              Jan-Olof Larsson (S)
            </item>
            <item xml:id="i-RdRmGPZTkTYVyyKBLFbdfc">
              Sara Karlsson (S)
            </item>
            <item xml:id="i-XGeHEVb9koCWdh2g5Rzo44">
              Pyry Niemi (S)
            </item>
            <item xml:id="i-Pbe69EAiYjNet48HpdXbtM">
              Kristina Nilsson (S)
            </item>
          </list>
        </div>
      </div>
    </body>
  </text>
</TEI>
