<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KrU-00803">
  <teiHeader>
    <fileDesc>
      <titleStmt>
        <title>Public service-frågor</title>
        <author corresp="i-7axeS8wLb7dXdWECyhESJs">av Aron Emilsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:803 av Aron Emilsson m.fl. (SD)</title>
          <idno type="rdwebb">H802803</idno>
          <rs type="number">803</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H802803/text</ref>
          <ref type="dokument_url_html">http://data.riksdagen.se/dokument/H802803</ref>
          <ref type="dokumentstatus_url_xml">http://data.riksdagen.se/dokumentstatus/H802803</ref>
          <ref type="docx">http://data.riksdagen.se/fil/073C3824-D4D9-4438-B744-69C54751365B</ref>
          <ref type="pdf">http://data.riksdagen.se/fil/9C30871D-62DA-4ECF-BF17-CD00ACFB6748</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-RfA6sQRoJcmRXHe6KqXZqG" type="signed"/>
        <correspContext corresp="i-RfA6sQRoJcmRXHe6KqXZqG">
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-BfmJ8hLMzGF9XMcc4M8Bfa"/>
          <note type="signatory" corresp="i-JP8NeL17uoQgDiTaxrGnVM"/>
        </correspContext>
        <correspAction xml:id="i-HGLE9wzWSeScxf6U5xDdvc" type="submitted">
          <date when="2020-10-01"/>
          <time when="13:00:03"/>
        </correspAction>
        <correspAction xml:id="i-QZXG2yfxZswa6y9UrYfRg1" type="reviewed">
          <date when="2020-10-01"/>
          <time when="15:54:46"/>
        </correspAction>
        <correspAction xml:id="i-EYcVEZkCRKVwf2V5GEHPSd" type="referred">
          <date when="2020-10-14"/>
        </correspAction>
        <correspAction xml:id="i-BCVjmagpqcFwkYsEBBghLA" type="assigned">
          <date when="2022-01-26"/>
          <time when="16:48:02"/>
        </correspAction>
        <correspContext corresp="i-BCVjmagpqcFwkYsEBBghLA">
          <ref type="assignedTo">Kulturutskottet</ref>
        </correspContext>
        <correspAction xml:id="i-vS2z9LBfrEVbTbcZCzuic" type="behandlas_i"/>
        <correspContext corresp="i-vS2z9LBfrEVbTbcZCzuic">
          <ref type="uppgift">2020/21:KrU3</ref>
          <ref type="ref_dok_id">H801KrU3</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU3</ref>
          <ref type="ref_dok_titel">Radio och tv i allmänhetens tjänst</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9ukNMCPDyWmSR9Yn4VQyAS" type="behandlas_i"/>
        <correspContext corresp="i-9ukNMCPDyWmSR9Yn4VQyAS">
          <ref type="uppgift">2021/22:KU33</ref>
          <ref type="ref_dok_id">H901KU33</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU33</ref>
          <ref type="ref_dok_titel">Tryck- och yttrandefrihet, massmediefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SFU6fbrpUdQN1dbMgJyrzz" type="motHeader">
        <div xml:id="i-3yEutNkSq6iLcrAeraog1D" type="motTitle">
          Motion till riksdagen 2020/21:803 av Aron Emilsson m.fl. (SD)
          Public service-frågor
        </div>
      </div>
      <div xml:id="i-K6WWqGM7imQAXPNK1MhNDC" type="motBody">
        <div xml:id="i-i4CQiLk1WWLEhowZxBvcp" type="motProposal" subtype="förslag">
          <head xml:id="i-7FfqhN3ssezEwHd47i5uz1">
            Förslag till riksdagsbeslut
          </head>
          <list xml:id="i-TeyQpHhLvoToPXgJSXjcxs" style="ol">
            <item xml:id="i-DPpZSkd8xJ3W1YtmpfqeNw">
              Riksdagen ställer sig bakom det som anförs i motionen om att
              tillsätta en större utredning för en modernisering av public service
              som system och tillkännager detta för regeringen.
            </item>
            <item xml:id="i-AVSMUZU3c3XFwwzFexa1m7">
              Riksdagen ställer sig bakom det som anförs i motionen om att
              direktiv bör tas fram som ser över möjligheterna att slå samman
              public service-bolagen till ett bolag som sysslar med samtliga
              format, och detta tillkännager riksdagen för regeringen.
            </item>
            <item xml:id="i-7HEpoavFdBGmseg5xmyU3f">
              Riksdagen ställer sig bakom det som anförs i motionen om finansiering
              av public service och tillkännager detta för regeringen.
            </item>
            <item xml:id="i-73U75xPjszSctSs7QgfZfm">
              Riksdagen ställer sig bakom det som anförs i motionen om nordiskt
              samarbete och tillkännager detta för regeringen.
            </item>
            <item xml:id="i-F7m3woMnWjBuQ2TUptUsBR">
              Riksdagen ställer sig bakom det som anförs i motionen om organ
              för saklighetsprövningar och tillkännager detta för regeringen.
            </item>
            <item xml:id="i-87CimNjdmsAJ5eSVsHPCas">
              Riksdagen ställer sig bakom det som anförs i motionen om att
              public service tydligare ska exponera rättelser och tillkännager
              detta för regeringen.
            </item>
            <item xml:id="i-4TAdydCgGHuX6mELB6qDu7">
              Riksdagen ställer sig bakom det som anförs i motionen om kvotering
              och representationstillsättning utifrån ovidkommande yttre kriterier
              och tillkännager detta för regeringen.
            </item>
            <item xml:id="i-UTsqCHy1ACbtLpKGKdbFTZ">
              Riksdagen ställer sig bakom det som anförs i motionen om att
              public service-bolagens webbinnehåll ska inkluderas i sändningstillstånden
              och tillkännager detta för regeringen.
            </item>
            <item xml:id="i-KSzytB7kic6Py2j6gsE39q">
              Riksdagen ställer sig bakom det som anförs i motionen om att
              i de fall en förhandsprövning görs bör den inte göras av en myndighet
              under regeringen och tillkännager detta för regeringen.
            </item>
            <item xml:id="i-GnwoMAvkGUA6Cij4A5fVB">
              Riksdagen ställer sig bakom det som anförs i motionen om att
              tillsätta en utredning som ser över frågan kring övergången från
              marksänd tv till andra distributionssätt och tillkännager detta
              för regeringen.
            </item>
            <item xml:id="i-Eon7AKs7e2eXgxaSmrE92G">
              Riksdagen ställer sig bakom det som anförs i motionen om ansvaret
              för svenska språket och tillkännager detta för regeringen.
            </item>
          </list>
        </div>
        <div xml:id="i-G5nfCNGt8J83JTbF8AkWru" type="motContent">
          <head xml:id="i-SEY1R645EeHXjLB59NyBbh" type="h1">
            Motivering
          </head>
          <p xml:id="i-XKySQWwySgjqYm7TMHQax">
            Public service, tillsammans med tryckfrihetsförordningen och
            yttrandefrihets­grundlagen, är grundbultar i vårt mediesystem
            och i förlängningen i vår demokrati. De senaste åren har public
            services vara eller icke vara debatterats frekvent. För Sverige­demokraterna
            fyller public service en viktig funktion då det är att betrakta
            som ett allmänintresse. Public service har ett viktigt grunduppdrag
            i att arbeta med att förmedla kvalitativ samhällsinformation,
            ha ett brett utbud av svensk och nordisk film- och tv-produktion
            för svenska folket, producerat på svenska i Sverige och vara en
            aktör som främjar svenska språket och belyser svensk kultur och
            natur. Utöver det har man även ett särskilt viktigt uppdrag att
            säkerställa att betydelsefull information når hela befolkningen
            vid krissituationer. Det är därför också viktigt att public service
            får de tillräckliga resurser man behöver för att kunna utföra
            det uppdrag som man ålagts, men även att bolagen inte lägger betydande
            medel på innehåll som kan tillgodoses av kommersiella aktörer.
            De senaste åren har bolagen fått kritik för att ägna sig i allt
            för hög grad åt innehåll som den kommersiella marknaden kan tillhandahålla,
            med ett lågt bildningsvärde. Public service borde i mindre utsträckning
            ägna sig åt innehåll som är kommersiellt gångbart. Bolagen bör
            samtidigt se över hur de kan säkra att de lever upp till uppdraget
            om kvalitet. Verksamheten bör bli smalare och vassare.
          </p>
          <p xml:id="i-KTFXkfKHVMxg6oTKmdK1q">
            Utifrån partiets socialkonservativa och nationalistiska utgångspunkt
            är det viktigt att det finns en medial aktör som skapar kvalitetsinnehåll
            på svenska språket, har till uppdrag att spegla hela vårt land
            och vara tillgängliga för samtliga medborgare oavsett enskilda
            medborgares fysiska förutsättningar.
          </p>
          <p xml:id="i-TJQRkkztPJETYNtDTQErCT">
            Många upplever att public service-bolagen de senaste åren brustit
            i sitt uppdrag om saklig informationsförmedling och opartiskt
            innehåll. Vi tror att en del av landets nuvarande utmaningar hade
            kunnat lindras, eller undvikas om medborgarna fått full insikt
            och förståelse i vad vissa politiska förslag skulle komma att
            få för konsekvenser. Det talas om en åsiktskorridor i hela mediesfären,
            en åsiktskorridor som public service tyvärr hållit sig inom.
          </p>
          <p xml:id="i-8HoQ57k2Ncpeh1KRqGrtXC">
            Mediesystemet blir starkt av en tredje statsmakt som inte enbart
            granskar den offentliga makten, utan som även granskar och sporrar
            varandra till högre kvalitet och saklighet i sin rapportering
            och granskning. Public service har en viktig roll i denna sammansättning
            av medier. Därför är det oerhört oroande med bristerna i saklighet
            och opartiskhet vi kunnat se i public service-bolagens innehåll.
          </p>
          <p xml:id="i-PjH2oC1G3HK7wvAAorLrDp">
            För att uppnå en högre trovärdighet för public service, behöver
            public service-systemet reformeras. Vi ser omfattande förändringar
            i vår mediekonsumtion och i mediebolagens innehåll, mediebolagen
            specialiserar sig numera inte enbart på ett format, utan trenden
            är att mediebolag sysslar med såväl tv, radio och textbaserarat
            medieinnehåll. För att public service-bolagen fortsatt ska vara
            relevanta i framtidens mediesfär måste de anpassa sig efter denna
            utveckling. Detta är ytterligare ett skäl till att reformera public
            service för att göra det smalare och vassare.
          </p>
          <p xml:id="i-UgkmAAjU34Qh3jpVPsitjw">
            Allt fler kritiska röster gör sig hörda då man anser att bolagen
            inte uppfyller kraven i sändningstillståndet. Trots fortsatt höga
            förtroendesiffror ser vi också oroligt på det vikande förtroendet
            bland allt fler grupper och utmaningen i att behålla förtroendet
            hos nya generationer med tanke på förändrade medievanor.
          </p>
          <p xml:id="i-LHKjDKUfo28RtUTX2GLW3x">
            Sverigedemokraterna vill se en översyn av public service och
            dess kringliggande system. Därför föreslår vi att regeringen tillsätter
            en större utredning som tar hänsyn till de förslag vi för fram
            nedan och lägger fram egna förslag för hur vi kan konstruera ett
            nytt modernare public service-system, med starka inbyggda mekanismer
            som i den mån det går utgör grunden för en opartisk medieaktör.
          </p>
          <head xml:id="i-EDVFoP46ZEzk7EcqYVaydG" type="h2">
            En public service-aktör
          </head>
          <p xml:id="i-YAvkFRiBvSuVo7gnghcMAR">
            Medielandskapet har genomgått en betydande förändring de senaste
            åren, där teknikutvecklingen låter fler aktörer utmana de etablerade
            mediehusen. Teknik­utvecklingen har även tillåtit mediebolagen
            att frångå sitt tidigare fokus på ett format till att numera anpassa
            formatet till det mest lämpliga för innehållet. Mediehus som tidigare
            enbart använt tidningar för att sprida information, använder idag
            både ljud, bild, text och video. Vi ser en utveckling mot mediebolag
            utan inlåsning till ett utgivningsformat.
          </p>
          <p xml:id="i-MLWCT2R8GnRFqMfLhbRvKk">
            En sådan utveckling måste public service anpassa sig till. I
            framtiden blir det otidsenligt att ha separata public service-bolag
            för olika format, där ett bolag sänder radio och ett annat sänder
            tv samtidigt som de sprider information genom text på sina webbportaler.
          </p>
          <p xml:id="i-BVXApv3c77EwzjdCZPnRUF">
            Ytterst få länder i världen har separata public service-bolag
            efter format, samtliga av våra grannländer har endast ett public
            service-bolag. Vi föreslår en sammanslagning av public service-bolagen
            även i Sverige.
          </p>
          <p xml:id="i-4oqkotKroAG3KkvTnGnfQ7">
            En sammanslagning skulle kunna generera samordningsvinster, effektivitets­förbättringar
            och att medel kan fördelas bättre. En bättre fördelning skulle
            ge public service ökade möjligheter att med material på svenska
            konkurrera med stora internationella medaktörer inom exempelvis
            drama. Nuvarande oproportionerligt stora medelstilldelningen till
            radioverksamheten genom fördelningsnyckeln, kan enklare anpassas
            utifrån de mindre kostsamma förutsättningarna som finns för att
            producera radio och mer resurser kan till exempel tillföras producerandet
            av högkvalitativ journalistik och storslaget svenskt drama, som
            utspelar sig i svenska miljöer i nutid, framtid och dåtid.
          </p>
          <p xml:id="i-AUJSHhjngyLWttUgyiZnu8">
            Vi föreslår att direktiv tas fram i syfte att redogöra för hur
            en sammanslagning kan se ut och äga rum.
          </p>
          <head xml:id="i-525Wdz6Bk368zKYyC5PgZR" type="h2">
            Finansiering av public service
          </head>
          <p xml:id="i-7CkhsJ1gXqpviFU48McxtH">
            Dagens skattefinansierade public service behöver, så som vi även
            påpekade vid införandet av nuvarande system, betydande reformer
            för att säkra saklighet och opartiskhet. Ett skattebaserat system
            möjliggör inte ”röstning med fötterna”, det vill säga att det
            är möjligt att avstå från att äga en tv och på så vis avstå från
            att vara med och finansiera public service om man känner sig missnöjd
            med bolagens prestation.
          </p>
          <p xml:id="i-GzYdSAcSuKfmyvcbiYZ7Rb">
            Public service är en viktig del av grundläggande del av svensk
            informations­infrastruktur, men vi anser i dagens läge att kostnaderna
            för public service ska minskas och att det bör utredas hur en
            effektivisering på bästa sätt kan uppnås. Vi anser vidare att
            public service bör sträva efter att bli snävare, vassare och upprätthålla
            en högre kvalitet än vad som görs idag.
          </p>
          <head xml:id="i-JTWNJiPn6ieVCLPLiFntmK" type="h2">
            Nordiskt samarbete
          </head>
          <p xml:id="i-VrXCVg8GfPboESdhsqYjc4">
            Med anledning av ovanstående problemställning föreslår vi ett
            djupare samarbete i nyhetsrapportering mellan de nordiska länderna.
            Vi ser framför oss ett sorts referent­granskningssystem de nordiska
            länderna emellan, där de olika ländernas bolag samordnar tillfällen
            för att ge varandra konstruktiv kritik. Sverige bör därför initiera
            samtal för att se över möjligheterna till ett närmare samarbete,
            för att länderna därefter ska kunna ge respektive lands programbolag
            direktiv att tillsammans med lämplig aktör utreda formerna för
            ett sådant samarbete. Utformningen ska utredas, men förslaget
            ska resultera i ett system för hur man gemensamt kan föra fram
            konstruktiv kritik mot varandra. Resultaten bör därefter presenteras
            offentligt, exempelvis genom en rapport eller notis på public
            service-bolagens hemsidor. På så sätt kan de olika ländernas public
            service-bolag dela med sig av sina styrkor till varandra, och
            minska risken för ensidig rapportering. Vår vision med detta system
            är att säkra medborgarnas tillgång till en än mer nyanserad informationsförmedling
            där viktiga ämnen inte faller i skymundan. Vår förhoppning är
            att denna åtgärd kan ha en positiv påverkan på övriga mediers
            nyhetsrapportering och på så vis stärka trovärdigheten för hela
            mediasektorn.
          </p>
          <head xml:id="i-3kcGY8nRL4aPmNdEXbG3Cb" type="h2">
            Saklighetsprövningar
          </head>
          <p xml:id="i-9ephTdReNKcaQEGjdMACvG">
            I tankesmedjan Timbros rapport Sakligheten i SVT och SR och i
            det seminarium som hölls om rapporten framkom det att det finns
            brister i granskningsnämndens granskning av sakligheten i public
            services reportage. Det framkom att det råder en diskrepans mellan
            vad allmänheten uppfattar är granskningsnämndens uppgift kring
            att granska exempelvis sakligheten i program som har sänts och
            granskningsnämndens tolkning av sitt uppdrag. Granskningsnämnden
            menar att det inte är deras uppgift att på egen hand dubbelkontrollera
            fakta. Samtidigt använder programföretagen ofta gransknings­nämndens
            arbete som ett argument för att programföretagen lever upp till
            sitt uppdrag om saklighet.
          </p>
          <p xml:id="i-L166T6GsFqYvDcE1T2NvPm">
            Sverigedemokraterna anser att det är av yttersta vikt att public
            services rapportering är saklig och korrekt, och att uppgifter
            kontrolleras i de fall som anmäls till gransk­ningsnämnden. Det
            är naturligt att det kan bli fel i exempelvis nyhetsförmedling,
            men i de fall det råder oklarheter om korrekt information förmedlats
            så ska detta givetvis följas upp.
          </p>
          <p xml:id="i-RV4A4PcCxxxTji9bfXDfLr">
            Vi föreslår att det, åtminstone vad gäller public services nyhets-
            och fakta­förmedling, ska finnas ett samhällsorgan som genomgående
            kontrollerar saklighet och informationens korrekthet i de fall
            en anmälan gjorts. Detta skulle kunna göras genom att granskningsnämnden,
            eller ett specialinriktat organ, sätter samman ett vetenskapsråd
            som får till uppgift att kontrollera anmälda programs eller reportages
            saklighet. Deras utredning skulle därefter kunna publiceras offentligt
            och skickas till anmälaren. Det är av största vikt att public
            service-bolagen känner till och förstår vad de anmälningar som
            kommer in handlar om för att undvika misstag i framtiden. Upprepas
            samma misstag om och om igen skadar det förtroendet för public
            service.
          </p>
          <head xml:id="i-A6xNi9nHx91GGj4S3PKEk7" type="h2">
            Öka medias förtroende genom att exponera rättelser
          </head>
          <p xml:id="i-PGUG29XKS1S634znzf3KAW">
            I studien Rätta på riktigt – om upprättelse och rättelser i medier
            som Institutet för mediestudier låtit göra framkommer det att
            många av de som gjort en anmälan mot medier inte upplever att
            medierna ger dem upprättelse eller anstränger sig tillräckligt
            för att rätta sitt misstag. Det upplevs som att medierna försöker
            gömma undan sina rättelser istället för att tydligt försöka rätta
            till det som blivit fel.
          </p>
          <p xml:id="i-BvqFHTkBkWMoXWBQ92UK6Y">
            I studien lyfts det fram att bland annat New York Times har en
            daglig spalt för rättelser, och rättelserna blir på så vis enkla
            att se och hitta. Sverigedemokraterna instämmer i detta, och vi
            är övertygade om att förtroendet för medierna kan stärkas genom
            att mediekonsumenterna kan känna sig trygga i att i de fall de
            blivit fel­informerade kommer de att uppmärksammas på detta. Det
            är mänskligt att fela, men den som är beredd att erkänna sina
            misstag och söka rätta till dem har hedern i behåll.
          </p>
          <p xml:id="i-BNHuBYWkRKR6j7uhoh3czr">
            Vi föreslår därför en översyn av hur detta skulle kunna implementeras
            i public services sändningstillstånd. En modell där sändningstid
            avsätts för ett program med rättelser skulle kunna vara ett alternativ.
            Programmet skulle kunna innehålla en förklaring av ansvarig redaktör
            till vad som gått fel tillsammans med en rättelse och en eventuell
            diskussion i ämnet. På så vis kan public service förstärka sitt
            förtroende ytterligare genom att garantera att deras uppdragsgivare
            och konsumenter enkelt blir medvetna om felaktigheter i public
            service-bolagens rapportering. Programmet kan också vara en möjlighet
            för public service att mera utförligt rapportera om ett program
            eller reportage som fått många anmälningar, men där det visat
            sig att allmänheten inte har fog för sin uppfattning.
          </p>
          <head xml:id="i-Pd9ud44RYAVbpHW9CnJHdv" type="h2">
            Kompetens före kvotering
          </head>
          <p xml:id="i-6CpUjJwhJZhHxmzb56TFXs">
            Ofta föreslås etnisk och sexuell representation som ett verktyg
            för att bredda medie­rapportering och mångfald. Man utgår från
            att personer med olika ursprung, genom sin härkomst, kan ge nya
            perspektiv i debatten. Sverigedemokraterna anser att denna form
            av mångfaldsambition inte är konstruktiv, det vill säga att en
            persons förmåga att lyfta fram perspektiv inte alltid eller enbart
            påverkas av en persons etnicitet eller sexuella läggning, och
            att det är högst tveksamt att denna typ av åtgärd skulle bredda
            debatt­klimatet och säkra en mångfasetterad rapportering. Av den
            anledningen är vi kritiska till att man i sändningstillståndet
            fäster vikt vid könsfördelning och etnisk representation. Kompetens
            måste vara primärt fokus framför kvotering av olika slag. Ett
            närmare nordiskt nyhetssamarbete med varierade perspektiv torde
            till exempel vara en bättre metod för att bredda kompetens och
            infallsvinklar.
          </p>
          <head xml:id="i-UsxLGAdvMnG4JvJ6JQNvvy" type="h2">
            Public service-bolagens webbtjänster
          </head>
          <p xml:id="i-9fV55JXMQourRpsqNFgM6B">
            Mer av public services innehåll ska kunna granskas. Idag granskas
            inte public service-bolagens webbinnehåll av granskningsnämnden,
            och sändningstillståndet berör inte webbverksamheterna. Programbolagens
            hemsidor innehåller mycket som vanliga tv-sändningar inte innehåller,
            så som textavsnitt intill programinslag som givetvis bör kunna
            granskas utefter programbolagens uppdrag om saklighet och opartiskhet.
          </p>
          <p xml:id="i-VvRkHSgbYL4YQY6GuPykwx">
            2018 års grundlagsutredning (SOU 2020:45) föreslår ändringar
            som möjliggör granskning av webbinnehåll. Det är glädjande att
            alla partier äntligen lyssnat på oss och att vi nu tillsammans
            tagit fram förslag för att lösa denna ohållbara problematik. Vi
            uppmanar regeringen att snarast möjliggöra för riksdagen att fatta
            beslut som möjliggör att programbolagens webbtjänster ska granskas
            utifrån saklighet och opartiskhet.
          </p>
          <head xml:id="i-XXcvHCSf1GVUU1ajPqy1v" type="h2">
            Förhandsprövning
          </head>
          <p xml:id="i-VB5kaZEW9whNmUgL3GNsFa">
            Skiljelinjen mellan censur och styrning från regeringen är hårfin
            vad gäller förhands­prövning. Vi månar om armlängds avstånd, framförallt
            när politiker kan bedöma programinnehåll så som i förhandsprövningen
            av public service nya tjänster innebär. Förhandsprövningen fungerar
            på så vis att nya program eller andra tjänster av större betydelse
            ska anmälas till regeringen i förväg för godkännande. Anmälan
            ska även rapporteras till MPRT som i sin tur utreder och godkänner
            den nya tjänstens allmänna värde och marknadspåverkan. Vi ställer
            oss skeptiska till om det är politikers, och särskilt regeringens
            uppdrag, att avgöra om public service-bolagen ska få lov att starta
            nya tjänster eller inte. Om och i de fall en förhandsprövning
            görs, bör den inte göras av en under regeringen underställd myndighet.
          </p>
          <head xml:id="i-JHSSg4jU2oZ3Pb1D42dAoz" type="h2">
            Distribuering under kris och framtida distributionsformer
          </head>
          <p xml:id="i-Y6e1EAm6sEz5H31tsWdarM">
            Regeringen skriver i propositionen 2018/19:136 Ett modernt public
            service nära publiken – Villkor 2020–2025 att övergången från
            marksänd tv till andra distributionssätt ska utredas fram till
            2027. Sverigedemokratarena vill betona att denna utredning bör
            komma till stånd snarast och att det bör finnas möjlighet att
            diskutera det eventuella innehållet i en sådan utredning i flera
            år innan ett beslut ska fattas. Detta för att teknikutveckling
            går mycket fort och att frågorna berör rikets och medborgarnas
            säkerhet. Det bör säker­ställas att public services webbportaler
            går att nå i en krissituation om landet är under angrepp.
          </p>
          <p xml:id="i-TB4jNUDrg8puJyk311LqYA">
            Regeringen skriver att en beredning bör komma till stånd tidigt
            under tillståndsperioden. Sverigedemokraterna anser att denna
            utredning bör påbörjas direkt.
          </p>
          <head xml:id="i-AaoP1Ri1BQ4oLMA1NFmRDD" type="h2">
            Ansvaret för svenska språket
          </head>
          <p xml:id="i-WhCfNLwLyqfzo1LjZZVKmQ">
            Public service-bolagen har enligt sändningstillstånden ett särskilt
            ansvar för svenska språket och dess ställning i samhället. Trots
            detta uppdrag håller public service allt oftare en alltmer omväxlande
            och stundtals låg nivå vad gäller svenska språket i sitt innehåll.
            Både anglicismer och svordomar förekommer vilket är ett tecken
            på bristande hänsyn till sitt språkvårdande uppdrag.
          </p>
          <p xml:id="i-9s8xgngFLVwBhwos9Tww2p">
            Förmågan att förstå och uttrycka sig väl på svenska är en demokratifråga.
            Samhällets institutioner har ett gemensamt uppdrag att i den mån
            det går ge medborgarna goda förutsättningar till ett rikt och
            adekvat språk. Det är viktigt att public service tar sitt språkvårdande
            uppdrag på allvar och att språket håller en god nivå i det innehåll
            bolagen skapar. Bolagen bör även ta hänsyn i sitt språkbruk dagtid
            och exempelvis särskilt undvika svordomar under tider när det
            är troligt att minderåriga tar del av innehållet.
          </p>
        </div>
        <div xml:id="i-R88RshQzdR2mxSAnbHGgqm" type="signatureBlock">
          <list xml:id="i-38U3LVT2WgAwTHiQbKhZTe">
            <item xml:id="i-JVbHFZBSXsbSrEhK9xp3iy" type="signature">
              Aron Emilsson (SD)
            </item>
            <item xml:id="i-Gko3A5apmpUUSLUuYYAsPk" type="signature">
              Angelika Bengtsson (SD)
            </item>
            <item xml:id="i-X25BSs1BRBQZj872sjC4x9" type="signature">
              Cassandra Sundin (SD)
            </item>
            <item xml:id="i-4U4DLtWtwBP7Z4pZjm3BBK" type="signature">
              Jonas Andersson i Linköping (SD)
            </item>
          </list>
        </div>
      </div>
    </body>
  </text>
</TEI>
