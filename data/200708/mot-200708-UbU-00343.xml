<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00343">
  <teiHeader>
    <fileDesc>
      <titleStmt>
        <title>Internationell yrkeshögskola i Angered</title>
        <author corresp="i-QhURWkawnPDBf443faKewj">av Cecilia Wigström i Göteborg (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Internationell yrkeshögskola i Angered</title>
          <idno type="rdwebb">GV02Ub343</idno>
          <rs type="number">Ub343</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub343/text</ref>
          <ref type="dokument_url_html">http://data.riksdagen.se/dokument/GV02Ub343</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub343</ref>
          <ref type="doc">http://data.riksdagen.se/fil/E35911E0-B728-458A-866A-699ADFFAF86D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QhURWkawnPDBf443faKewj</idno>
            <name>Cecilia Wigström i Göteborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8d2sn1V4wJgVfJzGquXcsv" type="signed"/>
        <correspContext corresp="i-8d2sn1V4wJgVfJzGquXcsv">
          <note type="signatory" corresp="i-QhURWkawnPDBf443faKewj"/>
        </correspContext>
        <correspAction xml:id="i-XySBWmxZjB2Hk8MhxDwqJr" type="referral">
          <date when="2007-10-16"/>
        </correspAction>
        <correspAction xml:id="i-F7uWzFHzkqegorMHeQMn9e" type="dismissal">
          <date when="2007-10-16"/>
        </correspAction>
        <correspAction xml:id="i-RtmBkjqSumcWY9PjjEGSP5" type="numbering">
          <date when="2007-10-05"/>
        </correspAction>
        <correspAction xml:id="i-QTkYwcZU6pv1ecohKfbUYD" type="submission">
          <date when="2007-10-03"/>
        </correspAction>
        <correspAction xml:id="i-6FrbckZv2y4XMqfpku57at" type="transfer">
          <date when="2007-10-03"/>
        </correspAction>
        <correspAction xml:id="i-QhS78MGHKjsE2HZPHhPXew" type="assigned"/>
        <correspContext corresp="i-QhS78MGHKjsE2HZPHhPXew">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-83RctQkrBoiGbnxxqgjdma" type="motBody">
        <div xml:id="i-2my39xnieZ2NaLgLz4kqqk" type="motProposal" subtype="förslag">
          <head xml:id="i-ViHN5VMiXZgHDG3ED4Bs8Q">
            Förslag till riksdagsbeslut
          </head>
          <p xml:id="i-iUogRaBfV6ykNhCFUM3Gm">
            Riksdagen tillkännager för regeringen som sin mening vad som
            anförs i motionen om att en yrkeshögskola med internationell inriktning
            bör inrättas i Göteborg och förslagsvis placeras i Angered.
          </p>
        </div>
        <div xml:id="i-9fVjSEmJNyA1cVbZYYRxGK" type="motContent">
          <head xml:id="i-RNbzecihv3Mn2vJSanyDqc" type="h1">
            Motivering
          </head>
          <p xml:id="i-ByKyCYqrMULKL5rroj7sjD">
            Sveriges utbildningsväsende har under lång tid haft all fokus
            på akademisk utbildning för dem som är intresserade av utbildning
            efter gymnasiet. Sverige är i stort sett ensamt i västvärlden
            om att inte ha någon form av yrkeshögskola för dem som vill utveckla
            sina yrkeskunskaper efter avslutade gymnasiestudier. För Sverige
            som kunskapsnation är det en stor brist.
          </p>
          <p xml:id="i-UUz23hjSAQKV7QE8H2rLPu">
            Det finns idag en djungel av olika utbildningar för de studenter
            som trots allt inte väljer att studera på universitet. Samtidigt
            behöver dessa studenter fördjupade kunskaper inom sitt yrkesområde
            för att kunna komma ut på arbetsmarknaden. Som modell för en samlad
            yrkeshögskola bör man ta erfarenheter från den kvalificerade yrkesutbildningen,
            s.k. KY-utbildning. Dessa utbildningar har varit mycket framgångsrika,
            innehållet är av hög kvalitet och många av studenterna har fått
            jobb efter examen. Kännetecknande är att utbildningen bedrivs
            i nära samarbete med branschen för att möta arbetsmarknadens behov.
          </p>
          <p xml:id="i-QKat8hmXMBFapWCAeumYyG">
            Undersökningar visar att inte minst Göteborgs universitet ligger
            dåligt till när det gäller att rekrytera studenter från studieovana
            miljöer. En yrkeshögskola skulle kunna fylla en viktig roll för
            dem som annars inte tar sig in på universitetet eller Chalmers.
            För näringsliv och offentlig sektor innebär det en möjlighet att
            kunna rekrytera fler medarbetare med en gedigen yrkesutbildning.
          </p>
          <p xml:id="i-56QWVHhxthUthDKogL6nGU">
            Yrkesutbildningar måste få drivas på sina egna villkor och inte
            dömas efter universitetsvärldens akademiska ramar. Inte desto
            mindre bör det finnas såväl lärare med anknytning till företagande
            och yrkeslivet som lärare med nära koppling till den ledande forskningen
            genom nära samverkan med universitet eller genom egen forskning
            på en annan högskola. Den studerande skall också med kompletterande
            vetenskapsstudier kunna gå vidare om intresset för en akademiskt
            inriktad examen och rentav forskarinriktning väcks under utbildningstiden
            eller efteråt.
          </p>
          <p xml:id="i-CCJZUP4A6JTLTLmfMv5nqK">
            Göteborg behöver definitivt en yrkeshögskola och Angered vore
            en bra plats. Många ungdomar som bor i Angered har vuxit upp utan
            att känna särskilt många som läst vidare efter gymnasiet. Det
            finns många förmågor med stor potential som idag inte attraheras
            av de akademiska utbildningarna på universitet. Med en yrkeshögskola
            i Angered öppnas nya möjligheter för dem som vill få en yrkesutbildning
            med stora chanser till jobb efter examen.
          </p>
          <p xml:id="i-Ns5YQdAuX4ueGwnqtggBB2">
            Yrkeshögskolan bör ha en internationell inriktning. Göteborg
            är och har alltid varit en internationell stad med internationella
            kontakter byggda på handelsutbyte. Den traditionen skulle passa
            väl överens med yrkeshögskolans inriktning. Många av de boende
            i Angered har en bakgrund från ett annat land och internationella
            kontaktnät. Det väsentliga är att yrkeshögskolan kan locka dem
            som bor i närområdena, likaväl som att locka studenter från såväl
            övriga Göteborg som hela Sverige.
          </p>
          <p xml:id="i-Q9PSTd5r9jgbFRqyQzBbV2">
            Det ger förhoppningsvis också fler vägar för människor med invandrarbakgrund
            att ta sig in på arbetsmarknaden. Samtidigt ges en mer positiv
            bild av deras bakgrund och erfarenheter genom att högskolan som
            sådan tar sin utgångspunkt i det internationella perspektivet.
            Företag och organisationer behöver idag yrkesskickliga unga medarbetare
            som kan komma i arbete direkt i en globaliserad organisationsstruktur
            oavsett om det är det lilla företaget här hemma som jobbar mot
            globala koncerner eller en ideell organisation på plats någon
            annanstans i världen.
          </p>
          <p xml:id="i-921mEmFkqBGpEvSAQucJdS">
            En yrkeshögskola i Angered skulle bli en viktig resurs för Göteborgs
            nordöstra stadsdelar, för Västsverige och för hela vårt land.
          </p>
        </div>
        <div xml:id="i-HMtbnTHTku28V92YLiXXYh" type="signatureBlock">
          <list xml:id="i-PsGYuV9Eq5TDR6M21qGbVr">
            <item xml:id="i-AJiEpjKTKkD72Xp8oZCmMU" who="i-QhURWkawnPDBf443faKewj" type="signature">
              Cecilia Wigström i Göteborg (fp)
            </item>
          </list>
        </div>
      </div>
    </body>
  </text>
</TEI>
