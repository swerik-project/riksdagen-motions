<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199293-KU-00218">
  <teiHeader>
    <fileDesc>
      <titleStmt>
        <title>Sveriges författning</title>
        <author corresp="i-8HiHungHEQFnPqnUhnscP3 i-8HiHungHEQFnPqnUhnscP3">av Martin Nilsson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sveriges författning</title>
          <idno type="rdwebb">GG02K218</idno>
          <rs type="number">K218</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GG02K218/text</ref>
          <ref type="dokument_url_html">http://data.riksdagen.se/dokument/GG02K218</ref>
          <ref type="dokumentstatus_url_xml">http://data.riksdagen.se/dokumentstatus/GG02K218</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8HiHungHEQFnPqnUhnscP3</idno>
            <name>Martin Nilsson</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-PdJw8xPqQjV6cBPBbRhsqT</idno>
            <name>Kent Carlsson</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <name>Ulrica Messing</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-8HiHungHEQFnPqnUhnscP3</idno>
            <name>Martin Nilsson </name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-L7Ay5GaFaMutWEX7utMv62</idno>
            <name>Ulrica Messing </name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-PdJw8xPqQjV6cBPBbRhsqT</idno>
            <name>Kent Carlsson </name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-S3hhuQToCZsNTYQYdQyQTz" type="signed"/>
        <correspContext corresp="i-S3hhuQToCZsNTYQYdQyQTz">
          <note type="signatory" corresp="i-8HiHungHEQFnPqnUhnscP3"/>
          <note type="signatory" corresp="i-PdJw8xPqQjV6cBPBbRhsqT"/>
          <note type="signatory" corresp="i-L7Ay5GaFaMutWEX7utMv62"/>
          <note type="signatory" corresp="i-8HiHungHEQFnPqnUhnscP3"/>
          <note type="signatory" corresp="i-L7Ay5GaFaMutWEX7utMv62"/>
          <note type="signatory" corresp="i-PdJw8xPqQjV6cBPBbRhsqT"/>
        </correspContext>
        <correspAction type="referral" xml:id="i-RmzzRtrG7t1UBi2bb3GCP6">
          <date when="1993-02-10"/>
        </correspAction>
        <correspAction type="dismissal" xml:id="i-a87W8rUT6gJdPK73qxVoz">
          <date when="1993-02-09"/>
        </correspAction>
        <correspAction type="submission" xml:id="i-BifWJ1NPfqaZDQjNjUDA7L">
          <date when="1993-01-26"/>
        </correspAction>
        <correspAction type="referral" xml:id="i-Y2MnYuA6Dt2GyR85N9Wdbr">
          <date when="1993-02-10"/>
        </correspAction>
        <correspAction type="dismissal" xml:id="i-6DfHRjKtFoJLHo9pSv8Pgj">
          <date when="1993-02-09"/>
        </correspAction>
        <correspAction type="submission" xml:id="i-G7DDPDMt2aAYq793EN12pV">
          <date when="1993-01-26"/>
        </correspAction>
        <correspAction type="assigned" xml:id="i-GSAVMDjsNNHCukYtuUgnp5"/>
        <correspContext corresp="i-GSAVMDjsNNHCukYtuUgnp5">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199293/mot_199293_KU_218/mot_199293_KU_218-001.pdf"/>
      <div type="motHeader" xml:id="i-N7insf1vzpP3gRvdejRMJk">
        <div type="motTitle" xml:id="i-CrwB84nZU8XMjSiZrc4qku"/>
        <div type="motSubmissionInfo" xml:id="i-Xrc7hGxa5xDueBynyaH8VA"/>
      </div>
      <div type="motBody" xml:id="i-9GcZn36M3QFsugesxxt2dJ">
        <div xml:id="i-KSgojJL1ffbQRZ6EraR7uY">
          <p xml:id="i-NH1FLUFyqnYWkLr5nTckSR">
            Motion till riksdagen 1992/93:K218
          </p>
          <p xml:id="i-URqR8GCBaupptjnNroxRRu">
            av Martin Nilsson m.fl. (s) Sveriges författning
          </p>
          <p xml:id="i-GySNdZ6KB2Qj3WAmDx3fJH">
            Författningsfrågor är viktiga. De former som folkstyrelsen har,
            de vägar den offentliga makten tar när den utgått från folket,
            kan vara avgörande för om och hur medborgarnas vilja förverkligas.
            Författningsfrågor måste alltid behandlas med sidoblickar på samhället
            utanför riksdagshusets väggar och förhållanden utanför lagbokens
            pärmar. Den formella representativa demokratin är aldrig nog.
            Medborgarna måste på många olika vägar driva sina politiska krav
            och idéer. Det politiska infly- tandet skall vara så jämlikt fördelat
            som möjligt, så att olika samhällsgrup- pers inflytande helst
            bestäms av deras numerär. Samtidigt bör medborgarna i sitt deltagande
            se utöver egna intressen. Demokratin är ett sätt att fatta beslut.
            Demokratin är också ett sätt att leva. Det finns många olika författningstekniska
            lösningar som tillgodoser de formella kraven på en demokrati.
            Vi bör välja dem som främjar rättvisa be- slut, effektivt offentligt
            beslutsfattande och stort deltagande av medbor- garna. Klassiska
            diskussioner i författningsfrågor gäller huruvida den representa-
            tiva demokratin bör organiseras enligt en modell av maktdelning
            eller enligt en modell av en väg för inflytande, samt om folkets
            valda ombud skall åt- njuta fullständig suveränitet eller om deras
            handlingsmöjligheter skall in- skränkas genom minoritetsskydd
            och rättighetskataloger. Vår uppfattning, stödd på historiska
            erfarenheter, är att demokratin som socialt värde måste sidoordnas
            friheten och jämlikheten. Demokratin kan aldrig tillåtas upphäva
            mänskliga rättigheter, demokratin måste alltid re- spektera människornas
            lika värde och de grundläggande mänskliga rättighe- terna som
            de beskrivs i FN:s deklaration. Därför anser vi att det är oerhört
            viktigt att författningen garanterar grundläggande fri- och rättigheter.
            De rättigheter som tillförsäkras medbor- garna på detta sätt skall
            emellertid vara sådana som kommer alla, inte bara några, till
            del. Det utesluter att äganderätten till kapital och jord skulle
            bli föremål för grundlagsskydd. Varken minoritetsskydd mot exempelvis
            skattehöjningar eller någon sär- skild författningsdomstol bör
            införas i Sverige. Ett sådant skydd är i grunden en inskränkning
            av demokratins möjlighet att fatta beslut grundat på folk- flertalets
            vilja. I stället anser vi på denna punkt att den nuvarande lösningen
          </p>
          <pb facs="riksdagen-motions-pdf/data/199293/mot_199293_KU_218/mot_199293_KU_218-002.pdf"/>
          <p xml:id="i-VmiT6gxpUm6YVCFtR2EXzT">
            i regeringsformen är klok. Domstolar och andra myndigheter kan
            endast vägra tillämpa lagar och förordningar beslutade av riksdag
            och regeringen i uppenbara fall av grundlagsstridighet. Detta
            ger de folkvalda rätten att in dubio tolka grundlagarna, medan
            de inte kan gå utanför dem. Däremot borde intresse och respekt
            för författningen främjas. Det kan visserligen inte ske på den
            historiska vördnadens grund, vår regeringsform är varken gammal
            eller tillkommen i något stort ögonblick. Det måste ske på grundval
            av idén att författningen är folkets yttersta instruktion till
            de folkvalda. Därför bör en större direkt medverkan av folket
            vid författnings- ändringar övervägas, helst genom folkomröstningar.
          </p>
          <p xml:id="i-45hVVvkWHeLAjTcnU6UMPz">
            Republikfrågan
          </p>
          <p xml:id="i-9SX8Wdm8iuDqEPYs8YSWy2">
            Vi anser monarkin såsom fenomen vara principiellt felaktigt och
            otidsenligt. Systemet manifesterar en tid utan demokratiska inslag
            och tänkande. Trots det verkar monarki som statsskick ha ett folkligt
            stöd. Det är enligt vår mening därför nu felaktigt att helt byta
            statsskick. Däremot bör moderni- seringar av flera lagar kring
            monarkin, exempelvis successionsordningen, genomföras.
          </p>
          <p xml:id="i-AqHTZQm91WaaUBE94BmCHC">
            Längre mandatperioder
          </p>
          <p xml:id="i-G3xMkS6kDPeonzfT8Ev4A8">
            Vi anser att de nuvarande treåriga mandatperioderna för parlamentariska
            församlingar är för korta. De ger för lite utrymme för långsiktighet
            i politiska beslut, de innebär också en olycklig fördelning mellan
            tid som går åt för val- rörelser och tid som går åt för å ena
            sidan politisk organisering, å andra sidan politisk verkställighet.
            Detta är så mycket mer olyckligt i vår tid, då massme- diernas
            genomslag höjt tempot på eftertankens bekostnad och stärkt kam-
            panjmentaliteten i politiken. Vi kräver därför att mandatperioden
            för kommuner, landsting samt riks- dagen förlängs till fyra år.
            Vidare anser vi att det finns nackdelar med både fasta och rörliga
            mandat- perioder. Med fasta mandatperioder, som vi har i Sverige
            i dag, blir det mycket svårt att utlysa nyval, särskilt i början
            eller slutet av en mandatpe- riod. Ett politiskt dödläge kan därför
            bli bestående under lång tid varvid riks- dagen saknar handlingskraft.
            Rörliga mandatperioder innebär emellertid också stora nackdelar.
            En regering kan när som helst utnyttja ett fördelaktigt opinionsläge
            för att skaffa sig en helt ny fyraårsperiod vid makten. Även om
            historien visar att många sådana beslut varit felbedömningar ger
            det rege- ringen ett stort övertag över oppositionen i det parlamentariska
            arbetet, och ett regeringsparti får närmast monopol på politisk
            planering. Vi förordar därför en lösning med drag ur båda systemen.
            Regeringen ges, som nu, rätt att kalla till nyval för återstoden
            av innevarande mandatperiod. En kvalifice- rad majoritet (lämpligen
            2/3) av riksdagen ges däremot möjligheten att kalla till val för
            helt ny mandatperiod. Detta innebär att ny mandatperiod bara är
            möjlig om det föreligger någorlunda bred politisk enighet om att
            ett nyval är den bästa lösningen. Det sätts en spärr mot partitaktiskt
            motiverade okyn- nesval, medan möjligheten att lösa en parlamentarisk
            kris och samtidigt ge den nyvalda riksdagen arbetsro kvarstår.
          </p>
          <p xml:id="i-B3N5fSVp4yWRestgthJadR">
            Mot. 1992/93 K218
          </p>
          <pb facs="riksdagen-motions-pdf/data/199293/mot_199293_KU_218/mot_199293_KU_218-003.pdf"/>
          <p xml:id="i-XvDtUe32Q1oFgX9NjJzZAi">
            Skilda valdagar
          </p>
          <p xml:id="i-6rLQcDxiYKVa2tDTD2PbT9">
            Tidigare har ett värde funnits i den gemensamma valdagen för
            riksdag, kom- mun och landsting eftersom den koncentrerat mycket
            politiskt beslutsfat- tande till ett tillfälle. Valdagen har traditionellt
            fått stor tyngd och det har varit bra för valdeltagandet. Samtidigt
            har dock en utveckling skett mot allt mer av röstsplittring. Alltfler
            kommuner har fått finna sig i att lokala partier tagit säte i
            kommunfullmäktige. Detta är i grund och botten en sundhets- tecken
            då det tyder på att de lokala frågorna blivit allt viktigare.
            Idag är dess- utom det kommunala sambandet allt mindre. Kommunerna
            har fått allt större befogenheter och blivit alltmer självständiga,
            framförallt politiskt. Med de här skisserade förändringarna kan
            därför skilda valdagar knappast undvikas. Det blir dessutom för
            långt mellan valtillfällena i annat fall. Dess- utom måste, om
            regional och lokal självstyrelse stärks, lokala och regionala
            frågor få större utrymme i valen till resp. församlingar. Detta
            underlättas av skilda valdagar. Risken med skilda valdagar är
            att den gemensamma valdag som omfattar de lokala och regionala
            valen får en rikspolitisk profil. Erfarenheterna från det tidigare
            valsystemet och bland annat från vårt västra grannland, Norge,
            är tveklöst att mycket uppmärksamhet koncentreras till rikspolitik
            och riks- politiker. Risken finns att en gemensam kommunalvalsdag
            uppfattas som en riksomfattande opinionsundersökning om förtroendet
            för regeringen och dess politik. Detta är olyckligt och bör undvikas.
            Ett alternativt handlingssätt som vi här förespråkar är att de
            lokala valen inte nödvändigtvis behöver äga rum på samma dag i
            alla kommuner och län. Denna modell med rullande valdagar medför
            förstås flera problem och frå- gor. Vem ska betala och hur ska
            det administreras? Minskar valdeltagandet? På plussidan kan med
            säkerhet noteras att den lokala debatten centreras och blir intressant.
            Med en dylik modell öppnas också vägar för en kommunal och länsregio-
            nal parlamentarism. Möjlighet till lokala nyval kan införas. De
            ovan angivna metoderna för utlysande av extra riksdagsval borde
            kunna implementeras även på kommunerna så att kommunerna får ansvar
            för utlysande och tid- punkt för lokalt val. För att undvika ett
            okynnesutlysande av nyval bör kom- munerna själva stå för kostnaderna
            för valadministrationen.
          </p>
          <p xml:id="i-82J977AcEdAizjQocAabG9">
            Ökad möjlighet till personval
          </p>
          <p xml:id="i-SMhbS3T8QmN93pfav3x1Rg">
            Det svenska valsystemet i dag ger mycket små möjligheter till
            personval. Det finns argument för denna nedtoning av personernas
            betydelse i valen. Inter- nationella erfarenheter av rena personvalssystem
            avskräcker. När personval går före partival går också person före
            sak. Ideologin suddas ut och kampan- jerna slutar handla om politik.
            Vi ser emellertid stora fördelar med att — inom det starka partisystemets
            ram — öka möjligheten för väljarna att påverka vilka personer
            som skall väl- jas. Idérikedom och debattglädje i politiken skulle
            gynnas. Politikerna skulle också tvingas till närmare kontakt
            med sina väljare. Vårt förslag vill betona betydelsen av att valsystemet
            respekterar olika väl-
          </p>
          <p xml:id="i-CdWbhszQ7TfdMraoTC5mE2">
            Mot. 1992/93 K218
          </p>
          <pb facs="riksdagen-motions-pdf/data/199293/mot_199293_KU_218/mot_199293_KU_218-004.pdf"/>
          <p xml:id="i-DaerLusASWfZYVWHrGW1PE">
            jares vilja — väljarens frihet, att valsystemet främjar deltagande
            i demokratin och att valsystemet bildar grund för en demokratisk
            process som förmedlar väljarens åsikter om samhället. Därför skall
            den enskilde väljaren vara suverän när han/hon lägger sin röst.
            Det skall vara möjligt att ge ren partiröst, och fullt möjligt
            att person- rösta på av partierna nominerade kandidater.
          </p>
          <p xml:id="i-LHp3sQe6cS7tJxa7s4AuEQ">
            Proportionaliteten i valsystemet
          </p>
          <p xml:id="i-QWNxiwP3SLfJsXvqpvhUJ3">
            Det har under de senaste åren förts en diskussion om behovet
            av starka rege- ringar. De många mindre partierna som vid de två
            senaste valen kommit in i riksdagen har bedömts utgöra en fara
            för handlingskraftiga majoriteter i riksdagen. Vi delar detta
            synsätt samtidigt som vi ser en fara i att flera av de stora partierna
            drivit frågan med väl stor omtanke om just denna aspekt av författningsfrågan.
            Även mindre partier måste ha rätt att framföra sina väl- jares
            åsikter. Ett sätt att kombinera dessa båda synsätt vore en trappa
            mellan exempelvis tre och åtta procent där mandat tilldelas vid
            tre procent men inte i full utsträckning förrän vid åtta procent.
            Ett sådant valsystem bör utredas vidare.
          </p>
          <p xml:id="i-45wagxFpWJR5X5KPtbxF9T">
            Politikens funktionssätt
          </p>
          <p xml:id="i-XKdpUFbd3mTxbpLV5RmjoU">
            Det finns anledning att även ändra en del av de spelregler som
            gäller för poli- tiska organs funktionssätt. Kring detta och mer
            specifikt kring riksdagens arbetsformer ber vi dock att få återkomma
            i en annan motion.
          </p>
          <p xml:id="i-4rURdVfWWEK65fWpjY5Z8c">
            Starkare regional självstyrelse
          </p>
          <p xml:id="i-AZVLJveJe87C99okxFHA4h">
            I takt med den ökande internationaliseringen finns ett behov
            av starkare re- gionala instanser. Idag fungerar såväl landsting
            som länsstyrelser som någon slags kraft för att ta tillvara regionala
            intressen. Tyvärr dock ofta utan fram- gång. Diskussioner förs
            nu kring en annan indelning. Regionala förbund be- stående av
            kommuner från flera län samarbetar idag i en informell form med
            riktning mot en mer fast regionbildning. Orsakerna är förstås
            flera, men den frustration som finns över otillräckligheten i
            nuvarande system går inte att ta miste på. Det är därför nu angeläget
            att länsstyrelserna och landstingen förs sam- man till en länsregional
            instans med främsta syfte att driva länets intressen samt gemensamma
            angelägenheter, såsom exempelvis större sjukvårdsin- rättningar,
            inom olika sammanhang. Styrande för denna beslutsnivå bör ett
            folkvalt länsparlament vara. Länsstyrelsernas roll som statlig
            regional instans är sedan länge överspe- lad. I stället bör de
            nya länsparlamenten överta dessa funktioner. Det ter sig inte
            mer underligt än att kommunerna idag de facto utför visst statligt
            myndighetsutövande (exempelvis miljö- och hälsoskyddsnämnderna).
            Där- för bör också landshövdingsämbetet avskaffas. Länen får naturligtvis
            välja en främsta företrädare, men då bör de besluta om detta själva
            — inte rege- ringen.
          </p>
          <p xml:id="i-4G9g4KG19uVYFYLJuNnyCc">
            Mot. 1992/93 K218
          </p>
          <pb facs="riksdagen-motions-pdf/data/199293/mot_199293_KU_218/mot_199293_KU_218-005.pdf"/>
          <p xml:id="i-JW1K9GHTxxfoCHY2Lqp6Ej">
            Starkare lokal självstyrelse
          </p>
          <p xml:id="i-2wiRsUoj4ZFeBxk4A7QfLE">
            Medan vi anser att större enheter främjar den regionala demokratin
            — och innebär en faktisk maktspridning eftersom vi får fler politiska
            centra i landet — är vi övertygade om att den lokala självstyrelsen
            vinner på decentra- lisering. Vi ser två skäl till detta: De nuvarande
            kommunerna är så stora att de för de flesta människor sträcker
            sig långt utanför den egna närmiljön. Det finns ingen grund för
            en känsla hos kommunmedlemmarna av att kommunala beslut handlar
            om den egna vardagen. För de flesta människor finns det ingen
            politisk beslutsnivå som kan sägas ligga på deras egen nivå. Det
            tidiga 1970-talets kommunreform motiverades främst av att stora
            kommunala investeringar för uppbyggandet av den gemensamma sektorn
            fordrade stora enheter och brett skatteunderlag. I dag handlar
            kommunalpo- litik om att utveckla och förbättra befintlig verksamhet
            och att prioritera inom denna. I detta arbete är närheten viktigare
            än storleken. Det är viktigt att decentraliseringen av lokal självstyrelse
            inte blir uni- form. Olika lokala förhållanden, inbegripet olika
            åsikter hos människorna, måste bestämma hur den skall gå till.
            Kommun- och stadsdelsnämnder bör bli vanligare och få större ansvar.
            I många fall kan det vara befogat att dela kommuner och ge tidigare
            kommun- delar det fulla ansvaret. Är det bara enstaka gemensamma
            anläggningar som motiverat gemensam kommun är kommunalförbunden
            en framkomstväg för att bibehålla dessa. När ökat ansvar läggs
            på kommunerna, och kanske på mindre kommuner, är det viktigt att
            dessas beroende av medlemmarnas skattekraft minskar. En starkare
            utjämning mellan olika kommuner måste ske, och därvid måste det
            tas mer hänsyn till behov. Däremot bör de anslag som tillförs
            kommunerna inte vara knutna till vissa ändamål, utan bara kom-
            pensera olikheter i struktur och finansiell styrka.
          </p>
          <p xml:id="i-WxGnxTPRcTTT5q19dNbmvY">
            Hemställan
          </p>
          <p xml:id="i-TePJGedA2sDMgv5ihgg7Wj">
            Med hänvisning till det anförda hemställs 1. att riksdagen hos
            regeringen begär att en författningspolitisk ut- redning tillsätts,
            2. att riksdagen som sin mening ger regeringen till känna vad
            i mo- tionen anförts om längre mandatperioder, 3. att riksdagen
            som sin mening ger regeringen till känna vad i mo- tionen anförts
            om personval, 4. att riksdagen som sin mening ger regeringen till
            känna vad i mo- tionen anförts om samordnad regional förvaltning,
            5. att riksdagen som sin mening ger regeringen till känna vad
            i mo- tionen anförts om skilda valdagar, 6. att riksdagen som
            sin mening ger regeringen till känna vad i mo- tionen anförts
            om att kommuner och landsting (länsparlament) bör ges rätt att
            själva bestämma tidpunkt för val, 7. att riksdagen som sin mening
            ger regeringen till känna vad i mo-
          </p>
          <p xml:id="i-FL2FSGxX8PErZnHDftxczs">
            Mot. 1992/93 K218
          </p>
          <pb facs="riksdagen-motions-pdf/data/199293/mot_199293_KU_218/mot_199293_KU_218-006.pdf"/>
          <p xml:id="i-EG3iFbYuRHBMyfNvDedG4o">
            tionen anförts om parlamentariska styrelseformer i kommuner och
            landsting.
          </p>
          <p xml:id="i-C3V89rjAeXq8CtBR8EVitG" type="date">
            Stockholm den 25 januari 1993 Martin Nilsson (s)
          </p>
          <p xml:id="i-92tBMeJ5t7jYcgJUVkLTc5">
            Kent Carlsson (s) Ulrika Messing (s)
          </p>
          <p xml:id="i-Vq5x3nJGcXgYrUCzDyinAT">
            Mot. 1992/93 K218
          </p>
          <p xml:id="i-LwPrj6a94sK45DBryRdRrL">
            10
          </p>
        </div>
      </div>
    </body>
  </text>
</TEI>
