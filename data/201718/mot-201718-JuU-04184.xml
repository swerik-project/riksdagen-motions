<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-JuU-04184">
  <teiHeader>
    <fileDesc>
      <titleStmt>
        <title>med anledning av prop. 2017/18:250 En ny strafftidslag</title>
        <author corresp="i-PAfMpaW8KP2UfRTBpXARTc">av Linda Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4184 av Linda Snecker m.fl. (V)</title>
          <idno type="rdwebb">H5024184</idno>
          <rs type="number">4184</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H5024184/text</ref>
          <ref type="dokument_url_html">http://data.riksdagen.se/dokument/H5024184</ref>
          <ref type="dokumentstatus_url_xml">http://data.riksdagen.se/dokumentstatus/H5024184</ref>
          <ref type="docx">http://data.riksdagen.se/fil/2EC89835-0C46-4BDC-A538-097E77642DA6</ref>
          <ref type="pdf">http://data.riksdagen.se/fil/65D0491F-30DE-4D94-9C7F-76BD5CA5BB43</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-YXoWnRSqCZXZVAFJDK3Ki2</idno>
            <name>Hamza Demir</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-7jbPMjbM9kLr5Hgsxt2FEM" type="basedOn"/>
        <correspContext corresp="i-7jbPMjbM9kLr5Hgsxt2FEM">
          <ref>Proposition 2017/18:250</ref>
        </correspContext>
        <correspAction xml:id="i-KZoQJp8hfx8aVD3XmEvrqU" type="signed"/>
        <correspContext corresp="i-KZoQJp8hfx8aVD3XmEvrqU">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-YXoWnRSqCZXZVAFJDK3Ki2"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction xml:id="i-8xVGZAkX8hGSReyGUqXh5z" type="submitted">
          <date when="2018-05-08"/>
          <time when="15:24:28"/>
        </correspAction>
        <correspAction xml:id="i-6bRgEaPEc6gqVRLU1okHCa" type="dismissed">
          <date when="2018-05-14"/>
        </correspAction>
        <correspAction xml:id="i-77ioQZT6x5W7dvF4Qguc4d" type="reviewed">
          <date when="2018-05-14"/>
          <time when="10:52:15"/>
        </correspAction>
        <correspAction xml:id="i-En1Taa61TR6FMUDGfHANaV" type="referred">
          <date when="2018-05-15"/>
        </correspAction>
        <correspAction xml:id="i-Dx82GyqL8WCgJm96gafiJJ" type="assigned">
          <date when="2018-06-13"/>
          <time when="16:44:36"/>
        </correspAction>
        <correspContext corresp="i-Dx82GyqL8WCgJm96gafiJJ">
          <ref type="assignedTo">Justitieutskottet</ref>
        </correspContext>
        <correspAction xml:id="i-EhZ94KiuCnDDRyrN2E3DwD" type="behandlas_i"/>
        <correspContext corresp="i-EhZ94KiuCnDDRyrN2E3DwD">
          <ref type="uppgift">2017/18:JuU30</ref>
          <ref type="ref_dok_id">H501JuU30</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU30</ref>
          <ref type="ref_dok_titel">En ny strafftidslag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-56CQqa3h83NNdx7mrnoFqq" type="motHeader">
        <div xml:id="i-JY6P6KLFwaTry2PEg8TtWz" type="motTitle">
          Motion till riksdagen 2017/18:4184 av Linda Snecker m.fl. (V)
          med anledning av prop. 2017/18:250 En ny strafftidslag
        </div>
      </div>
      <div xml:id="i-Cq2T65S61Qy8ReVBp1CZPs" type="motBody">
        <div xml:id="i-HTGmazkMLwgWJuQ2AHLVee" type="motProposal" subtype="förslag">
          <head xml:id="i-LMwGQTCCqrj89zjexUtLjw">
            1 Förslag till riksdagsbeslut
          </head>
          <list xml:id="i-PamhQsDQYoNh67czBtPJYN" style="ol">
            <item xml:id="i-NwE6QttNYKFJhmTadCG3Ce">
              Riksdagen avslår propositionen i den del som avser förslag om
              att när ett fängelsestraff har börjat verkställas och hovrätten
              skärper fängelsestraffet ska hovrättens dom eller beslut gälla
              omedelbart, om inte rätten beslutar något annat.
            </item>
            <item xml:id="i-EW8QcJV19WraLCoCwoQfpV">
              Riksdagen avslår propositionen i den del som avser förslag om
              ökad flexibilitet när det gäller att ta in en dömd i häkte eller
              polisarrest i samband med att hen ska överföras eller förpassas
              till en kriminalvårdsanstalt för verkställighet av straff.
            </item>
            <item xml:id="i-FLNZmnDTj27TpWrHyoYGi6">
              Riksdagen ställer sig bakom det som anförs i motionen om att
              regeringen snarast bör återkomma med förslag som ligger i linje
              med vad som föreslås i utredningsbetänkandet Färre i häkte och
              minskad isolering (SOU 2016:52) när det gäller barn och häktning
              och tillkännager detta för regeringen.
            </item>
          </list>
        </div>
        <div xml:id="i-BpE4WC13nv3ZV7cDXUwJd1" type="motContent">
          <head xml:id="i-5rp2BUmTMhare5QnDCVuu3" type="h1">
            2 Propositionens förslag
          </head>
          <p xml:id="i-LSqpLhntuGLiif5ZawsUkt">
            Regeringen föreslår i propositionen en ny strafftidslag i syfte
            att göra verksamheten mer effektiv och rättssäker. Förslaget innehåller
            bestämmelser om när fängelsestraff får verkställas och hur strafftid
            ska beräknas. Det innebär en modernisering och omarbetning av
            regelverket för att göra det tydligt och enklare att förstå och
            tillämpa. Den nya lagen innebär även en anpassning till systemet
            med överförande av straff mellan olika länder.
          </p>
          <p xml:id="i-WVtaZjBcQ6J8VAWjP17EpG">
            Vänsterpartiet ser positivt på att lagstiftningen moderniseras
            och förenklas. Vi är överlag nöjda med och står bakom regeringens
            förslag förutom på ett par för oss centrala punkter. Vi redogör
            nedan för vår syn på rättspolitiken för att sedan ta upp vår kritik
            mot regeringens proposition.
          </p>
          <head xml:id="i-N7Ly5DG1HqbHbShs3UNMbm" type="h1">
            3 Vänsterpartiets rättspolitiska grund
          </head>
          <p xml:id="i-PC5LWGNJQRjwRykerEMpUT">
            Rättspolitiken handlar i grund och botten om trygghet och säkerhet.
            Trygghet för allmänheten att kunna leva sitt liv i frihet med
            de mänskliga rättigheter vi har kommit överens om. Trygghet att
            samhället står upp mot brottslighet och finns där för hjälp och
            stöd när vi behöver det som allra mest. Trygghet att sent på kvällen
            kunna gå en promenad utan att det händer någonting. Från att ha
            legat på en stabil nivå under en tioårsperiod har den upplevda
            otryggheten ökat under de senaste två åren. När tryggheten är
            stor är det något som inte särskilt många reflekterar över. Men
            när tryggheten och säkerheten minskar påverkar det livet på många
            olika plan. Kvinnor och hbtq-personer upplever i betydligt större
            utsträckning än män otrygghet i offentliga miljöer. I Brottsförebyggande
            rådets (Brå) trygghetsundersökning för 2016 svarade en tredjedel
            av kvinnorna att de antingen kände sig ganska otrygga, mycket
            otrygga eller att de inte går ut i det egna bostadsområdet sent
            om kvällarna på grund av otrygghet. Bara en tiondel av männen
            svarade likadant. Det är ett av alla skäl till att rättspolitiken
            alltid måste genomsyras av ett feministiskt perspektiv.
          </p>
          <p xml:id="i-U6jnMbfdwNtkHoQthYLLmK">
            Det är viktigt att allmänheten har ett högt förtroende för och
            tilltro till rättssystemet. Det måste även finnas en demokratisk
            kontroll och insyn i rättsväsendet så att det kan tjäna allas
            bästa. Rättsväsendet är en av de viktigaste delarna i ett demokratiskt
            samhälle. Utan ett väl fungerande rättsväsende får vi ett samhälle
            där den starkes rätt blir den lag som råder.
          </p>
          <p xml:id="i-4XXbES8aUH9v4n5uHxr2cf">
            Vänsterpartiet tycker att det talas för mycket om strafflängder
            och hårdare straff. Vi vill i stället angripa kriminalitetens
            orsaker och fokusera på det brottsförebyggande arbetet. Vänsterpartiet
            anser därför att förståelse, kunskap samt relevant vård och behandling
            är en mer framgångsrik väg än att generellt införa hårdare straff.
            Längden på straffen avskräcker i väldigt liten utsträckning människor
            från att begå brott. Strängare straff kan vara positivt om det
            medför en starkare prioritering inom rättsväsendet samt ökade
            resurser för att utreda brotten, men det har inget eget värde.
            När brottsligheten redan är ett faktum måste samhället sätta gränser
            i form av straff. Huvudsyftet måste dock alltid vara att återföra
            brottslingen till samhället och ett liv i frihet. Vänsterpartiet
            är starkt emot dödsstraff och anser att livstidsstraffet ska ersättas
            med tidsbestämda straff.
          </p>
          <p xml:id="i-P6KHksvmTZYt4WExuW86L8">
            Antalet poliser spelar roll för att förebygga brott, men det
            behöver också uppmärksammas hur poliserna arbetar och vilka arbetsuppgifter
            som är prioriterade. Vänsterpartiet anser att det brottsförebyggande
            arbetet är ett långsiktigt arbete som kräver en helhetssyn på
            samhället. Grundförutsättningen för att kunna förebygga brott
            är ett starkt välfärdssamhälle med en välfungerande omsorg och
            skola samt tillgång till arbete och bostäder.
          </p>
          <p xml:id="i-BVb4XcV7aA49QiCfNZUZyx">
            En framgångsrik kriminalpolitik måste därför ha sin utgångspunkt
            i en analys av de sociala villkor under vilka människor lever.
            De ökade klassklyftorna i samhället och den ökade segregationen
            samt neddragningarna inom viktiga socialpolitiska områden skapar
            en grogrund för kriminalitet och missbruk. När människor upplever
            ett utanförskap, inte får ta del av det goda i samhället och inte
            får delta i dess uppbyggnad kommer samhällets normer och regler
            inte att vara giltiga för dem. En generell och solidarisk välfärdspolitik
            som syftar till ökad delaktighet och till att minska klassklyftorna
            måste därför tillsammans med en tydlig och konkret feministisk
            politik utgöra grunden för en progressiv kriminalpolitik. Rättsväsendet
            kan därför inte vara det viktigaste verktyg vi använder för att
            långsiktigt påverka brottsutvecklingen, men rättsväsendet har
            likväl en mycket stor betydelse och är en fundamental del av ett
            demokratiskt samhälle.
          </p>
          <head xml:id="i-8sQrZGqmPYCTQ6UnrHNz2h" type="h2">
            3.1 Kriminalvård
          </head>
          <p xml:id="i-Fmf5aHTcASvhkbcpUAXxLr">
            Den moderna kriminalvården bygger på den s.k. normaliseringsprincipen.
            Det innebär att verkställigheten i både teori och praktik ska
            organiseras så att en anpassning till livet utanför anstalten
            blir så enkel som möjligt. För att detta ska fungera så krävs
            det bland annat att kriminalvården och övriga relevanta instanser
            i samhället samverkar.
          </p>
          <p xml:id="i-2nrVBamKqzB31bdLp4bh4G">
            Kriminalvården måste vara tillgänglig och inkluderande för alla.
            Oavsett psykiskt eller fysiskt funktionshinder måste vistelsen
            på anstalt fungera. Frivård är kriminalvård som äger rum ute i
            samhället. Frivården övervakar klienter som är villkorligt frigivna,
            har skyddstillsyn, samhällstjänst eller övervakas med hjälp av
            intensivövervakning med elektronisk kontroll, s.k. fotboja. Merparten
            av dem som döms till kriminalvård finns i frivården, vilket är
            runt 12 000 personer. Dagens kriminalpolitiska debatt och politiska
            beslut och ställningstagande förespråkar längre och hårdare straff,
            samtidigt som alla forskningsresultat både i Sverige och i utlandet
            visar att frihetsberövande påföljder är ineffektiva. Inte heller
            Kriminalvården efterfrågar längre straff, utan menar att myndigheten
            kan göra mer och bättre arbete inom frivårdens ramar med behandlingsprogram
            och kontroll i frihet. Frihetsberövandet åstadkommer stort lidande
            och leder till att den dömde anstaltsanpassas.
          </p>
          <p xml:id="i-7jdSFjaVK3ui33eEaaGtiq">
            När politiska beslut leder till längre straff som leder till
            en ökad anstaltsanpassning är det ännu viktigare att utslussningsåtgärderna
            är välorganiserade, effektiva och transparenta samt att det finns
            en bra kommunikation mellan myndigheter och kommuner. Vänsterpartiet
            vill dock att vi pratar om inslussning i stället för utslussning,
            eftersom det viktigaste inte är att slussas ut från kriminalvården,
            utan att alla ges en reell chans att slussas in i samhället igen.
            När inslussningen inte fungerar drabbar det individen hårt. Självmordsstatistiken
            för nyligen frigivna är ovanligt hög, allra högst är självmordsrisken
            de första månaderna efter frigivningen. Tyvärr fungerar inte inslussningen
            i samhället särskilt väl, det finns inte alltid upparbetade relationer
            med relevanta myndighetspersoner som socialtjänst och arbetsförmedling
            och den som ska friges. Samverkan mellan den statliga nivån och
            den regionala och kommunala varierar stort beroende på region
            och kommun.
          </p>
          <head xml:id="i-H3CFuEj7CS8jJR9LaHEprP" type="h1">
            4 Omedelbar verkställighet vid skärpt straff i högre rätt
          </head>
          <p xml:id="i-UaqjWyP9dmHm4wyZ8Rv2V5">
            Regeringen föreslår i propositionen att om ett fängelsestraff
            har börjat verkställas och hovrätten skärper fängelsestraffet
            ska hovrättens dom eller beslut gälla omedelbart, om inte rätten
            beslutar något annat. Bestämmelsen gäller inte fängelsestraff
            som börjat verkställas enligt lagen om intensivövervakning med
            elektronisk kontroll. Regeringen anför som skäl att det i praktiken
            har visat sig att det med den nuvarande ordningen kan uppkomma
            avbrott i verkställigheten i det fall den dömde hinner avtjäna
            tingsrättens dom eller beslut innan hovrättens skärpta dom eller
            beslut har vunnit laga kraft.
          </p>
          <p xml:id="i-2YjUzvoCDwgsg75ciVHtMJ">
            Regeringens förslag innebär ett avsteg från huvudregeln om att
            ett fängelsestraff får verkställas först sedan det vunnit laga
            kraft mot den dömde. Hovrätten för Västra Sverige anser att det
            inte finns tillräckliga skäl för att frångå huvudregeln, och Sveriges
            advokatsamfund står inte bakom förslaget.
          </p>
          <p xml:id="i-S1uoXdqAXeRcNMAZ7Y3ht9">
            Vänsterpartiet har förståelse för att det i praktiken är enklare
            om verkställigheten kan pågå utan avbrott vid en skärpt hovrättsdom.
            Men rent praktiska bekymmer för Kriminalvården kan inte motivera
            ett så pass stort avsteg från huvudregeln som regeringen föreslår.
            Vänsterpartiet menar att huvudregeln om att en dom ska ha vunnit
            laga kraft innan ett fängelsestraff får verkställas bör gälla
            även fortsättningsvis.
          </p>
          <p xml:id="i-FZjLSQ8kx57zbhVXL5fTsQ">
            Riksdagen bör avslå propositionen i den del som avser förslag
            om att då ett fängelsestraff har börjat verkställas och hovrätten
            skärper fängelsestraffet ska hovrättens dom eller beslut gälla
            omedelbart, om inte rätten beslutar något annat. Detta bör riksdagen
            besluta.
          </p>
          <head xml:id="i-LANWPdKyj35hmpyL2U6pT" type="h1">
            5 En mer flexibel intagning av dömd i häkte och arrest
          </head>
          <p xml:id="i-SCvV8jhPteaga3yRXujpP4">
            Regeringen föreslår i propositionen en ökad flexibilitet när
            det gäller möjligheten att ta in en dömd i häkte i samband med
            att hen ska överföras eller förpassas till kriminalvårdsanstalt
            för verkställighet av fängelsestraff. Den dömde ska i sådana fall
            tillfälligt få tas in i polisarrest. Är den dömde under 18 år
            får hen tas in i polisarrest endast om det är absolut nödvändigt.
            Tiden i häkte får inte överstiga 7 dagar om det inte finns särskilda
            skäl. Vid särskilda skäl föreslås en maxgräns i häkte på 30 dagar.
            Den sammanlagda tiden i polisarrest och häkte får inte överstiga
            de angivna tidsramarna. Bestämmelserna ska även gälla då en intagen
            har avvikit och ska återföras till kriminalvårdsanstalt.
          </p>
          <p xml:id="i-PbvChguQxmj3C38jZ1Z8Vr">
            Redan i dag finns det möjligheter att tillfälligt ta in den som
            ska förpassas till kriminalvårdsanstalt för verkställighet av
            fängelse i häkte eller polisarrest i avvaktan på beslut om anstaltsplacering.
            En sådan förvaring får även ske om det behövs med hänsyn till
            transportförhållanden. Enligt förarbetena och praxis bör en sådan
            tillfällig förvaring inte pågå länge än någon eller några dagar.
          </p>
          <p xml:id="i-4mWMbBqFz2YKk34yN4NYZm">
            Sveriges advokatsamfund, som visserligen ser positivt på att
            det i lag tydliggörs när och under vilka förutsättningar dömda
            får tas in i häkte eller polisarrest, motsätter sig förslaget
            bl.a. med motiveringen att det i ökad utsträckning möjliggör att
            dömda förvaras i häkte eller polisarrest. Samfundet anser att
            en förvaring i häkte endast bör kunna användas under en mycket
            kort tid. Även Riksdagens ombudsmän (JO) uttrycker betydande oro
            för att tiden i häkte i många fall kan komma att pågå under det
            maximala antalet dagar. Lagrådet anser att det ur rättssäkerhetssynpunkt
            är en fördel att det i lagen har angetts tidsgränser för placering
            av en dömd i häkte. Dock bör det enligt Lagrådet krävas synnerliga
            skäl för att förvaringen i häkte ska få överstiga sju dagar. Barnombudsmannen
            (BO) avstyrker förslaget i den del det innebär att barn som dömts
            för brott även fortsättningsvis ska få hållas i förvar i polisarrest
            i väntan på överföring eller förpassning till kriminalvårdsanstalt
            för verkställighet av fängelsestraff.
          </p>
          <p xml:id="i-UKyxAVtujUMNcPnjHgJ9q8">
            Vänsterpartiet har full förståelse för att dömda personer tillfälligt
            kan behöva tas in i häkte eller i särskilda fall i polisarrest
            i samband med att de ska transporteras vidare till en kriminalvårdsanstalt.
            Behovet kan t.ex. uppkomma om den dömde avvikit från verkställighet
            vid kriminalvårdsanstalt eller i väntan på att en riskbedömning
            måste göras vid ett placeringsbeslut. Vi anser dock att dagens
            reglering är fullt tillräcklig för att hantera uppkomna behov
            av sådan tillfällig förvaring. Häktning i sig innebär en stor
            påfrestning för den som häktas. Redan genom frihetsberövandet
            har den häktade fått sina fri- och rättigheter inskränkta på ett
            omfattande sätt. Vi är emot en utvidgning av möjligheten till
            förvaring av dömda i häkte och polisarrester eftersom den miljön
            är dokumenterat nedbrytande för de intagna. Barn under 18 år bör
            enligt vår mening inte över huvud taget placeras i häkten och
            arrester.
          </p>
          <p xml:id="i-VhZ7o7MR6NPRyvQPezjS5z">
            Riksdagen bör avslå propositionen i den del som avser förslag
            om en ökad flexibilitet när det gäller att ta in en dömd i häkte
            eller polisarrest i samband med att hen ska överföras eller förpassas
            till kriminalvårdsanstalt för verkställighet av straff. Detta
            bör riksdagen besluta.
          </p>
          <head xml:id="i-6tzy12Hs7eEsqfGLMCZ7Me" type="h1">
            6 Särskilt om häktning och arrestering av barn
          </head>
          <p xml:id="i-RHGY7XgHQBt4KAZspxbTm9">
            Vänsterpartiet vill att det införs ett förbud både mot isolering
            av unga och mot att placera barn och unga i häkten. Vänsterpartiet
            vill även att det skyndsamt genomförs förändringar som innebär
            att barn som misstänks för brott som kräver häktning placeras
            i en miljö som är särskilt anpassad för barn och unga.
          </p>
          <p xml:id="i-JdTt34G8dtVqVjm95dipJ7">
            Sverige har sedan 1991 blivit regelbundet kritiserat av FN:s
            och Europarådets tortyrkommittéer för långa häktningstider och
            isolering av misstänkta genom restriktioner. Kritiken mot Sverige
            har inte bara upprepats under många år utan dessutom varit mycket
            omfattande, då de intagnas situation bl.a. har beskrivits som
            inhuman och förnedrande, främst på grund av omfattningen av restriktionerna
            som innebär långa tider av isolering. Kritiken från FN:s tortyrkommitté
            har varit särskilt hård vad det gäller isolering av unga i polisceller
            eller andra förvar, och kommittén anser att Sverige bör avskaffa
            det systemet. I dag kan unga människor isoleras i 22 timmar om
            dygnet under långa perioder. FN oroas över de självmord och självmordsförsök
            som har skett bland unga som placerats i häkte och som tros vara
            ett resultat av isoleringen. FN-kommittén kräver att Sverige helt
            avskaffar isolering av barn i polisarrest, i häkte och på särskilda
            ungdomshem samt utreder självmordsfallen i häkten.
          </p>
          <p xml:id="i-YNU2SrUcq7KCF61AU15pfY">
            Våren 2013 kom Barnombudsmannens rapport, Från insidan – Barn
            och ungdomar om tillvaron i arrest och häkte, om häktade barn
            som misstänks för allvarliga brott. Den visar hur barn och unga
            utsätts för behandling som strider mot barnkonventionen och EU-regler.
          </p>
          <p xml:id="i-4mj3oMbvh4fTAYzfAXf4tm">
            Eftersom barn skiljer sig från vuxna när det gäller såväl fysisk
            som psykisk utveckling samt känslomässiga och utbildningsrelaterade
            behov så är det självklart att unga som häktas är extra utsatta
            för den stress och påfrestning som både häktningen i sig och isolering
            innebär. Forskning visar att isolering redan efter några dagar
            är skadlig för en människa och att den orsakar framför allt psykiska,
            men ibland även fysiska, skador. Särskilt skadlig är isolering
            för personer under 18 år. Att som barn vara inlåst i ensamhet
            nästan dygnet runt innebär en stor påfrestning och är skadligt
            även om det endast pågår under kort tid. Barnen drabbas dock inte
            enbart psykiskt av inlåsningen. Även kroppsliga funktioner som
            balans och motorik försämras markant.
          </p>
          <p xml:id="i-YR1fSUgbBqJwTPi7L8CRPs">
            I SOU 2016:52 lämnas förslag som går i linje med det Vänsterpartiet
            efterfrågar. Häktade som vid tiden för verkställigheten av häktningsbeslutet
            inte har fyllt 18 år ska enligt förslaget förvaras på ett särskilt
            ungdomshem. I de fall det finns mycket starka skäl mot förvaring
            på ett särskilt ungdomshem får dock åklagaren besluta att barnet
            i stället ska förvaras i häkte. Utredningen vill också att isolering
            av unga förbjuds. Utredningen föreslår att den som inte har fyllt
            18 år och är häktad, alternativt anhållen men placerad på häkte,
            ska ha rätt till minst fyra timmars vistelse tillsammans med någon
            annan varje dag, men understryker att det är en absolut miniminivå.
          </p>
          <p xml:id="i-Tv6A8NXeoYdCsuAinzKMqE">
            Vidare gav regeringen i december 2017 Kriminalvården tillsammans
            med Åklagarmyndigheten och Statens institutionsstyrelse i uppdrag
            att analysera hur situationen för barn som frihetsberövats kan
            förbättras och lämna förslag på åtgärder.
          </p>
          <p xml:id="i-3ssVo2ySE7py1URcgfc5Js">
            Vänsterpartiet anser att det är motsägelsefullt att låta propositionens
            föreslagna bestämmelser om ökad flexibilitet när det gäller att
            ta in en dömd i häkte eller polisarrest omfatta barn under 18
            år samtidigt som ovannämnda översyn pågår. Regeringen bör snarast
            återkomma med förslag som ligger i linje med vad som föreslås
            i utredningsbetänkandet Färre i häkte och minskad isolering (SOU
            2016:52) när det gäller barn och häktning. Detta bör riksdagen
            ställa sig bakom och ge regeringen till känna.
          </p>
        </div>
        <div xml:id="i-GV6dXsJh6b6TXbGNbdey13" type="signatureBlock">
          <list xml:id="i-Pm98GmNMqZiV9oPTJ8RRp4">
            <item xml:id="i-9ATVqnYgbhNPrNLWNcoCyo" who="i-PAfMpaW8KP2UfRTBpXARTc" type="signature">
              Linda Snecker (V)
            </item>
            <item xml:id="i-LuwnQJUcUgrpbdE8jKiq4f" who="i-8voj19hLWTGJHkxNP79tRb" type="signature">
              Nooshi Dadgostar (V)
            </item>
            <item xml:id="i-UYYk5X21y29TXj6d8JYo8x" who="i-YXoWnRSqCZXZVAFJDK3Ki2" type="signature">
              Hamza Demir (V)
            </item>
            <item xml:id="i-M96hGCQWQojrDCBuv4EDNo" who="i-3SiHjpmKqDX1ahURx9ZWt3" type="signature">
              Maj Karlsson (V)
            </item>
            <item xml:id="i-Nx2rwDGBSDxP6Dp4N8SeA3" who="i-9XTMNkDLu5u66FsWiwysh1" type="signature">
              Karin Rågsjö (V)
            </item>
            <item xml:id="i-2vgyQdYjbXeh5uo3Aa5sWu" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
            <item xml:id="i-DzYWHdSqhT3Cy69Cd126X8" who="i-EgXqeVnPhVAxu5tLpK9F8M" type="signature">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
