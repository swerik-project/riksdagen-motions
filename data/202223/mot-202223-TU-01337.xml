<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-TU-01337">
  <teiHeader>
    <fileDesc>
      <titleStmt>
        <title>Trafikljusstyrning för utryckningsfordon</title>
        <author corresp="i-GimwrxR6QNfQTTYxqEbj7a">av Mats Wiking (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1337 av Mats Wiking (S)</title>
          <idno type="rdwebb">HA021337</idno>
          <rs type="number">1337</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HA021337/text</ref>
          <ref type="dokument_url_html">https://data.riksdagen.se/dokument/HA021337</ref>
          <ref type="dokumentstatus_url_xml">https://data.riksdagen.se/dokumentstatus/HA021337</ref>
          <ref type="pdf">https://data.riksdagen.se/fil/3492778D-F86E-43A0-BB71-1715FF76CCFC</ref>
          <ref type="docx">https://data.riksdagen.se/fil/35E16141-7BD8-4FE9-BA4E-9EC6951287A5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GimwrxR6QNfQTTYxqEbj7a</idno>
            <name>Mats Wiking</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LVG6pryKNxUZtShdsmE6xo" type="signed"/>
        <correspContext corresp="i-LVG6pryKNxUZtShdsmE6xo">
          <note type="signatory" corresp="i-GimwrxR6QNfQTTYxqEbj7a"/>
        </correspContext>
        <correspAction xml:id="i-3sotkqEeu7THM2fvuVJuBD" type="submitted">
          <date when="2022-11-22"/>
          <time when="16:05:40"/>
        </correspAction>
        <correspAction xml:id="i-5FbDr1MTpt1ozoViTkau9X" type="reviewed">
          <date when="2022-11-23"/>
          <time when="10:28:33"/>
        </correspAction>
        <correspAction xml:id="i-3nqqiD5PUMpmJCEQuPiTiv" type="referred">
          <date when="2022-12-01"/>
        </correspAction>
        <correspAction xml:id="i-QcxRB3waw9fxc2aczvcXhn" type="assigned">
          <date when="2023-09-11"/>
          <time when="14:33:04"/>
        </correspAction>
        <correspContext corresp="i-QcxRB3waw9fxc2aczvcXhn">
          <ref type="assignedTo">Trafikutskottet</ref>
        </correspContext>
        <correspAction xml:id="i-5wcAfN5fy9RMJhY8JH7HWr" type="behandlas_i"/>
        <correspContext corresp="i-5wcAfN5fy9RMJhY8JH7HWr">
          <ref type="uppgift">2022/23:TU13</ref>
          <ref type="ref_dok_id">HA01TU13</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU13</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RG3ZF5fGbXKm65UD4VDJLc" type="motHeader">
        <div xml:id="i-5gaFn8za9DWvW8Mep8qjB7" type="motTitle">
          Motion till riksdagen 2022/23:1337 av Mats Wiking (S) Trafikljusstyrning
          för utryckningsfordon
        </div>
      </div>
      <div xml:id="i-2jNUWyc25JNssskT3rXeh5" type="motBody">
        <div xml:id="i-zMLwEVWNvugbbfPwNo1dE" type="motProposal" subtype="förslag">
          <head xml:id="i-GtG3rF4RCeqG5pFk655V7V">
            Förslag till riksdagsbeslut
          </head>
          <list xml:id="i-D6GXvXnSNhohx5VGBAVwmE">
            <item xml:id="i-FbAf43tso8KE3nrfhynMLf" sortKey="Yrkande 1">
              Riksdagen ställer sig bakom det som anförs i motionen om att
              ny teknik för trafikljusstyrning för utryckningsfordon bör ses
              över och tillkännager detta för regeringen.
            </item>
          </list>
        </div>
        <div xml:id="i-KgV78QWMwTD21om6ctYvmM" type="motContent">
          <head xml:id="i-MCSfTbWrwzvi5Qev5kqst5" type="h1">
            Motivering
          </head>
          <p xml:id="i-SzJd7hSRNEUca9LaJCkEoF">
            I takt med att våra städer växer och trafikdensiteten ökar är
            det allt svårare för utryckningsfordon att komma fram i utsatt
            tid. Arbetsmiljön för de som kör utryckningsfordon är ansträngd
            där de bland annat utsätts för påtagligt större risker i trafiken
            jämfört med civila bilister. Det ligger i allas intresse att skapa
            bästa möjliga förutsättningar för att denna yrkesgrupp ska kunna
            utföra sitt arbete på bästa möjliga sätt. Nu finns det ett hjälpmedel
            tillgängligt för att hjälpa denna yrkesgrupp att bli ännu bättre.
            Det finns ett måttlöst intresse från blåljusmyndigheter i tätorter
            att få detta hjälpmedel på plats så snart som möjligt. Tekniken
            finns på plats och det skulle gagna samhället att den infördes
            i stor skala så snart som möjligt. Risken är nu att tekniken inte
            kommer att införas då frågan om vilken myndighet som bör sköta
            driften av systemet inte är klargjord. Om ingen tar ansvaret för
            detta riskerar samhället att inte dra nytta av den nya tekniken
            som till stor del finansierats av statliga medel.
          </p>
          <head xml:id="i-UZGdZKymGwXch1GzhWDcze" type="h2">
            Bättre säkerhet för blåljuspersonal och bilister
          </head>
          <p xml:id="i-2mW6f53SkCcdfZjvQpj5EL">
            Att arbeta i trafiken innebär många risker. Nästan var tredje
            dödsolycka i arbetet sker på vägarna och de allra flesta trafikolyckor
            beror på den mänskliga faktorn. Blåljuspersonal är en extra utsatt
            grupp. Vid utryckningskörning är chansen att råka ut för en allvarlig
            trafikolycka 6 gånger högre jämfört med civila bilister. Trafiksäkerhet
            är en av de största arbetsmiljöfrågorna för dessa grupper.
          </p>
          <p xml:id="i-QS9BurgfcfFa6b2mBvsPj8">
            Det farligaste momentet vid en utryckningskörning är att korsa
            en korsning vid röd ljussignal. Det finns ett stort värde för
            utryckningsfordon att kunna styra trafikljusen så att dessa visar
            grön signal när utryckningsfordonet ankommer till korsningen.
            Dels för att minska chansen att en olycka inträffar men också
            för att kunna korta ned utryckningstiderna. Blåljuspersonal är
            redan en utsatt yrkesgrupp och ett sådant här hjälpmedel skulle
            kunna förbättra arbetsmiljön avsevärt samt bidra positivt till
            deras samhällsuppdrag.
          </p>
          <head xml:id="i-SZSdu1EuS9wjQjuhvaWgQw" type="h2">
            Ny teknik för blåljusfordon
          </head>
          <p xml:id="i-Nmw7LaTnrDc55fviW59grT">
            Nu finns det en ny teknik som gör det möjligt för utryckningsfordon
            att styra trafikljus på ett effektivt sätt. Genom att undvika
            att köra mot rött kan trafiksäkerheten öka med upp till 70 %.
            Framkörningstiden kan också förkortas. Viktiga sekunder som kan
            vara skillnaden mellan liv och död.
          </p>
          <p xml:id="i-6LCSFYTdvzr88WMSUPZazW">
            Trafikljusstyrningen sker per automatik då blåljuspersonalen
            kvitterar ett larm i fordonet. Fordonet kommunicerar framkörningsrutten
            till vägägarens trafikserver och ber om prioritet. Trafikservern
            accepterar förfrågan och börjar förskjuta röd och grön våg i trafikljusen
            för att se till att det är grönt när utryckningsfordonet ankommer.
            Systemet är dynamiskt och anpassar sig automatiskt till den nya
            rutten om personalen i utryckningsfordonet kör fel eller väljer
            en annan rutt. Tekniken kan enkelt införas då befintlig infrastruktur
            kan användas och inga större investeringar krävs.
          </p>
          <p xml:id="i-LpqAFgH7gGHzjDQE12fQ8W">
            Tekniken har utvecklats i ett EU-finansierat projekt (Nordic
            Way) där bland andra Trafikverket och en del svenska kommuner
            varit del av projektet. Nordic Way 2 och Nordic Way 3 är C‑ITS-pilotprojekt
            som gör det möjligt för fordon, infrastruktur och nätoperatörer
            att kommunicera. En applikation är bland andra trafikljusstyrning.
            Tekniken bygger på en EU-standard och finns redan idag i ca 80
            % av alla trafikljus i Nederländerna. Tekniken kommer att implementeras
            i Sverige i mindre skala under andra kvartalet 2022 i Uppsala
            och Stockholms kommun som en pilot.
          </p>
          <p xml:id="i-T3UwaAmv74gepVATyYfEno">
            För att tekniken ska kunna börja användas i större skala i Sverige
            så krävs att vägägarna tar beslut om att införa den samt att någon
            myndighet tar ansvaret för drift av den nod som krävs. Det handlar
            alltså främst om Sveriges kommuner men också Trafikverket. Det
            krävs också att utryckningsfordonet i sig har stöd för att kommunicera
            med vägägarens trafikserver. Idag finns utryckningsfordon i 48
            svenska kommuner som redan har stöd för att kommunicera med vägägarens
            servrar.
          </p>
          <p xml:id="i-4z969iunUunwTdAcQLDy99">
            Nu riskerar tekniken att inte kunna införas i större skala för
            att frågan om vem som ska ansvara för driften av den nod som krävs
            inte är klar.
          </p>
        </div>
        <div xml:id="i-QUjq5JnW2Y612sRnW9pesZ" type="signatureBlock">
          <list xml:id="i-6Uictpdg9qnBAxEePNij6B">
            <item xml:id="i-AjHZg5cKJjCXu31AroDHR3" who="i-GimwrxR6QNfQTTYxqEbj7a" type="signature">
              Mats Wiking (S)
            </item>
          </list>
        </div>
      </div>
    </body>
  </text>
</TEI>
