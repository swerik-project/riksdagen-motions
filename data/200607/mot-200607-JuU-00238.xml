<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-JuU-00238">
  <teiHeader>
    <fileDesc>
      <titleStmt>
        <title>Rättstrygghet</title>
        <author corresp="i-AyN7HRP1y38PeQoLunJifb">av Jörgen Johansson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rättstrygghet</title>
          <idno type="rdwebb">GU02Ju238</idno>
          <rs type="number">Ju238</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GU02Ju238/text</ref>
          <ref type="dokument_url_html">http://data.riksdagen.se/dokument/GU02Ju238</ref>
          <ref type="dokumentstatus_url_xml">http://data.riksdagen.se/dokumentstatus/GU02Ju238</ref>
          <ref type="doc">http://data.riksdagen.se/fil/520A4B65-54A6-4BE0-91EE-F681C5D7F877</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AyN7HRP1y38PeQoLunJifb</idno>
            <name>Jörgen Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ToJRvdde8vijMsyU3yGjg7" type="signed"/>
        <correspContext corresp="i-ToJRvdde8vijMsyU3yGjg7">
          <note type="signatory" corresp="i-AyN7HRP1y38PeQoLunJifb"/>
        </correspContext>
        <correspAction xml:id="i-HthUfySbHGDuK12kAEujDy" type="referral">
          <date when="2006-11-07"/>
        </correspAction>
        <correspAction xml:id="i-Ds57XgkMSYYFpy7xRedAR1" type="dismissal">
          <date when="2006-11-07"/>
        </correspAction>
        <correspAction xml:id="i-Ns4CGHatotQvAMccHfqHJp" type="numbering">
          <date when="2006-10-31"/>
        </correspAction>
        <correspAction xml:id="i-Qohe3wRe6fHTZ8Xqk6zryS" type="submission">
          <date when="2006-10-31"/>
        </correspAction>
        <correspAction xml:id="i-DRgMjHYDyMYjyGcYJv8Xv3" type="transfer">
          <date when="2006-10-27"/>
        </correspAction>
        <correspAction xml:id="i-2pFo3XAfCX7q9Do7bxVqZz" type="assigned"/>
        <correspContext corresp="i-2pFo3XAfCX7q9Do7bxVqZz">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UYhUkbairA6CCnCzEtqxWZ" type="motBody">
        <div xml:id="i-JRJcCNoZ3YmUf9FqqKnght" type="motProposal" subtype="förslag">
          <head xml:id="i-MUsWkTrMeNnfDxUVLfHxHH">
            Förslag till riksdagsbeslut
          </head>
          <list xml:id="i-VgTMS4TA3USFrEviVMKFmY" style="ol">
            <item xml:id="i-4YRCeJiRB1fxLqc59qkRzT">
              Riksdagen tillkännager för regeringen som sin mening vad i motionen
              anförs om att upphäva riksdagens beslut om centralisering av tingsrätter
              i de fall flytten ännu inte genomförts.
            </item>
            <item xml:id="i-AdK9hdnBWQY16ByQTznrKy">
              Riksdagen tillkännager för regeringen som sin mening vad i motionen
              anförs om att den befolkningsnära polisen, närpolisen, kommunaliseras.
            </item>
          </list>
        </div>
        <div xml:id="i-PNnapSM7y8xv3PgAjumVsU" type="motContent">
          <head xml:id="i-EwQpfxJpS1xU5ojvEpysiM" type="h1">
            Rättstrygghet
          </head>
          <head xml:id="i-VSsc7uvRpgBy1HoXktyNgM" type="h1">
            Motivering
          </head>
          <p xml:id="i-MP1HXPYdgGNny6eD3735PA">
            Människor ska ha rätt att känna sig trygga i samhället. Det gäller
            såväl ekonomisk som fysisk trygghet. Det är orimligt att människor
            inte vågar gå ut på kvällar på grund av rädsla att bli nedslagna.
            Det är också orimligt att pensionärsorganisationerna nödgas lägga
            sina träffar för att undvika faror. Känslan av otrygghet framstår
            då som ett ingrepp i det civila samhället. Företeelsen visar att
            samhället misslyckats i omvårdnaden om varandra och låtit kriminella
            krafter ta över. Hur detta kan uppstå kräver en analys och har
            förmodligen sitt ursprung i en mångfald av faktorer.
          </p>
          <p xml:id="i-Pjtvmj36snrSn17twU7LAt">
            Polisen står ofta som symbol för tryggheten i samhället. Ofta
            framhålls den låga numerären poliser som grunden till människors
            känsla av otrygghet. Detta är dock inte hela sanningen då numerären
            i många orter är väsentligt högre i dag än för något decennium
            sedan. Orsaken finns förmodligen att söka i såväl bristande organisation
            som förändrad framtoning av polisen som folkets företrädare. Svunnen
            är den tid då polisen var en aktiv utbildare i våra skolor. Trots
            talet om närpolis, med befolkningsnära uppgifter, har det ursprungliga
            begreppet urholkats till att i dag endast utgöra ett namn som
            tilltalar beslutsfattare. Verkligheten är att mindre kommuner,
            i allt större utsträckning, anlitar vaktbolag för att upprätthålla
            rimlig ordning på gator och torg samtidigt som befolkningsgrupper
            organiserar sig i aktionsgrupper mot våld i mer eller mindre seriösa
            former. Samhället har alltså misslyckats i ambitionen att ge alla
            människor känslan av trygghet och framför allt en reell trygghet.
          </p>
          <p xml:id="i-xWHzeYy24yQSuhX4MvZKd">
            Ett samhälle byggs efter en struktur. Olika samhällsaktörer bidrar,
            på sitt sätt, till samhällets stabilitet. Centralisering av nyckelfunktioner
            innebär att stabiliteten påverkas. Ett exempel på sådan utarmning
            av mindre orter är centraliseringen av tingsrätter som innebär
            att advokater, arrester och tillhörande verksamheter flyttar med.
            Den sociala strukturen och därmed det civila samhället påverkas
            i negativ riktning. Riksdagens beslut om centralisering av tingsrätter
            bör återkallas där de ännu inte genomförts då de negativa effekterna
            blir för omfattande. Detta bör ges regeringen till känna.
          </p>
          <p xml:id="i-8NkqHpp478xtgmgSwXkY6p">
            Samtidigt som tingsrätterna centraliserats har polisens resurser
            centraliserats vilket innebär att huvuddelen av poliserna finns
            i länets största ort. Avståndet till en polis, när behov finns,
            kan ibland mätas i timmar samtidigt som den som svarar på larmet
            kan finnas i en annan del av landet. Utvecklingen har inneburit
            att närhetsperspektivet helt har försvunnit.
          </p>
          <p xml:id="i-8U5kPiL4tcs649oovUM855">
            Koncentrationen av poliser har inte självklart medfört en ökad
            trygghet på de orter där de etablerats. Polisens avtrappning av
            funktioner som ger folklig kontakt tillsammans med avsaknad av
            helhetssyn och en teknik och uniformsutveckling som signalerar
            militarisering och ett professionellt egenintresse (ref. från
            RPS etiska råd) har bidragit till utvecklingen.
          </p>
          <p xml:id="i-Ft6Ls8vAtEeFDYsX2hENT8">
            Tryggheten i samhället ska vara långsiktigt hållbar. Det innebär
            att inlärning av begreppet mitt och ditt tillsammans med övriga
            regler i samhället ska vara en naturlig del i uppfostran. I det
            arbetet har hela samhället en uppgift. Det innebär att funktioner
            som polis, brandkår och skola är självklara läropelare vid sidan
            av föräldrarna och medmänniskors civilkurage. I dagens läge saknas
            en bärande del i detta arbete, nämligen polisen. För att återskapa
            samhällsfunktionen behövs en närpolis som uppfyller begreppet
            såväl i ord som i handling. Samhället behöver en polis som klarar
            extraordinära funktioner men även de vardagliga funktionerna,
            vilken är den basala funktionen för vår trygghet. För att detta
            ska kunna uppfyllas bör närpolisen kommunaliseras. Den kan exempelvis
            samordnas med annan kommunal verksamhet som räddningstjänsten
            och därmed få liknande trygghetsfunktion som dessa hade i ett
            historiskt perspektiv. För att ett samhälle ska vara attraktivt
            och ha tillväxt fordras ett grundläggande mått av rättstrygghet.
            Detta förutsätter en långsiktig planering så att en gemensam värdegrund
            kan skapas. Om inte det synsättet är grundläggande sker en ständig
            upptrappning av våld som undergräver begreppet. Polisens organisation
            tillsammans med olika samhällsfunktioners viktiga samspel med
            det civila samhället visar att en helhetssyn i samhällsbyggandet
            är nödvändig för att lyckas. Statens indirekta påverkan i detta
            arbete måste förändras så att det ger olika bygder möjligheter
            och inte som nu underminerar tillväxten. Ofta kan det ske genom
            att ge kommuner och regioner verktygen för att själva utveckla
            sin bygd. Detta bör ges regeringen till känna.
          </p>
        </div>
        <div xml:id="i-WqNxfzHcw9EWYcVixPjzKd" type="motSignatures">
          <list xml:id="i-Euq4hogFSJBQQ2mzk6Q7dG">
            <item xml:id="i-MvdwiPKkwK3p59urYocEhi" who="i-AyN7HRP1y38PeQoLunJifb">
              Jörgen Johansson (c)
            </item>
          </list>
        </div>
      </div>
    </body>
  </text>
</TEI>
