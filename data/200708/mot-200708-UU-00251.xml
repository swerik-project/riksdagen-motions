<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00251">
  <teiHeader>
    <fileDesc>
      <titleStmt>
        <title>En feministisk utrikespolitik</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En feministisk utrikespolitik</title>
          <idno type="rdwebb">GV02U251</idno>
          <rs type="number">U251</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U251/text</ref>
          <ref type="dokument_url_html">http://data.riksdagen.se/dokument/GV02U251</ref>
          <ref type="dokumentstatus_url_xml">http://data.riksdagen.se/dokumentstatus/GV02U251</ref>
          <ref type="doc">http://data.riksdagen.se/fil/F8286D03-BC53-4262-A923-04132E2BE229</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JVjdPD9KVeVk7V5qNhgfMF" type="signed"/>
        <correspContext corresp="i-JVjdPD9KVeVk7V5qNhgfMF">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction type="referral" xml:id="i-GBMgFSFLn8ZiTVRAz6otBd">
          <date when="2007-10-16"/>
        </correspAction>
        <correspAction type="dismissal" xml:id="i-72DyPQL6pQGK4snkXcvMBf">
          <date when="2007-10-16"/>
        </correspAction>
        <correspAction type="numbering" xml:id="i-e3coRc72QGT7891gasKyb">
          <date when="2007-10-04"/>
        </correspAction>
        <correspAction type="submission" xml:id="i-2qTvTAz5nTNWMjJxFQFREj">
          <date when="2007-10-03"/>
        </correspAction>
        <correspAction type="transfer" xml:id="i-4Xp5XAZvymQLqHVjgoKgwi">
          <date when="2007-10-02"/>
        </correspAction>
        <correspAction type="assigned" xml:id="i-QiPSGK4YHBY2uxhANmot4Q"/>
        <correspContext corresp="i-QiPSGK4YHBY2uxhANmot4Q">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-GwPXmVgoZMiVVGJRZrGNP2">
          <head xml:id="i-GATMTUEj4tSJochPfHLmTM">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 3
            </item>
            <item>
              4 Jämställdhetsarbetet på ambassader och biståndskontor 4
            </item>
            <item>
              5 De internationella finansinstitutionerna 4
            </item>
            <item>
              6 Handel och genus 5
            </item>
            <item>
              7 Fackliga rättigheter och exportfrizoner 5
            </item>
            <item>
              8 Sexuell och reproduktiv hälsa och rättigheter 6
            </item>
            <item>
              9 En feministisk biståndspolitik 8
            </item>
            <item>
              10 Prostitution och trafficking 8
            </item>
            <item>
              11 Kvinnor i väpnade konflikter 9
            </item>
          </list>
        </div>
        <div type="motProposal" subtype="förslag">
          <head xml:id="i-K7yFzh5mRDMgjGnMUw1hiK">
            2 Förslag till riksdagsbeslut
          </head>
          <list style="ol">
            <item xml:id="i-P53aK7rKU7UL1dk9i7pQBP">
              Riksdagen tillkännager för regeringen som sin mening vad som
              anförs i motionen om höjd kompetens och jämställdhetshandläggare
              på samtliga ambassader och biståndskontor.
            </item>
            <item xml:id="i-7a984cJb5nsZQGAfQtodAr">
              Riksdagen tillkännager för regeringen som sin mening vad som
              anförs i motionen om att Sverige inom IMF, Världsbanken och de
              regionala utvecklingsbankerna ska verka för att alla avtal och
              program ska innehålla en analys av hur effekterna förhåller sig
              till konventionen om avskaffande av all slags diskriminering av
              kvinnor.
            </item>
            <item xml:id="i-VRKRTsFVH6pWjosWPRoYw1">
              Riksdagen tillkännager för regeringen som sin mening vad som
              anförs i motionen om att Sverige inom IMF, Världsbanken och de
              regionala utvecklingsbankerna ska verka för att öka andelen kvinnor
              i ledningen för dessa organisationer.
            </item>
            <item xml:id="i-EjVZsPZTQEMFGcT9jd48un">
              Riksdagen tillkännager för regeringen som sin mening vad som
              anförs i motionen om att Sverige inom EU och WTO ska verka för
              att alla förhandlingar om nya handelsavtal ska inkludera en analys
              av hur avtalen förhåller sig till konventionen om avskaffande
              av all slags diskriminering av kvinnor.
            </item>
            <item xml:id="i-68CnZP3TZmA4PykgtvcH5J">
              Riksdagen tillkännager för regeringen som sin mening vad som
              anförs i motionen om att Sverige inom ramen för utvecklingssamarbetet
              ska arbeta för att stärka kvinnors organisering och fackliga rättigheter
              i exportfrizoner.
            </item>
            <item xml:id="i-Uo8zkkLmoJ3o6HRzuXsVz6">
              Riksdagen tillkännager för regeringen som sin mening vad som
              anförs i motionen om att Sverige ska kräva inom ramen för EU att
              Polens, Maltas och Irlands s.k. moraliska undantag som möjliggör
              ländernas restriktiva abortlagstiftning upphävs.
            </item>
            <item xml:id="i-G6ZrQg1EUt33b7E2jzJNC3">
              Riksdagen tillkännager för regeringen som sin mening vad som
              anförs i motionen om att Sverige ska verka för att alla mottagare
              av bilateralt bistånd utvecklar nationella handlingsprogram för
              arbetet med SRHR utifrån Program of Action från Kairokonferensen
              1994.
            </item>
            <item xml:id="i-XkmfJQpXbXPXW1cu5dkoVQ">
              Riksdagen tillkännager för regeringen som sin mening vad som
              anförs i motionen om att Sverige i dialog med samarbetsländer
              inom ramen för utvecklingssamarbetet bör arbeta för att kvinnor
              och ungdomar finns med i utformningen och genomförandet av handlingsprogram
              om SRHR .
            </item>
            <item xml:id="i-BygWVS2seC8xtfkbHHu5G6">
              Riksdagen tillkännager för regeringen som sin mening vad som
              anförs i motionen om att minst 10 % av biståndet ska öronmärkas
              för sexuell och reproduktiv hälsa och rättigheter.
            </item>
            <item xml:id="i-BUGKX4eMtjK6ggtZ9PYKZv">
              Riksdagen tillkännager för regeringen som sin mening vad som
              anförs i motionen om att Sverige bör verka för att utvecklingspolitiken
              regelbundet måste redovisa hur man har implementerat FN:s kvinnokonvention
              i sitt arbete.
            </item>
            <item xml:id="i-8wr8jER1PWj7cJ5hE44P9p">
              Riksdagen tillkännager för regeringen som sin mening vad som
              anförs i motionen om att Sverige inom ramen för de multilaterala
              organisationer som får stöd genom den svenska utvecklingspolitiken
              ska verka för att man regelmässigt redovisar på vilket sätt man
              har implementerat FN:s kvinnokonvention i sitt arbete.
            </item>
            <item xml:id="i-WvE9jXkcE9Dn6uYztT9Rr9">
              Riksdagen tillkännager för regeringen som sin mening vad som
              anförs i motionen om att den svenska globala utvecklingspolitiken
              måste utveckla ett tredje mål som omfattar ett könsmaktsperspektiv.
            </item>
            <item xml:id="i-HNteJ6qpwbfkcTr5dc7PDC">
              Riksdagen tillkännager för regeringen som sin mening vad som
              anförs i motionen om att lägga fokus på att förhindra rekrytering
              för sexuell exploatering inom utvecklingssamarbetet.
            </item>
            <item xml:id="i-VfzvQPiYQcbmC4PdfbE3J4">
              Riksdagen tillkännager för regeringen som sin mening vad som
              anförs i motionen om att Sverige inom ramen för FN, EU och Nato
              bör verka för en kraftfull implementering av resolution 1325 och
              för en nolltolerans mot sexhandel och trafficking vid internationella
              fredsfrämjande insatser.
            </item>
          </list>
        </div>
        <div type="motContent">
          <head type="h1" xml:id="i-CsWQP5r83J7qZyMrFQQjQW">
            3 Inledning
          </head>
          <p xml:id="i-CU9g4q9cji1D1NMC2iB7oS">
            Vi lever inte i en jämställd värld. Maktordningen mellan män
            och kvinnor präglar politik och samhällsliv världen över, allt
            från global ekonomi till de mest intima relationer människor emellan.
            I världsekonomin har kvinnor och män ojämlika roller och inflytande.
            Tillgången till och makt över viktiga resurser, såsom kapital,
            krediter, jord, utbildning och ny teknik, är orättvist fördelad.
            Världen över har kvinnor betydligt sämre arbets- och anställningsvillkor
            och lägre lön än män. Könsmaktsstrukturerna kränker kvinnors rätt
            till ett fritt och självständigt liv även på områden som handlar
            om rätten till utbildning, sexuell och reproduktiv hälsa, medicinering
            och sjukvård, barnomsorg, rätten till sin egen sexualitet och
            att själv välja partner samt rätten till kroppslig integritet.
          </p>
          <p xml:id="i-MNpSy1CKpzvY7h6GVcw1MM">
            Uttrycken för, och graden av, kvinnoförtryck varierar mellan
            olika samhällen och över tid men maktordningens logik existerar
            och har en tendens att omformas trots globala politiska och sociala
            omvälvningar. Kvinnoorganisationer och politiska grupper världen
            över för en daglig kamp mot diskriminering, kränkningar och exploatering
            som drabbar kvinnor p.g.a. deras könstillhörighet.
          </p>
          <p xml:id="i-SQskSRYBZvC5VWBQnztiEE">
            Maktordningen mellan män och kvinnor innebär att strategier för
            fattigdomsbekämpning, handelsavtal, väpnade konflikter m.m. inte
            sker i ett socialt vakuum utan kommer att påverka män och kvinnor
            i olika utsträckning och på olika sätt beroende på deras ställning
            i samhället. Inom utrikespolitik, liksom inom alla andra delar
            av samhället, är mannen norm, kvinnan är undantag. Generella beskrivningar
            av världen utgår alltför ofta från mäns erfarenhet och mäns behov,
            medan kvinnors erfarenheter och behov osynliggörs eller beskrivs
            som särintressen.
          </p>
          <p xml:id="i-Hyfg4HDM9sdSgUbZqrECND">
            Vänsterpartiet vill se en feministisk utrikespolitik, en politik
            som syftar till att synliggöra hur utrikespolitikens alla delar
            påverkar män och kvinnor på olika sätt, en politik som syftar
            till att i grunden riva ner könsmaktsstrukturerna.
          </p>
          <head type="h1" xml:id="i-P11cpieWSWYxeuS4iNRep3">
            4 Jämställdhetsarbetet på ambassader och biståndskontor
          </head>
          <p xml:id="i-KF6xPXiPVW9nHDKt5iXKzQ">
            Att kunna analysera maktordningen mellan män och kvinnor och
            de olika uttryck den tar sig i olika delar av världen och kunna
            framarbeta verktyg för att bryta denna ordning kräver kunskap.
          </p>
          <p xml:id="i-J57EU7DvQPu4Gru26okqkk">
            På de svenska ambassaderna skrivs årliga rapporter om situationen
            rörande mänskliga rättigheter och man tar fram underlag för samarbetsstrategier
            inom utvecklingssamarbetet. I dessa är det viktigt att det finns
            med en tydlig analys utifrån ett könsmaktsperspektiv. För att
            detta ska vara möjligt behöver kompetensen höjas, och alla ambassader
            och biståndskontor behöver ha jämställdhetshandläggare. Detta
            bör riksdagen som sin mening ge regeringen till känna.
          </p>
          <head type="h1" xml:id="i-9S2SdNzLyh8qateLKDR2PF">
            5 De internationella finansinstitutionerna
          </head>
          <p xml:id="i-NHcnX5adA9B61U4hVm8a4d">
            De internationella finansinstitutionerna, IMF och Världsbanken,
            spelar och har under decennier spelat en avgörande roll för många
            länder i syd. Genom de krav man ställer har man stort inflytande
            över hur den ekonomiska politiken i många länder utformas. IMF
            och Världsbanken spelar en central roll i framtagandet av de fattigdomsbekämpningsstrategier,
            Poverty Reduction Strategy Papers, som de flesta länder i syd
            i dag arbetar utifrån. I stor utsträckning har IMF:s och Världsbankens
            strategier utgått från ett dogmatisk nyliberalt synsätt där det
            saknats en könsanalys.
          </p>
          <p xml:id="i-Sh9EiP3ACvA7dm1ktj1eAE">
            Många av de reformer som IMF och Världsbanken påtvingat länder
            i syd har i synnerhet slagit mot kvinnorna, t.ex. omfattande nedskärningar
            i offentligt finansierad välfärd och privatisering av vattentillgångar.
            Därigenom har IMF och Världsbanken (WB) bidragit till att förstärka
            de rådande maktstrukturerna mellan män och kvinnor. Sverige ska
            därför verka inom IMF, WB och de regionala utvecklingsbankerna
            för att avtal och program ska innehålla en analys över hur effekterna
            förhåller sig till konventionen om avskaffande av all slags diskriminering
            av kvinnor. Detta bör riksdagen som mening ge regeringen till
            känna.
          </p>
          <p xml:id="i-WaVn7bFrEo9JtmJHyBk1PA">
            De internationella finansinstitutionerna har genom tradition
            varit manligt dominerade arenor. I IMF:s Executive board är en
            av 24 ledamöter kvinna. Samtliga ordförande för IMF och Världsbanken
            har genom historien varit män. Vänsterpartiet vill se tydlig reformering
            av IMF och Världsbanken, vilket beskrivs i motionen Internationella
            valutafonden och Världsbanken (2007/08:U226). Som en del av detta
            reformarbete ska Sverige verka inom IMF, WB och de regionala utvecklingsbankerna
            för att öka andelen kvinnor i ledningen. Detta bör riksdagen som
            mening ge regeringen till känna.
          </p>
          <head type="h1" xml:id="i-4rBBqmR1zrYdjDe4KAw7s5">
            6 Handel och genus
          </head>
          <p xml:id="i-8psMAC74VPSAbKo6xcZbUZ">
            I debatten om den internationella handeln lyser könsmaktsanalysen
            med sin frånvaro. Mäns och kvinnors olika roller och ansvar i
            ekonomin gör att de påverkas på olika sätt när handelsreglerna
            förändras. Kvinnor arbetar i högre utsträckning inom den informella
            sektorn och inom jordbruket, medan män är överrepresenterade inom
            den formella sektorn.
          </p>
          <p xml:id="i-3Huk7WxGGNzqeZ9QLMckWM">
            Utifrån de förutsättningar som de pågående förhandlingarna sker
            inom världshandelsorganisationen WTO, den s.k. Doharundan, är
            risken överhängande att ett framtida handelsavtal kommer att försämra
            kvinnors situation, i synnerhet i många länder i syd. Undersökningar
            från Ghana visar att handelsliberaliseringar hade betydligt mer
            negativa effekter för företag ägda av kvinnor än företag ägda
            av män på grund av att de kvinnliga företagarna hade sämre tillgångar
            till kapital och krediter, vilket var nödvändigt för att överleva
            i den ökade konkurrensen.
          </p>
          <p xml:id="i-BfpHhTaCz3sdVgdwCcXaWn">
            Den rådande nyliberala synen på handel utgår från idén om komparativa
            fördelar. Enligt denna teori ligger många länder i syds fördelar
            i deras låga löner. Den allra billigaste arbetskraften är kvinnor,
            vars arbets- och anställningsvillkor är sämst världen över. I
            realiteten blir den lönediskriminering som kvinnor utsätts för
            en komparativ fördel. Ett regelsystem som utgår från de komparativa
            fördelarna inte bara förstärker maktrelationen mellan nord och
            syd, utan också mellan män och kvinnor.
          </p>
          <p xml:id="i-C8ovb21fnuFW4oPsG2ZRkv">
            Förändringar av handelsregler som inte inkluderar en könsmaktsanalys
            riskerar att förstärka ojämlikheten mellan män och kvinnor. Sverige
            ska därför inom ramen för EU och WTO verka för att alla förhandlingar
            om nya handelsavtal ska inkludera en analys av hur avtalet förhåller
            sig till konventionen om avskaffande av all slags diskriminering
            av kvinnor. Detta bör riksdagen som sin mening ge regeringen till
            känna.
          </p>
          <head type="h1" xml:id="i-Dn7hsDkz4bBchcwfyKD49Y">
            7 Fackliga rättigheter och exportfrizoner
          </head>
          <p xml:id="i-49XdCKMhTXjERKD953UFMX">
            Genom den liberalisering som skett av handelsregler har en omstrukturering
            skett i många länder där exportsektorns betydelse har ökat. Många
            länder i Asien, Latinamerika och Afrika har organiserat denna
            verksamhet i s.k. exportfrizoner. Till dessa geografiskt begränsade
            zoner lockas företag med tull- och skattelättnader, samt ofta
            med obefintlig miljö- och arbetsrättslagstiftning.
          </p>
          <p xml:id="i-9MYxMa8nsRHPMUQuMHStU">
            I exportfrizonerna är produktionen ofta enklare, men samtidigt
            monoton och slitsam för de anställda, såsom textilindustri, leksaksproduktion
            samt paketering av frukt och snittblommor. Inom dessa sektorer
            är kvinnor ofta starkt överrepresenterade, och andelen kvinnor
            som arbetar i exportfrizoner är ofta hög.
          </p>
          <p xml:id="i-S2SVJ3xeq4VG9FJAxcre27">
            I exportfrizonerna arbetar kvinnorna till låga löner, på korta
            och osäkra kontrakt, under ofta hälsofarliga förhållanden och
            med små möjligheter till facklig organisering. I Guangdongprovinsen
            i Kina arbetar kvinnor i genomsnitt 150 timmar i övertid per månad
            och 60 % av dem saknar helt kontrakt. Därutöver utsätts många
            kvinnor i exportfrizonerna för systematiska övergrepp och sexuella
            trakasserier. Det finns flera rapporter om att kvinnliga anställda
            i vissa exportfrizoner regelbundet graviditetstestas eftersom
            de inte är tillåtna att ha barn eller vara gravida.
          </p>
          <p xml:id="i-VS4MykPoAid1DjCyrv2msT">
            Om situationen ska kunna förbättras för de många kvinnor som
            arbetar i dessa exportfrizoner är deras egen möjlighet till organisering
            och facklig verksamhet central. Sverige bör därför inom ramen
            för utvecklingssamarbetet arbeta för att stärka kvinnors organisering
            och fackliga rättigheter i exportfrizoner. Detta bör riksdagen
            som sin mening ge regeringen till känna.
          </p>
          <head type="h1" xml:id="i-RkBVMPemNFgbR5V21iMmuk">
            8 Sexuell och reproduktiv hälsa och rättigheter
          </head>
          <p xml:id="i-79hyU3FygoaSRDmKCvi7BX">
            Ofrivilliga graviditeter och barnafödande utgör ett enormt folkhälsoproblem
            i stora delar av världen. Kvinnors möjligheter att själva välja
            om eller när de vill ha sex och föda barn är ofta små, och de
            begränsas såväl av könsmaktsordningens logik som av fattigdom
            och social utsatthet. Minst 120 miljoner kvinnor i världen saknar
            möjlighet att använda preventivmedel eller annan familjeplanering.
            Det har sin grund i motstånd från samhället, familjer och män,
            liksom brist på resurser såväl som kunskap. Mer än 50 miljoner
            av de cirka 190 miljoner kvinnor som blir gravida varje år gör
            abort. Enligt den senaste uppskattningen från UNFPA dör 529 000
            kvinnor per år i samband med barnafödande. WHO har beräknat att
            400 kvinnor och flickor dör varje dag i samband med medicinskt
            osäkra aborter.
          </p>
          <p xml:id="i-Y1ZBjJrJrEV6BESwsadJxX">
            Detta problem måste långsiktigt bemötas med kamp för kvinnors
            rätt att själva bestämma över sin egen kropp och sexualitet. Det
            handlar om allt från kampen mot könsstympning och tvångsäktenskap
            till rätten till preventivmedel och säkra aborter. Ett avgörande
            hinder i arbetet är att starka reaktionära religiösa krafter aktivt
            motarbetar varje sådant initiativ.
          </p>
          <p xml:id="i-HnNfzaqRf4n39n5gfLbXB">
            Katolska kyrkan, med sitt förbud mot preventivmedel och aborter,
            intar här en särställning genom sitt omfattande ideologiska inflytande
            i katolska länder i såväl Europa som resten av världen. Många
            länder i syd är dessutom beroende av katolska kyrkans omfattande
            biståndsarbete. Över 300 000 vård- och omsorgsinrättningar i syd
            bedrivs av katolska kyrkan. Samtidigt bör det tilläggas att även
            inom den katolska kyrkan och andra samfund finns krafter som arbetar
            för kvinnors rättigheter. Dessa krafter kommer att vara viktiga
            allierade i arbetet med sexuell och reproduktiv hälsa och rättigheter
            i många länder i syd.
          </p>
          <p xml:id="i-SWkRXDvgkkiatGYegwSQSS">
            Den 13 september 2007 beslutade det nicaraguanska parlamentet
            att föra in landets totala abortförbud, som man infört året innan,
            i brottsbalken. Kvinnor som utför abort riskerar nu upp till två
            års fängelse. Endast 5 av parlamentets 92 ledamöter röstade emot
            förslaget.
          </p>
          <p xml:id="i-AqhGZzfgpxJEQ3h5S1wrrF">
            I dag beräknas 14 000 kvinnor om året göra illegala aborter i
            Nicaragua, och 8 700 kvinnor om året dör till följd av osäkra
            aborter i Latinamerika. I och med det aktuella beslutet blir Nicaragua
            tillsammans med El Salvador och Chile ett av få länder i världen
            som förbjuder rätten till abort under alla omständigheter. Det
            här är ett enormt nederlag för kvinnorörelsen och en lika stor
            framgång för den katolska kyrkan.
          </p>
          <p xml:id="i-247bCA7mmX1QhvkvjwRzLD">
            Kunskap om och tillgång till preventivmedel, säkra aborter och
            sexualupplysning är livsavgörande för världens kvinnor och får
            inte hindras av religiösa krafters inflytande. Rätten till abort
            handlar om kvinnans rätt att bestämma över sin egen kropp. Regeringen
            måste med kraft försvara kvinnors rätt till sin egen kropp i all
            internationell politik. Vänsterpartiet vill ge utländska kvinnor
            möjlighet att göra abort i Sverige.
          </p>
          <p xml:id="i-DJuv38eirVKB8rRDKDESgG">
            Vänsterpartiet anser att Sverige i FN, EU och andra internationella
            organ måste motverka de konservativa krafter som nu vinner mark
            och som hotar att minska kvinnors rätt att bestämma över sina
            kroppar. Även i Europa finns kraftiga restriktioner mot abort.
            Inom EU har i dag Polen, Malta och Irland s.k. moraliska undantag
            som möjliggör för dessa länder att förbjuda abort och begränsa
            kvinnors rätt till sina egna kroppar. Ska EU med trovärdighet
            driva frågor om mänskliga rättigheter kan enskilda medlemsstater
            inte tillåtas få inskränka och kränka dem. Sverige bör därför
            kräva inom ramen för EU att Polens, Maltas och Irlands s.k. moraliska
            undantag upphävs. Detta bör riksdagen som sin mening ge regeringen
            till känna.
          </p>
          <p xml:id="i-7pTh2qdkjaH9ZMhyfV9ZaE">
            Vänsterpartiet menar att Sverige aktivt måste arbeta för att
            sekulära, icke villkorade biståndsinsatser minskar beroendet av
            religiösa krafter. Stärk målen i det undertecknade dokumentet
            Programme of Action och ge detta ökad uppmärksamhet i biståndsarbetet.
            Sverige ska verka för att alla mottagare av bilateralt bistånd
            utvecklar nationella handlingsprogram för arbetet med SRHR utifrån
            Program of Action från Kairo-konferensen 1994. Detta bör riksdagen
            som sin mening ge regeringen till känna.
          </p>
          <p xml:id="i-7q1rrQbFutvectTWgT5CNB">
            Ett framgångsrikt arbete runt sexuell och reproduktiv hälsa förutsätter
            att ungdomar och kvinnor inkluderas i utformningen och genomförandet
            av de nationella handlingsprogrammen om SRHR så att ungdomars
            och kvinnors erfarenheter och kunskap tas tillvara i processen.
            Sverige bör därför i dialog med samarbetsländer inom ramen för
            utvecklingssamarbetet arbeta för att kvinnor och ungdomar finns
            med i utformningen och genomförandet av handlingsprogrammen. Detta
            bör riksdagen som sin mening ge regeringen till känna.
          </p>
          <p xml:id="i-R6pe7Uwh5UVETGJ5cpXnon">
            Politik för global utveckling innebar att Sverige tydligt markerade
            att vi kommer att driva frågor om SRHR, även i situationer och
            i länder där det uppfattas som svåra och kontroversiella frågor.
            Det vilar ett tungt ansvar på Sverige att, som ett land med en
            lång tradition av arbete med SRHR, driva frågorna. Om Sverige
            tystnar eller tonar ner SRHR-frågorna är risken överhängande att
            inget annat land kommer att lyfta fram dem i stället. Det svenska
            biståndet måste därför ytterligare fokuseras på att främja sexuell
            och reproduktiv hälsa. Sverige ska vara en tydlig och stark allierad
            till de krafter i syd som slåss för sexuell och reproduktiv hälsa
            och rättigheter. Målet måste vara att 10 % av biståndet går till
            sexuell och reproduktiv hälsa och rättigheter. Detta bör riksdagen
            som sin mening ge regeringen till känna.
          </p>
          <head type="h1" xml:id="i-6i1Hb16z7ESPE4KUaSJ9rP">
            9 En feministisk biståndspolitik
          </head>
          <p xml:id="i-Ew8x11JABd3gp2ggrtxnSM">
            Den svenska utvecklingspolitiken ska utgå från två perspektiv:
            fattigdomsbekämpning och ett rättighetsperspektiv. För att framgång
            på dessa områden ska vara möjlig krävs att ett tydligt könsperspektiv
            inkluderas. Kvinnors underordning är en fråga om mänskliga rättigheter
            och demokrati, men också en fråga om utveckling. Så länge som
            kvinnor utestängs från de politiska arenorna, har sämre möjligheter
            till utbildning och förvägras rätten att bestämma över sina egna
            kroppar kommer ekonomisk utveckling vara svårt att uppnå.
          </p>
          <p xml:id="i-Nv9mmY3QaUc5JXaJBkj7yH">
            Sekulär, könsneutral lagstiftning och lika medborgerliga rättigheter
            är en grundläggande förutsättning världen över för verklig jämställdhet,
            ekonomisk utveckling och demokrati. FN:s kvinnokonvention, Cedaw,
            är ett viktigt verktyg i denna kamp. Sveriges utvecklingspolitik
            måste regelmässigt redovisa hur och på vilket sätt man har implementerat
            FN:s kvinnokonvention i sitt arbete. Detta bör riksdagen som sin
            mening ge regeringen till känna.
          </p>
          <p xml:id="i-XVYp7XiCGpHeDnjWtXn5XW">
            En stor del av det svenska utvecklingssamarbetet sker genom multilaterala
            organisationer, bl.a. en rad FN-organ såsom UNDP och UNFPA. Sverige
            måste även inom ramen för de multilaterala organisationer som
            får stöd genom den svenska utvecklingspolitiken driva att man
            regelmässigt redovisar hur och på vilket sätt man har implementerat
            FN:s kvinnokonvention i sitt arbete. Detta vill vi att riksdagen
            som sin mening ger regeringen till känna.
          </p>
          <p xml:id="i-VgbAnauPahGb2DPFvgk6Nq">
            När betänkandet med anledning av regeringens proposition Gemensamt
            ansvar: Sveriges politik för global utveckling (prop. 2002/03:122)
            lades fram och behandlades av riksdagen ersattes de tidigare fem
            biståndsmålen med två s.k. perspektiv. Det ena betonade kampen
            mot fattigdomen och det andra bestod i det s.k. rättighetsperspektivet.
            Dessa kompletteras med åtta s.k. huvuddrag där jämställdhet utgör
            ett. Därmed finns det stor risk för att könsmaktsperspektivet
            får en andrarangsroll. För att eliminera risken för att detta
            sker anser Vänsterpartiet att den svenska globala utvecklingspolitiken
            måste utveckla ett tredje mål som omfattar ett könsmaktsperspektiv.
            Detta bör riksdagen som sin mening ger regeringen till känna.
          </p>
          <head type="h1" xml:id="i-PHjefSNkvZCQ7wiPFQ1NF4">
            10 Prostitution och trafficking
          </head>
          <p xml:id="i-LvcU6eUWoefK5AgyjJmM7c">
            US State Department uppskattar att närmare 800 000 kvinnor årligen
            smugglas över gränser i världen för att tvingas in i sexindustrin.
            Mörkertalet är det tiodubbla enligt organisationen Coalition Against
            Trafficking (CATW). Varje år blir 1,2 miljoner barn offer för
            människohandel för sexuella ändamål, enligt Unicef. Till Västeuropa
            kommer runt 500 000 kvinnor och barn om året (International Organization
            for Migration).
          </p>
          <p xml:id="i-BicKcrmHiLVD1vya68VivP">
            Generellt finns ingen tillförlitlig statistik över hur många
            som drabbas eftersom det är en dold och olaglig verksamhet, men
            man räknar med ett högt mörkertal och misstänker dramatiska ökningar
            under de senaste fem åren. Till Europa har människohandeln från
            Ryssland, Ukraina, Central- och Sydösteuropa ökat. Ett stort antal
            kvinnor och barn från Sydostasien, Västafrika och Latinamerika
            säljs också till Europa. De länder som har legaliserad eller reglerad
            prostitution har det högsta antalet insmugglade utländska kvinnor
            bland sina prostituerade (CATW).
          </p>
          <p xml:id="i-7AcT7AbCmQ1X4598sBqJAV">
            I den globala handeln med människor för sexuella ändamål fråntas
            kvinnor och barn sina mänskliga rättigheter. Den rådande maktordningen
            mellan könen världen över framställer det som naturligt och självklart
            för män att utnyttja och exploatera kvinnors kroppar. Budskapet
            är att kvinnor är en handelsvara för mäns sexualitet som det står
            dem fritt att köpa, förbruka och göra sig av med.
          </p>
          <p xml:id="i-RWvYmsMUcPHGfr2RAeCimw">
            Europeiska unionen har ett särskilt ansvar för de kvinnor och
            barn som varje år förs in över medlemsländernas gränser för att
            utnyttjas i prostitution. FN-organen Unicef, OHCHR och OSSE har
            konstaterat i en gemensam rapport (2005) att insatserna för att
            förhindra människohandel inte är tillräckliga och att det saknas
            långsiktiga strategier för att förhindra prostitution och människohandel.
            Åtgärderna handlar i allt för liten grad om att arbeta förebyggande,
            stärka tänkbara offer och hjälpa dem att skydda sig mot dem som
            organiserar prostitution och människohandel.
          </p>
          <p xml:id="i-28Y9EXPwbb4kCYqkfb3Z5Y">
            Vänsterpartiet anser att EU inom ramen för sitt bistånd bör dels
            bekämpa fattigdomen, och dels upprätta program för att förhindra
            prostitution och människohandel. För att förhindra att kvinnor
            och barn rekryteras för sexuell exploatering måste också Sveriges
            utvecklingssamarbete bidra till att andra länder integrerar ett
            tydligt könsmaktsperspektiv på fattigdomsbekämpning och lägger
            fokus på att förhindra rekrytering för sexuell exploatering. Detta
            bör riksdagen som sin mening ge regeringen till känna.
          </p>
          <head type="h1" xml:id="i-9dhyQqL5ngWuQmxg581f65">
            11 Kvinnor i väpnade konflikter
          </head>
          <p xml:id="i-K5rFS3ofNNFedT6b9x78cB">
            Säkerhetspolitik har av tradition varit ett mansdominerat område
            och beskrivs således ofta ur ett könsneutralt perspektiv, vilket
            ofta osynliggör vad bristande säkerhet, våld och konflikter har
            för konsekvenser för kvinnor.
          </p>
          <p xml:id="i-T5B9qoyc93BEMRaHmdXrjc">
            Vänsterpartiet vill uppmärksamma att fred och säkerhet inte har
            samma innebörd, för sett ur ett genusperspektiv innebär inte fred
            automatiskt säkerhet för alla medborgare. Hotet mot kvinnors säkerhet
            handlar inte enbart om krig och terrorism, utan om brist på makt
            och inflytande i en värld som domineras av män som brukar våld
            för att upprätthålla sin dominans. Könsrelaterat våld och könsdiskriminering
            ökar i väpnade konflikter, men könsförtrycket upphör inte när
            krig upphör.
          </p>
          <p xml:id="i-7WakS88boddBt2oDUwG7bn">
            I väpnade konflikter ökar våldet mot kvinnor och tar sig mer
            extrema uttryck. Kvinnors kroppar blir ett slagfält. Patriarkala
            föreställningar om kvinnor och barn som mäns ägodelar som måste
            försvaras gör kvinnor sårbara för kränkningar. Systematiska våldtäkter
            används som ett vapen bl.a. för att visa fienderna att de inte
            kan försvara sina kvinnor, och i fredsförhandlingarna om framtiden
            exkluderas kvinnor och deras erfarenheter. Hoten mot kvinnors
            mänskliga rättigheter och kroppsliga integritet är att betrakta
            som ett säkerhetsproblem.
          </p>
          <p xml:id="i-CV3QD5ADqDWHprFQ4BNKmo">
            Sverige har undertecknat resolution 1325 från FN:s säkerhetsråd
            om att öka kvinnors deltagande i allt arbete med att förebygga,
            hantera och lösa väpnade konflikter. Utan tillräckligt många kvinnors
            deltagande och kvinnors kunskaper före, under och efter en konflikt
            blir krishanteringen varken trovärdig eller långsiktigt hållbar.
          </p>
          <p xml:id="i-9rovfwxcfXrSsP1mqJZwsh">
            Internationella fredsfrämjande insatser innefattar såväl militära
            som civila insatser, exempelvis rättsväsende, polis och hälso-
            och sjukvårdsinsatser.
          </p>
          <p xml:id="i-9LbQd5xVfjJKHhjHz3GY3y">
            Tyvärr finns det mycket kvar att göra när det gäller implementeringen
            av resolution 1325. Ett sådant exempel är de omfattande problem
            med trafficking och sexhandel som förekommer i samband med fredsfrämjande
            insatser. Sexhandeln skapar ekonomiska strukturer där kvinnor
            utgör handelsvaran och som skapar ett enormt mänskligt lidande,
            ökar spridningen av hiv/aids och försvårar ekonomisk utveckling
            och fattigdomsbekämpning. För att internationella fredsfrämjande
            insatser ska innebära främjande av freden även för kvinnor krävs
            en nolltolerans mot sexuellt utnyttjande, våldtäkt och sexhandel
            vid dessa insatser inom FN, EU och Nato. Sverige bör därför verka
            för en kraftfullare implementering av resolution 1325 och för
            en nolltolerans för sexhandel och trafficking vid internationella
            fredsfrämjande insatser. Detta bör riksdagen som sin mening ge
            regeringen till känna.
          </p>
        </div>
        <div type="motSignatures">
          <list>
            <item xml:id="i-Qyw8qKkDCj9qRNfdbLnFNv">
              Lars Ohly (v)
            </item>
            <item xml:id="i-Y32Fhbo4Vv2ae1StxQKEnB">
              Marianne Berg (v)
            </item>
            <item xml:id="i-Ln8ahoeDvZEgGZ6DiRFtmv">
              Wiwi-Anne Johansson (v)
            </item>
            <item xml:id="i-YaYJitxYVm7NbXVgZryrqw">
              Elina Linna (v)
            </item>
            <item xml:id="i-GLpquQjpdsD3hHETDKyRwX">
              Kent Persson (v)
            </item>
            <item xml:id="i-7aE9AXMT9M9SKLa8srQpqo">
              Alice Åström (v)
            </item>
            <item xml:id="i-BYhnAG11F3r4QaWvNb5pv9">
              Hans Linde (v)
            </item>
          </list>
        </div>
      </div>
    </body>
  </text>
</TEI>
