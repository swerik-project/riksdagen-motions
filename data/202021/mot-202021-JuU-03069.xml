<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-03069">
  <teiHeader>
    <fileDesc>
      <titleStmt>
        <title>Fler brottsbekämpande byråkrater</title>
        <author corresp="i-MUiNDqW5Ev9My8aekLct9L">av Karolina Skog m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3069 av Karolina Skog m.fl. (MP)</title>
          <idno type="rdwebb">H8023069</idno>
          <rs type="number">3069</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H8023069/text</ref>
          <ref type="dokument_url_html">http://data.riksdagen.se/dokument/H8023069</ref>
          <ref type="dokumentstatus_url_xml">http://data.riksdagen.se/dokumentstatus/H8023069</ref>
          <ref type="docx">http://data.riksdagen.se/fil/7B26FA98-CE1D-41E5-978C-BAFD89C49432</ref>
          <ref type="pdf">http://data.riksdagen.se/fil/8C4622D1-2245-449D-B859-B60AFABF09E0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MUiNDqW5Ev9My8aekLct9L</idno>
            <name>Karolina Skog</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-5E5HKiQzmNtqPqERUFA3xR</idno>
            <name>Johanna Öfverbeck</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-mxJ22KDE3cthH5PFLdLST</idno>
            <name>Maria Gardfjell</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VJpXaBnKKrS41vV856f6tz" type="signed"/>
        <correspContext corresp="i-VJpXaBnKKrS41vV856f6tz">
          <note type="signatory" corresp="i-MUiNDqW5Ev9My8aekLct9L"/>
          <note type="signatory" corresp="i-5E5HKiQzmNtqPqERUFA3xR"/>
          <note type="signatory" corresp="i-mxJ22KDE3cthH5PFLdLST"/>
        </correspContext>
        <correspAction xml:id="i-WCTmTg8JR4G52raVR31Rm3" type="submitted">
          <date when="2020-10-06"/>
          <time when="11:53:36"/>
        </correspAction>
        <correspAction xml:id="i-6kFznFWBwogEXtu3JJzPLV" type="reviewed">
          <date when="2020-10-06"/>
          <time when="13:28:48"/>
        </correspAction>
        <correspAction xml:id="i-Xu5z3jG2y3BsVTpdGhrdWW" type="referred">
          <date when="2020-10-14"/>
        </correspAction>
        <correspAction xml:id="i-4jHEPs8gHr3x3eW91DcmrW" type="assigned">
          <date when="2021-09-02"/>
          <time when="17:26:03"/>
        </correspAction>
        <correspContext corresp="i-4jHEPs8gHr3x3eW91DcmrW">
          <ref type="assignedTo">Justitieutskottet</ref>
        </correspContext>
        <correspAction xml:id="i-TzSKJi2HZYQEZpxXLzZKFV" type="behandlas_i"/>
        <correspContext corresp="i-TzSKJi2HZYQEZpxXLzZKFV">
          <ref type="uppgift">2020/21:FiU22</ref>
          <ref type="ref_dok_id">H801FiU22</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-ECvvJdf941QJtFx9q7VCGk" type="behandlas_i"/>
        <correspContext corresp="i-ECvvJdf941QJtFx9q7VCGk">
          <ref type="uppgift">2020/21:SfU21</ref>
          <ref type="ref_dok_id">H801SfU21</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU21</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8Ld1boAohx37GXZupeVXnD" type="behandlas_i"/>
        <correspContext corresp="i-8Ld1boAohx37GXZupeVXnD">
          <ref type="uppgift">2020/21:JuU23</ref>
          <ref type="ref_dok_id">H801JuU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU23</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HNDRnguuTcHxaoFMeuFXFg" type="motHeader">
        <div xml:id="i-WrcEAj1AG4JbGz5pMFrDje" type="motTitle">
          Motion till riksdagen 2020/21:3069 av Karolina Skog m.fl. (MP)
          Fler brottsbekämpande byråkrater
        </div>
      </div>
      <div xml:id="i-ULfpi1GosfxViwJ7MCtmU3" type="motBody">
        <div xml:id="i-CgXtk3e1x4FfDGREJkyTCu" type="motProposal" subtype="förslag">
          <head xml:id="i-7TqjHoqpjYS1cD5yjeaC6n">
            Förslag till riksdagsbeslut
          </head>
          <list xml:id="i-KCHTs4SZtUkXWhK25YY759" style="ol">
            <item xml:id="i-JPZPC7wfG2hLgMJDsejzXw">
              Riksdagen ställer sig bakom det som anförs i motionen om att
              stärka samordningen och uppföljningen av myndighetssamverkan mot
              organiserad brottslighet och tillkännager detta för regeringen.
            </item>
            <item xml:id="i-KD2i7HaRNxmq37PoeCjjtz">
              Riksdagen ställer sig bakom det som anförs i motionen om att
              fler områden inom tillsynen som exempelvis brand, miljö och hälsa
              bör användas som verktyg för att identifiera organiserad brottslighet
              och tillkännager detta för regeringen.
            </item>
            <item xml:id="i-NnDnornHhc3YsjPcD1nK6F">
              Riksdagen ställer sig bakom det som anförs i motionen om att
              lokala erfarenheter av samordnad tillsyn bör omhändertas och spridas
              och tillkännager detta för regeringen.
            </item>
            <item xml:id="i-N8QzpUGPdpHDxxy5kCa3Cy">
              Riksdagen ställer sig bakom det som anförs i motionen om att
              arbetet mot välfärdsbrott bör stärkas och att fler aktörer som
              t.ex. kommuner bör arbeta brottsförebyggande och tillkännager
              detta för regeringen.
            </item>
            <item xml:id="i-9iwepeniNDwD46WMwDZEVj">
              Riksdagen ställer sig bakom det som anförs i motionen om att
              arbete mot penningtvätt bör prioriteras i kampen mot organiserad
              brottslighet och tillkännager detta för regeringen.
            </item>
          </list>
        </div>
        <div xml:id="i-Qs7BeCgYtSzaGaHnYZnxPS" type="motContent">
          <head xml:id="i-GgySxwdfFJUyrkEakrWsfq" type="h1">
            Motivering
          </head>
          <p xml:id="i-AYuq7jdXC2Lwf4vQ6tNJX">
            En kriminell livsstil och organiserad brottslighet kan bygga
            på olika skäl, men en given drivkraft är pengar. Att strypa möjligheterna
            att tjäna och tvätta pengar är en central del i arbetet mot den
            organiserade brottsligheten. Pengarna är också en väg in för upptäckt
            och möjlighet att störa verksamheten.
          </p>
          <p xml:id="i-9wJMuTxWDtWZVsopbY4RkB">
            Den senaste tidens trygghetsdebatt har fokuserat på straffrättsliga
            skärpningar och fler poliser. Samtidigt som vi ser behov av stärkt
            polisverksamhet både vad gäller medel och verktyg så vill vi lyfta
            fram andra verktyg som väl så viktiga. Att strypa den organi­serade
            brottslighetens finansiering gör verklig skillnad. Vi vill utöver
            poliser se fler byrå­krater i arbetet med att stävja den organiserade
            brottsligheten. Samhället måste använda alla sina resurser i kampen
            mot våld och kriminalitet.
          </p>
          <head xml:id="i-XjbsiECHeGQcfuq7AxDkRw" type="h2">
            Samverkan mot brott
          </head>
          <p xml:id="i-Lbd21u2VGrXRC71hei5HGg">
            Regeringen har gett tolv myndigheter i uppdrag att samverka mot
            organiserad brottslig­het. I uppdraget ingår också att möjliggöra
            samverkan på lokal nivå. Inom denna sam­verkan hanteras bland
            annat ett regeringsuppdrag att verka mot välfärdsbrott. Arbetet
            ger konkreta resultat i form av fällande domar, återkrav på stora
            belopp samt beslag av narkotika och vapen. Samverkan har även
            en brottsförebyggande effekt genom att personer som har negativ
            inverkan i sin omgivning och oseriösa företag får betydligt svårare
            att fortsätta med sin verksamhet.
          </p>
          <p xml:id="i-PuY6NtFDLYLquaf1uJ3cob">
            Riksrevisionen har konstaterat att det finns anledning att stärka
            samordningen och uppföljningen av detta arbete.
          </p>
          <head xml:id="i-P7Fxce2KvkXWk5vU9xSxSB" type="h2">
            Tillsyn är en underutnyttjad resurs
          </head>
          <p xml:id="i-RKaPeVvPkrKTdfgNp3HS7E">
            I regeringens skrivelse Tillsammans mot brott – ett nationellt
            brottsförebyggande program tas administrativa åtgärder upp som
            ett redskap vid sidan av straffrättsliga åtgärder. Tillsynsåtgärder
            inom områden som brand, miljö och hälsa omnämns som en outnyttjad
            potential.
          </p>
          <p xml:id="i-6AJhTD2gYuLYETsRKdTkJx">
            Miljötillsyn är ett bra exempel där mer kan göras. Brottsförebyggande
            rådet (Brå) har lyft fram miljöbrott som ett rättsområde där man
            kan se involvering av grov organiserad brottslighet och tydlig
            koppling till ekonomisk brottslighet. Trots detta ingår detta
            inte i det myndighetsgemensamma arbetet.
          </p>
          <p xml:id="i-DX2QTrB9qJ2369Fu2sTDYz">
            Hantering av avfall och handel med utrotningshotade djur och
            växter har högt ekonomiskt värde men sker delvis eller helt på
            en svart marknad. Miljöbrott upptäcks i huvudsak inom ramen för
            miljötillsynen. Tyvärr finns stora brister i tillsynen, och i
            synnerhet arbetet att beivra grova brott. En kartläggning av Sveriges
            miljöarbete från EU-kommissionen visade att det finns flera strukturella
            problem inom tillsynsverksam­heten och lagföringen av miljöbrott.
            EU-kommissionen lyfter fram vikten av ett risk­baserat förhållningssätt
            och skriver att samverkan mellan tillsynsmyndigheter, polis och
            åklagare bör kunna förbättras för att öka sannolikheten för att
            allvarliga överträdelser lagförs. Ur detta perspektiv är det märkligt
            att ingen myndighet som arbetar med eller har insyn i tillsynsverksamhet
            inom dessa områden, är med i myndighetssamverkan mot organiserad
            brottslighet.
          </p>
          <p xml:id="i-AD6ukWB81XDeXQVGLtSKZQ">
            Länsstyrelserna har ett uppdrag att samordna det regionala brottsförebyggande
            arbetet. Länsstyrelserna utför även tillsyn, vilket gör att de
            är en del av den myndighets­kedja som kan upptäcka och beivra
            brott som begås inom ramen för organiserad brotts­lighet. Länsstyrelsernas
            arbete med miljötillsyn stärks i regeringens förslag till budget
            för 2021. Det bör också övervägas att inkludera länsstyrelserna
            i samverkansarbetet.
          </p>
          <head xml:id="i-49cSz1EgvJkK5q3pSNrBTK" type="h2">
            Lokala erfarenheter
          </head>
          <p xml:id="i-2LYwv6XFrW7pF92KoPPKfv">
            I Malmö har ett arbete med samordnad tillsyn utvecklats. Det
            har varit framgångsrikt och erfarenheter från detta bör spridas
            till statliga myndigheter och till andra kommuner.
          </p>
          <p xml:id="i-9Q9tcANisWtkZWqxQBX1hC">
            Tillsynsavdelningarna på flera olika förvaltningar inom Malmö
            stad arbetar tillsam­mans och fokuserar på verksamheter och branscher
            som normalt sett inte kan finansieras av tillsynsavgifter och
            som har en koppling till otrygghet och osund konkurrens. Metoder
            för att på ett effektivt sätt motverka oseriösa och olagliga verksamheter,
            bedriva tillsyn genom kvalitativa och fördjupade utredningar samt
            samverka och koordinera insatser från olika myndigheter har utvecklats.
            Arbetet har gett konkreta resultat.
          </p>
          <p xml:id="i-FxQYqt4PTRSf8nd3bxqRWV">
            Alla vägar för att strypa pengaflöden till gäng och organiserad
            brottslighet måste användas. Kontrollerande myndigheter inom exempelvis
            miljö, livsmedel och brand kan inom ramen för samverkan med andra
            myndigheter spela en viktig roll i arbetet mot organiserad brottslighet.
            Det är därför av vikt att dessa dels har grundläggande finansi­ering
            för sin verksamhet och dels att dessa involveras i myndighetssamverkan
            mot organiserad brottslighet så att framgångsrika lokala exempel
            kan spridas.
          </p>
          <head xml:id="i-7DkjP3AowZ5vVir5nKTxFX" type="h2">
            Välfärdsbrott
          </head>
          <p xml:id="i-X5HqrzDeGpvckRJyiSJUdY">
            Bidrag och inkomster ur välfärdssystemen är en av många inkomstkällor
            för organiserad brottslighet. Regeringen har vidtagit en rad åtgärder
            för att stärka välfärdsstatens för­måga att stå emot organiserad
            och systematisk ekonomisk brottslighet. Mycket gott arbete bedrivs
            i den samverkan mot grov och organiserad brottslighet som tolv
            myndig­heter har i uppdrag att bedriva. Genom deras arbete har
            det tydliggjorts att välfärdsbrott inte sällan har en koppling
            till organiserad brottslighet och att de brottsliga uppläggen
            även inkluderar andra typer av brott som exempelvis närings-,
            bokförings- och skatte­brott. Brå rapporterar att en del gärningspersoner
            kan beskrivas som ”mångsysslare” och som även kan ägna sig åt
            häleri, vapenbrott, hot mot tjänsteman och olika typer av smugglingsbrott
            som kan inkludera människosmuggling likväl som narkotika.
          </p>
          <p xml:id="i-CvBVFQxVH8TsgbdXgrW5xg">
            Regeringen har stärkt förmågan att utreda och lagföra välfärdsbrott.
            Ett exempel är att Arbetsmiljöverket fått tillskott för att motverka
            fusk, regelöverträdelser och brotts­lighet i arbetslivet bland
            annat genom fler inspektioner. Detta arbete måste fortsatt utvecklas
            så att vi säkrar att de medel som tillförs välfärden inte nyttjas
            till att finansiera kriminalitet.
          </p>
          <p xml:id="i-8VZ5VhXYCsrjANc1aq4Jjy">
            Kommunerna är aktörer som tydligare behöver arbeta brottspreventivt.
            Många välfärdsbrott kan begås inom den kommunala verksamheten,
            exempelvis assistansbrott och brott inom hemtjänst. Regeringen
            har tillsatt en utredning för att titta på hur ett lagstiftat
            ansvar att arbeta brottsförebyggande kan utformas för kommunerna.
            Detta är mycket angeläget och därför vill vi se ett sådan lagstiftning
            komma på plats. I det här arbetet är det också nödvändigt att
            titta närmare på tjänstepersonsrollen. Inte sällan är det enskilda
            tjänstepersoner som fattar beslut om olika välfärdsinsatser. Därför
            är det nödvändigt att den enskilda handläggaren har kunskap om
            välfärdsbrottslighet och att det finns kontrollmekanismer som
            kan vara ett stöd för att identifiera misstänkta brotts­upplägg.
          </p>
          <p xml:id="i-TFF1WK3cqP8Xh7s3y1ggbM">
            Centralt är också att se över hur organisationen runt de som
            fattar myndighetsbeslut kan stärkas, så risken att utsättas för
            hot minskar. Medarbetarskyddet behöver bli mer omfattande, samtidigt
            som risken för att utsättas för olika typer av påverkan kan minska.
            Att stärka arbetet mot välfärdsbrotten är angeläget och därför
            vill vi se att fler myndig­heter arbetar brottsförebyggande och
            att kunskapen om organiserad brottslighet höjs.
          </p>
          <head xml:id="i-96vzKPtfPQqgAHayCy8q9N" type="h2">
            Vapen
          </head>
          <p xml:id="i-7gdyCjkH7rwgj6VYCqatJx">
            Kunskapen om hur vapen kommer in i Sverige är mycket begränsad.
            Enligt Tullverket finns det skäl att anta att vapen förs in i
            landet tillsammans med lagliga varuflöden. En slutsats bör vara
            att arbetet med att stoppa illegala flöden måste skötas tillsammans
            med annan kontroll av varuflöden. För detta behöver Tullverket
            både tillräckliga verktyg och medel.
          </p>
          <head xml:id="i-6A9DtkBrT2sEQGnp37Geqp" type="h2">
            Digitalisering
          </head>
          <p xml:id="i-AkcAFXi9sUNPb59P41xCRV">
            När mer och mer handel flyttar över till nätet måste myndigheternas
            arbete anpassas. Det gäller både för att se till att de produkter
            som säljs är säkra och lever upp till olika typer av produktlagstiftning
            samt tillsynen för att säkra inbetalningar av exempelvis moms.
            Att följa den växande mängd affärer som mellan privatpersoner
            eller genom plattformar som gör det säljande företaget anonymt
            för köparen är en enorm utmaning som myndighetssverige måste hantera
            gemensamt. Myndigheternas möjlighet att samverka genom att dela
            relevant information med varandra måste säkras.
          </p>
          <p xml:id="i-G9YpibNnRSurk4MtXi5cJC">
            När verksamheter digitaliseras kan det öppna upp för nya möjligheter
            för brotts­bekämpande arbete, exempelvis att uppdatera och göra
            information tillgänglig om vilka som står bakom olika bolag. Att
            bemästra de digitala verktygen måste vara vägen framåt. Redan
            idag är AI avgörande för att kunna lagföra brott på internet.
            Det är omöjligt för samhället att följa de kriminella nätverkens
            verksamhet, hitta lagbrott och skydda medborgarna mot bedrägerier,
            desinformation och hatbrott i de stora mängder data som hanteras,
            utan hjälp av AI.
          </p>
          <head xml:id="i-E7xooiXRN9hdikm1bktTKA" type="h2">
            Inga täta skott
          </head>
          <p xml:id="i-4tt1ePxgnEqkAn1hRretdY">
            Enligt Ekobrottsmyndigheten finns en oroväckande tendens att
            gränsen mellan företrä­dare för det legala näringslivet och den
            kriminella världen tycks suddas ut. Kriminella använder företag
            som verktyg för att undanhålla skatter och avgifter eller tillskansa
            sig ersättningar, bidrag och förmåner på felaktiga grunder samt
            för bedrägeri. De pekar också på att vinsterna som momsbedrägerierna
            och punktskattebrotten genererar är mycket stora summor. EU-kommissionen
            lanserade nyligen en handlingsplan för att för­bättra tullens
            effektivitet och skydda EU:s tullunion från ekonomiska bedrägerier.
            I samband med detta uppgavs att förlusterna när det gäller tull-
            och momsbedrägerier 2018 uppskattades till 140 miljarder euro.
            Det är svindlande summor som påminner om hur stora vinster för
            samhället det finns att göra genom ett mer effektivt arbete mot
            ekono­misk brottslighet. Jämfört med narkotikahandel är dock upptäcktsrisken
            och straffsats­erna betydligt lägre varför det är ett attraktivt
            brottsområde för aktörer inom den organi­serade brottsligheten.
            Varje år beräknas staten gå miste om miljardbelopp. Pengarna hamnar
            istället hos kriminella och kan användas för att finansiera annan
            brottslighet. Återigen måste vi konstatera att arbetet med att
            spåra den organiserade brottsligheten måste göras integrerat i
            övrigt myndighetsarbete.
          </p>
          <p xml:id="i-Tjnd9UFW98Ra7SgMFgn4PJ">
            Två utsatta branscher är byggbranschen och transportbranschen.
            Inom båda dessa har branschorganisationer och företag inom respektive
            bransch tagit initiativ till att komma åt problemen som både göder
            brottslighet och skapar en osund konkurrens med företag som agerar
            schysst. Inom byggsektorn finns även ett samarbete med Ekobrotts­myndigheten
            för att förebygga brott. Detta är väldigt viktigt och välkommet.
            Det är dock viktigt att dessa initiativ försäkras om goda kontaktvägar
            in till de myndigheter som kan ta vidare anmälningar och information.
            Samverkan bör sträckas även utanför myndighetssfären.
          </p>
          <head xml:id="i-J2j6bSC33haNb9UmcKmQQk" type="h2">
            Penningtvätt
          </head>
          <p xml:id="i-WF33hj9f4FTaXqCeJik8yP">
            Genom att förhindra att kriminella kan använda sig av de pengar
            de tillskansar sig illegalt ser vi till att brott inte lönar sig.
            Därför är det positivt att regeringen i flera steg har skärpt
            reglerna gällande bekämpning av penningtvätt. Under 2019 och 2020
            har ett stort antal lagändringar gjorts på detta område. Effektiviteten
            i tillsynen har förstärkts både genom lagändringar och genom ytterligare
            resurser till flera tillsynsmyndigheter. Exempelvis Finansinspektionen
            har jämfört med 2018 tredubblat sin förmåga inom arbetet mot penningtvätt
            och finansiering av terrorism. Under 2020 har flertalet sank­tioner
            från tillsynsmyndigheter utfärdats för att säkerställa efterlevnaden
            av regelverket.
          </p>
          <p xml:id="i-3cBNVCAfn8VysQYXD5VURq">
            Genom effektivt myndighetsarbete och skärpta regleringar kan
            vi strypa den organise­rade brottslighetens finansiering. Därför
            bör ett effektivt arbete mot penningtvätt priorite­ras i kampen
            mot den organiserade brottsligheten.
          </p>
          <head xml:id="i-Tynicx3yWeKRsmpxkntseN" type="h2">
            Spel som pengatvättmaskin
          </head>
          <p xml:id="i-Cu7ujQhLTwkfLahVixkWmb">
            En inte oväsentlig del av den svarta ekonomin rör spel om pengar.
            Det röra sig delvis om illegala spelklubbar, men även den legala
            spelverksamheten i Sverige nyttjas för penningtvätt. Det har bland
            annat visat sig att statliga casinon har sviktat i tillsynen av
            penningtvätt. Det finns skäl för regeringen att överväga att på
            något sätt involvera Spel­inspektionen och Finansinspektionen
            även i det bredare arbetet mot organiserad brotts­lighet.
          </p>
          <head xml:id="i-L6SUZaWJYce4hZTF9CMwzk" type="h2">
            Avslutning
          </head>
          <p xml:id="i-8Qm7GEpar8QD1gQSt9U11N">
            Sammanfattningsvis kan vi konstatera att den organiserade brottsligheten
            inte verkar i en parallell verklighet och bara sysslar med narkotika
            och vapen utan delvis verkar genom företag som kan framstå som
            legitima men utnyttjar vårt välfärdssystem. Sverige har en fantastisk
            styrka i våra myndigheter och vid sidan av straffrättsliga åtgärder
            är de ett starkt vapen i arbetet med att bekämpa organiserad brottslighet
            och göra Sverige tryggt. Därför förespråkar vi att Sverige behöver
            fler brottsbekämpande byråkrater.
          </p>
        </div>
        <div xml:id="i-LXQ56gNCoTfgTLucpwucCV" type="signatureBlock">
          <list xml:id="i-HrroJ2JnDxPUhwccFvAk5">
            <item xml:id="i-EqZA6FCK4iLG5FnCToZi49" type="signature">
              Karolina Skog (MP)
            </item>
            <item xml:id="i-JUp5hP3JgCVoRkC3sJQzWC" type="signature">
              Johanna Öfverbeck (MP)
            </item>
            <item xml:id="i-VePyGHfobscRMCeqv1CZoU" type="signature">
              Maria Gardfjell (MP)
            </item>
          </list>
        </div>
      </div>
    </body>
  </text>
</TEI>
