<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00342">
  <teiHeader>
    <fileDesc>
      <titleStmt>
        <title>En reformerad svensk hivpolitik</title>
        <author corresp="i-JxxHuvwXWsJTZYTnBZLHj">av Marianne Berg m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En reformerad svensk hivpolitik</title>
          <idno type="rdwebb">H102So342</idno>
          <rs type="number">So342</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So342/text</ref>
          <ref type="dokument_url_html">http://data.riksdagen.se/dokument/H102So342</ref>
          <ref type="dokumentstatus_url_xml">http://data.riksdagen.se/dokumentstatus/H102So342</ref>
          <ref type="doc">http://data.riksdagen.se/fil/324422C6-4D98-4CF5-BDC5-57C7AADAE5F7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SYbtzrMmgeh3urmrwn5f9Y" type="signed"/>
        <correspContext corresp="i-SYbtzrMmgeh3urmrwn5f9Y">
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-YJ236Nr5RrUDXGdCcQm1h2" type="numbering">
          <date when="2013-10-03"/>
        </correspAction>
        <correspAction xml:id="i-3Kddti93n3FdvDKfb5Xed6" type="submission">
          <date when="2013-10-02"/>
        </correspAction>
        <correspAction xml:id="i-Hdckt4RRn3aFriAoajKc99" type="transfer">
          <date when="2013-10-02"/>
        </correspAction>
        <correspAction xml:id="i-JVLbdRdPRMEi9x4FcRn4fD" type="assigned"/>
        <correspContext corresp="i-JVLbdRdPRMEi9x4FcRn4fD">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Lm7Fh27SANnXbiK1cG8sL9" type="motHeader"/>
      <div xml:id="i-Wv7R6AWMF4weQcWcG99STb" type="motBody">
        <div xml:id="i-A86odE2nSZBvnSyRVvWrVS" type="motProposal" subtype="förslag">
          <head xml:id="i-Q5Zd335yUuEcBCK9dJ7Gro">
            1 Förslag till riksdagsbeslut
          </head>
          <list xml:id="i-HBGakVKymrTeWMD1dWDqeu" style="ol">
            <item xml:id="i-TvE2nHgmknJsBNvhkJTRGW">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett förslag som säkerställer att de ekonomiska medel som anslås
              för hivprevention följer FN:s rekommendationer.
            </item>
            <item xml:id="i-2wWofRYUhB7wVyCjoGjWg9">
              Riksdagen tillkännager för regeringen som sin mening vad som
              anförs i motionen om att regeringen snarast bör genomföra en översyn
              av smittskyddslagen med särskilt fokus på informationsplikten
              för hivpositiva.
            </item>
            <item xml:id="i-JnbwQn8wvKbAAe3jExM8zy">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              som undersöker vilket ansvar regeringen, riksdagen och myndigheter
              har för stigmatiseringen av hivpositiva och i de fall då hivpositiva
              bemötts på ett oacceptabelt sätt.
            </item>
            <item xml:id="i-9eunzw7qMG7AtNbW6Ayst6">
              Riksdagen tillkännager för regeringen som sin mening vad som
              anförs i motionen om att regeringen å Sveriges vägnar bör ge dem
              som drabbats av hiv och deras anhöriga en offentlig ursäkt.
            </item>
          </list>
        </div>
        <div xml:id="i-esgs2nK5P3H8eAkVs9w4Q" type="motContent">
          <head xml:id="i-Hy9bjWaAzpmBSxijfRJnDz" type="h1">
            2 Hivprevention som följer FN:s deklaration
          </head>
          <p xml:id="i-U1rD5j92oVgmv8DPWbP7jP">
            Ny statistik från Smittskyddsinstitutet visar små förändringar
            gällande spridningen av hiv i Sverige. Antalet nyupptäckta fall
            ligger konstant sedan tre år och fortfarande sker den inhemska
            smittan främst bland män som har sex med män. Liksom föregående
            år rapporterades drygt hälften av den inhemska smittan ha skett
            via sex mellan män, medan heterosexuell smitta stod för en tredjedel.
          </p>
          <p xml:id="i-9PyP418SDW1yupyNA2hjjz">
            År 2011 beslutade FN:s generalförsamling, genom att anta en deklaration,
            att intensifiera arbetet mot spridning av hiv och aids och reducera
            antalet nyupptäckta fall med 50 procent före 2015. Detta är ett
            mål som är mer ambitiöst än Sveriges egen nationella strategi
            från 2005, där ett av delmålen är att halvera den inhemska överföringen
            av viruset före 2016. FN-deklarationen slår fast att många nationella
            hivförebyggande strategier inte fokuserar tillräckligt på grupper
            som genom epidemiologiska bevis löper högre risk för överföring
            av hivvirus. Deklarationen pekar särskilt ut grupperna män som
            har sex med män, människor som injicerar narkotika och sexarbetare.
            Deklarationen är också tydlig med att länderna själva ska studera
            sin egen statistik över hur spridningen av viruset ser ut i det
            egna landet och rikta preventionsinsatserna mot de grupper som
            är särskilt utsatta.
          </p>
          <p xml:id="i-BQBHAFV9iarHru4fPcFnUU">
            Sverige borde gå i fronten för det hivpreventiva arbetet. Det
            ekonomiska bidraget till hivpreventionen i Sverige har legat på
            samma summa i faktiska tal i cirka 15 år, vilket i realiteten
            naturligtvis innebär en sänkning, medan överföringen av viruset
            inte på något sätt har minskat. Smittskyddsinstitutets statistik
            visar mycket tydligt att gruppen män som har sex med män är den
            allra mest riskutsatta gruppen i Sverige. Därför borde hivpreventionen
            i Sverige på ett tydligare sätt rikta sig mot denna grupp. Så
            är inte fallet i dag. Tvärtom riskerar de insatser som riktas
            mot just gruppen män som har sex med män att minska. Detta eftersom
            endast en av Socialdepartementets och Sveriges Kommuner och Landstings
            tre nu gällande överenskommelser om hivprevention fokuserar just
            på gruppen män som har sex med män.
          </p>
          <p xml:id="i-4AbEY4HTdApQ6Z17QedGb7">
            Vi i Vänsterpartiet har i vår budgetmotion anslagit ytterligare
            10 miljoner kronor jämfört med regeringen för insatser mot hiv
            och aids.
          </p>
          <p xml:id="i-KKUQzCiktV6XgMMvnv9h92">
            Vänsterpartiet anser att Sverige självklart bör följa FN:s deklarationer
            och föreslår därför att de ekonomiska medel som anslås för hivprevention
            följer FN:s rekommendationer, tydligt riktas mot riskgrupper som
            exempelvis män som har sex med män, och därmed anpassas efter
            den epidemiologiska utvecklingen i Sverige. Regeringen bör återkomma
            till riksdagen med ett förslag som säkerställer att de ekonomiska
            medel som anslås för hivprevention följer FN:s rekommendationer.
            Detta bör riksdagen som sin mening ge regeringen till känna.
          </p>
          <head xml:id="i-MFpRXmtvdpmCoBFXoEfcfr" type="h1">
            3 Smittskydd
          </head>
          <p xml:id="i-V1B9ecG48yRKXFGZqAFKVd">
            Syftet med smittskyddslagen är att bidra till att reducera spridningen
            av allmänfarliga sjukdomar. Smittskyddslagen definierar olika
            förhållningsregler som den hivpositiva måste förhålla sig till,
            bl.a. en plikt att informera potentiella partners om sin hivpositiva
            status.
          </p>
          <p xml:id="i-2Qx6jJS2exyTXtgnSuUCWs">
            Det är inte bevisat att informationsplikten har en preventiv
            effekt, genom att den i praktiken bidrar till att reducera spridningen
            av hivviruset. Ett flertal svenska organisationer som arbetat
            länge med hivprevention, RFSL (Riksförbundet för sexuellt likaberättigande),
            RFSU (Riksförbundet för sexuell upplysning) och hivsverige, har
            tvärtom påpekat risker med lagstiftningen. Bland annat finns exempel
            på att människor har undvikit att testa sig för hiv i syfte att
            undvika att bli föremål för lagens restriktioner. En annan farhåga
            är att lagstiftningen riskerar att försätta människor i en falsk
            känsla av trygghet: Om ingen säger att den är hivpositiv, så är
            ingen det.
          </p>
          <p xml:id="i-AXoWJjxYXceRVz1ZGdVgqo">
            Verkligheten är tyvärr sådan att viruset ibland överförs från
            en person som själv inte känner till sin hivpositiva status. I
            ett sådant fall hade informationsplikten inte kunnat fylla någon
            funktion eftersom det inte fanns någon känd positiv status att
            informera om. Det är ett skäl till varför organisationerna anser
            att informationsplikten riskerar att splittra det hivpreventiva
            budskapet, genom att fokusera mer på vad som sägs än vad som görs
            i ett sexuellt möte. Det enda som hindrar spridningen av hivviruset
            är att människor tar ansvar för att praktisera säkrare sex genom
            att t.ex. använda kondom. Detta måste alla sexuellt aktiva människor
            ta ansvar för. Sveriges cirka 5 000 hivpositiva kan inte ta ansvar
            för samtligas hälsa.
          </p>
          <p xml:id="i-LrT1ynn19auVEcF6VJsfmH">
            FN:s organ för frågor som rör hiv och aids, Unaids, uppmanar
            stater att bara lagstifta kring uppsåtlig smittöverföring, där
            personen som vet sin hivpositiva status har handlat i syfte att
            överföra viruset och också lyckats med det. I Sverige döms hivpositiva
            till fängelse även om sexet var frivilligt och ömsesidigt, även
            om hiv inte överförts, även om inget direkt uppsåt av att överföra
            hiv funnits, även om risken för överföring av hivviruset var minimal
            och även om säkrare sex praktiserats genom att t.ex. kondom använts.
            I ett internationellt sammanhang ligger Sverige högt när det gäller
            antalet fällande domar mot hivpositiva. Detta är möjligt genom
            att brott mot förhållningsreglerna i smittskyddslagen får straffrättsliga
            följder. Smittskyddslagens ansvarssyn och informationsplikt har
            betydelse för domstolens bedömning i fråga om ansvar, uppsåt och
            påföljd. Även om hivpositiva får sitt straff med hänvisning till
            brottsbalken, inte smittskyddslagen, spelar det alltså en mycket
            stor roll i svenska domstolar att informationsplikten finns.
          </p>
          <p xml:id="i-Ec91PyfyAauMTjPXvyaVna">
            Vänsterpartiet anser att Sverige snarast borde följa våra grannländers
            exempel och göra en översyn av smittskyddslagen i syfte att avskaffa
            informationsplikten. Regeringen bör snarast genomföra en översyn
            av smittskyddslagen med särskilt fokus på informationsplikten
            för hivpositiva. Detta bör riksdagen som sin mening ge regeringen
            till känna.
          </p>
          <head xml:id="i-MQ68VPGEKkoZQXW84CJxQz" type="h1">
            4 Samhällets behandling av hivpositiva
          </head>
          <p xml:id="i-Xq1XrPEwm2BsFJeK3UqcFF">
            Trots att det har gått mer än 30 år sedan det första fallet av
            hiv/aids upptäcktes i Sverige är kunskapen om virusets spridning
            i Sverige fortfarande låg och stigmatiseringen av hivpositiva
            fortfarande omfattande. Sveriges hivpolitik har genom åren många
            gånger kritiserats av FN-organ och av de organisationer som arbetar
            med hiv/aids. Åtskilliga hivpositiva och anhöriga till dem som
            avlidit i aids har vittnat om hur man upplevt att samhället svikit.
          </p>
          <p xml:id="i-RAA2n4mdJQCVVG8xpAuF8V">
            Under 80-talets så kallade hivskräck skapades ett samhällsklimat
            som starkt stigmatiserade såväl hivpositiva som gruppen män som
            har sex med män. Medier, myndigheter och politiska företrädare
            bidrog i alltför många fall till att underblåsa denna stigmatisering.
            Under samma period fanns också många exempel på hur hivpositiva
            och personer med aidsdiagnos behandlades och bemöttes på ett oacceptabelt
            sätt av myndigheter och sjukvård. Bilden är dock inte entydig.
            Det är viktigt att understryka att många enskilda individer inom
            sjukvården gjort oerhört uppskattade insatser för dem som insjuknat
            i aids.
          </p>
          <p xml:id="i-AiTkfVNM2GCWtrBjv2sgsG">
            Det finns även anledning att ifrågasätta svensk hivpolitik efter
            80-talet. Fram till början av 2000-talet tvångsisolerades hivpositiva
            och fortfarande har Sverige en av världens mest restriktiva lagstiftningar
            för hivpositiva.
          </p>
          <p xml:id="i-QCYVg1bSHfmtT2ZuqkaDD6">
            Vänsterpartiet anser att det finns anledning för Sverige att
            utreda och dokumentera hur sjukvården, myndigheter och den politiska
            ledningen i Sverige bemött och behandlat de hivpositiva sedan
            de första fallen upptäcktes i början av 80-talet. Regeringen bör
            tillsätta en utredning som undersöker vilket ansvar regering,
            riksdag och myndigheter har för stigmatiseringen av hivpositiva
            och i de fall då hivpositiva bemötts på ett oacceptabelt sätt.
            Detta bör riksdagen som sin mening ge regeringen till känna.
          </p>
          <p xml:id="i-MviHVBqeCeBRNqF5DDyX7u">
            En sådan utredning skulle inte bara ge viktiga kunskaper och
            lärdomar för framtiden utan bör också ligga till grund för ett
            ställningstagande om huruvida en offentlig ursäkt ska ges till
            de drabbade. Regeringen bör å Sveriges vägnar ge dem som drabbats
            av hiv och deras anhöriga en offentlig ursäkt. Detta bör riksdagen
            som sin mening ge regeringen till känna.
          </p>
        </div>
        <div xml:id="i-5SadoAUfMNmrgcHkv6yb9r" type="motSignatures">
          <list xml:id="i-8UasU7xHGpNSD8YemnWr7P">
            <item xml:id="i-UetoDkwdtvLBWLg8tenQSc">
              Marianne Berg (V)
            </item>
            <item xml:id="i-5CQWMGy4HbazRgu2xai3FH">
              Bengt Berg (V)
            </item>
            <item xml:id="i-JiL2SYsxczgfHswh7TkwV6">
              Amineh Kakabaveh (V)
            </item>
            <item xml:id="i-Jin5mSXXVfcPkcMbNiQJMm">
              Lars Ohly (V)
            </item>
            <item xml:id="i-DwoSzEJKAptAn7Xj2WidLT">
              Eva Olofsson (V)
            </item>
            <item xml:id="i-4F7HDf6w5vbmyp51dbYHvx">
              Lena Olsson (V)
            </item>
            <item xml:id="i-J9n4YR4aJKvK8mix3r9NRP">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
