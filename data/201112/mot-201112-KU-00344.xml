<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-KU-00344">
  <teiHeader>
    <fileDesc>
      <titleStmt>
        <title>Ordensväsendet</title>
        <author corresp="i-QYUn9LH1BFyUaLeMaR5S5h">av Otto von Arnold (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ordensväsendet</title>
          <idno type="rdwebb">GZ02K344</idno>
          <rs type="number">K344</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GZ02K344/text</ref>
          <ref type="dokument_url_html">http://data.riksdagen.se/dokument/GZ02K344</ref>
          <ref type="dokumentstatus_url_xml">http://data.riksdagen.se/dokumentstatus/GZ02K344</ref>
          <ref type="doc">http://data.riksdagen.se/fil/7E6170F7-A0EF-46ED-AD0C-415DF82DB0F6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QYUn9LH1BFyUaLeMaR5S5h</idno>
            <name>Otto von Arnold</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-pReEbdfTiSJJxi9juERHF" type="signed"/>
        <correspContext corresp="i-pReEbdfTiSJJxi9juERHF">
          <note type="signatory" corresp="i-QYUn9LH1BFyUaLeMaR5S5h"/>
        </correspContext>
        <correspAction xml:id="i-Uti9XiC9grrAUhpbKGPouo" type="numbering">
          <date when="2011-10-10"/>
        </correspAction>
        <correspAction xml:id="i-UticAW7GypjYfe5W46SFuc" type="submission">
          <date when="2011-10-05"/>
        </correspAction>
        <correspAction xml:id="i-KQQsnY1fpXdN4qxkhsGGpG" type="transfer">
          <date when="2011-10-04"/>
        </correspAction>
        <correspAction xml:id="i-S5BMjyXaL4NZspUg3cKy4P" type="assigned"/>
        <correspContext corresp="i-S5BMjyXaL4NZspUg3cKy4P">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RvRBSZfvMfdQ2HUpdWo34t" type="motBody">
        <div xml:id="i-FSKyFgcPrw6fMYW5oAXDFr" type="motProposal" subtype="förslag">
          <head xml:id="i-6gtPM8d1g2B2rto5kUVVpb">
            Förslag till riksdagsbeslut
          </head>
          <p xml:id="i-UqSb9CPcxuuDubgGbomFbQ">
            Riksdagen tillkännager för regeringen som sin mening vad som
            anförs i motionen om att reformera det offentliga ideella belöningssystemet.
          </p>
        </div>
        <div xml:id="i-R1x4V3TUTHendqdnGCp1Tc" type="motContent">
          <head xml:id="i-7RkhLPJ4zGcPRqXJ8JuXZz" type="h1">
            Motivering
          </head>
          <p xml:id="i-Di6jrPQzHMKu8iNBkufBDi">
            Staten belönar i dag engagerade medborgares samhällsinsatser.
            I dagsläget delar statschefen och regeringen ut medaljer. I ett
            internationellt perspektiv är detta ett tämligen begränsat system.
            Med några undantag innefattar de flesta andra länders offentliga
            belöningssystem även statliga förtjänstordnar, och de förekommer
            oavsett politisk färg. I hela världen finns ett fåtal stater som
            inte har utvecklade belöningssystem där ordnar för förtjänster
            mot dessa stater utgör en självklar del.
          </p>
          <p xml:id="i-7asiT6n5in9NRcw7j7wx7a">
            Sedan 1975 delas efter riksdagsbeslut de svenska ordnarna i princip
            inte ut till svenska medborgare. I riksdagen har sedan mitten
            av 1980-talet återkommande motionerats med inriktningen att det
            offentliga belöningssystemet måste reformeras.
          </p>
          <p xml:id="i-Cnk3rJJu37uFMPc285BM83">
            Sakskälen som talar för en reformering är kända sedan tidigare
            och relateras här kort. Som tidigare nämnts är det tvågradiga
            offentliga belöningssystemet i sig platt och ojämförbart i förhållande
            till våra nordiska grannländer och till huvuddelen av andra länders
            system. Att något saknas indikeras inte minst genom att ovan nämnda
            medaljer visserligen har olika storlekar, men det är inte en optimal
            lösning eftersom det ändå inte skapar en rättvisande jämförbarhet.
            Medaljer ges internationellt för mer avgränsade förtjänster och
            ordnar för mer framstående gärningar. Svenskar riskerar därigenom
            att uppfattas som mindre framstående än de egentligen är. Sverige
            framstår internationellt sett också som avvikande när svenska
            medborgare förvägras några av sin egen stats förnämsta utmärkelser.
          </p>
          <p xml:id="i-9VJioLvk9ivLGKQU2fGq6N">
            De svenska ordnarna är väl harmonierade med varandra: Serafimerorden
            för synnerligen framstående förtjänster, Svärdsorden för militärer
            och Nordstjärneorden för ämbets- och tjänstemän m.fl. (de tre
            instiftade av Fredrik I), kompletterat med Vasaorden för huvudsakligen
            den privata sektorn (instiftad av Gustav III). Det är en billig
            form att belöna medborgarna med eftersom ordenstecknen enbart
            är till låns (mot en pant) och ska återställas vid innehavarens
            bortgång. Det skapar en tydligare bild av inom vilket fält innehavaren
            gjort sina insatser för samhället och på vilken nivå, lättförståeligt
            även i internationella sammanhang.
          </p>
          <p xml:id="i-9bPpwSiHQrtMniYfDsrqz2">
            Ett separat problem som följt av det tvågradiga belöningssystemet
            är utbredningen av s.k. privatordnar (falska ordnar, illegitima
            ordnar) som brukas bl.a. som ersättning för den orden som staten
            egentligen borde förlänat. Om detta problem har också motionerats
            tidigare.
          </p>
          <p xml:id="i-UB2bfvEdHuJFAt6GnKh58e">
            I de förarbeten som låg till grund för riksdagsbeslutet relaterades
            till motioner i riksdagen tillbaka till 1800-talet som krävt ett
            avskaffande av ordnar för att ge tyngd i argumentationen. Det
            måste i så fall vara väl värt att notera att de senaste decenniernas
            motionerande för en reformering av det offentliga belöningssystemet
            i antal vida överstiger dessa tidigare motioner.
          </p>
          <p xml:id="i-7mu1CMm2xihsPUb1sPD89W">
            Staten har ett ansvar för att på alla sätt motverka en samhällsutveckling
            där var och en tänker på sig själv, eller där vänskapskorruption
            riskerar att breda ut sig, eftersom det strider mot den demokratiska
            gemenskapstanke som borde vara bärande för en stat. Härav följer
            att staten på ett organiserat sätt bör uppmuntra medborgares förtjänster
            och samhällsinsatser. Den nuvarande utformningen av det offentliga
            belöningssystemet har varit utsatt för återkommande kritik.
          </p>
          <p xml:id="i-23DituZE65L9va7iPKFUFq">
            Regeringen bör därför låta utreda hur det offentliga belöningssystemet
            kan reformeras.
          </p>
        </div>
        <div xml:id="i-C7dvPDKJ4tvq2rUjtQUc6" type="signatureBlock">
          <list xml:id="i-JC6faJCkYRQ4JzZiNWkr1M">
            <item xml:id="i-5jG8hxpsuoBgUMhkoStG9f" who="i-QYUn9LH1BFyUaLeMaR5S5h" type="signature">
              Otto von Arnold (KD)
            </item>
          </list>
        </div>
      </div>
    </body>
  </text>
</TEI>
