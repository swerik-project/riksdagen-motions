<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-FöU-00238">
  <teiHeader>
    <fileDesc>
      <titleStmt>
        <title>Långsiktigt hållbara spelregler för försvarsindustrin</title>
        <author corresp="i-KxTfuBAJiVYpyHQUVaUndu i-UukxhVrpswE5ADBkFe7Q3V">av Kerstin Haglö och Jan Björkman (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Långsiktigt hållbara spelregler för försvarsindustrin</title>
          <idno type="rdwebb">GX02Fö238</idno>
          <rs type="number">Fö238</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GX02Fö238/text</ref>
          <ref type="dokument_url_html">http://data.riksdagen.se/dokument/GX02Fö238</ref>
          <ref type="dokumentstatus_url_xml">http://data.riksdagen.se/dokumentstatus/GX02Fö238</ref>
          <ref type="doc">http://data.riksdagen.se/fil/CC4A3181-4D44-4547-B241-4ABF61C2264D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KxTfuBAJiVYpyHQUVaUndu</idno>
            <name>Kerstin Haglö</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-UukxhVrpswE5ADBkFe7Q3V</idno>
            <name>Jan Björkman</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2SQKrqYfrMnPnASUr1q7eu" type="signed"/>
        <correspContext corresp="i-2SQKrqYfrMnPnASUr1q7eu">
          <note type="signatory" corresp="i-KxTfuBAJiVYpyHQUVaUndu"/>
          <note type="signatory" corresp="i-UukxhVrpswE5ADBkFe7Q3V"/>
        </correspContext>
        <correspAction xml:id="i-3n1uFDqoWyGctzdUXnZxNP" type="numbering">
          <date when="2009-10-06"/>
        </correspAction>
        <correspAction xml:id="i-K4ABn6hduvS5DcGjgCmt3N" type="submission">
          <date when="2009-10-05"/>
        </correspAction>
        <correspAction xml:id="i-H5sKjfhDhFunXTYf53ARro" type="transfer">
          <date when="2009-09-30"/>
        </correspAction>
        <correspAction xml:id="i-MwyXXm2DrBptBXxSxViSne" type="assigned"/>
        <correspContext corresp="i-MwyXXm2DrBptBXxSxViSne">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-U3vtMxZH9nogAyRYNNxg8K" type="motBody">
        <div xml:id="i-Xq2oPVjizizP6wkZC9rneC" type="motProposal" subtype="förslag">
          <head xml:id="i-JwFETD5ARvpMTEjjZRbdpQ">
            Förslag till riksdagsbeslut
          </head>
          <list xml:id="i-UBPZBBxoQw4UcDU2hpuC6b" style="ol">
            <item xml:id="i-TA68g4Kh4He3TydhK6M51w">
              Riksdagen tillkännager för regeringen som sin mening vad som
              anförs i motionen om långsiktiga och hållbara regler för försvarsindustrin.
            </item>
            <item xml:id="i-Rp8haAM8x7oSPTV43Pveph">
              Riksdagen tillkännager för regeringen som sin mening vad som
              anförs i motionen om den svenska försvarsindustrins specialistkompetens.
            </item>
          </list>
        </div>
        <div xml:id="i-25i1nxxsJgd7voy5QT4Rhh" type="motContent">
          <head xml:id="i-M2y3cy7RonYrBi1qw5mK8X" type="h1">
            Motivering
          </head>
          <p xml:id="i-FRcYN7LRWJHMMKvQK1No9P">
            Nog är det en märklig och ryckig försvarspolitik som förs av
            den borgerliga regeringen. Nyss gällde förbandsnedläggningar,
            men trycket på framför allt de nya moderaterna från kärnväljare
            som svikits i försvarsfrågan blev för stor så plötsligt görs de
            gamla planerna om. Och det är ingen liten förändring som sker
            över en natt för nu gäller istället att regeringen vill spara
            på materielprojekt för att få pengar till förbandsverksamheten.
          </p>
          <p xml:id="i-Lj6DWpzyHcSBRGMawRmW7r">
            Detta kommer att drabba svensk försvarsindustri, som är världsledande
            inom sina nischer, och riktigt illa är det att så många framtida
            utvecklingsprojekt stoppas utan öppen analys och diskussion. Istället
            talas om att mer materiel framöver ska köpas från hyllan, men
            det brukar inte vara så att högteknologi ligger på en hylla i
            ett förråd och samlar damm. Det lär inte heller bli billigare
            att köpa denna typ av högteknologisk försvarsmateriel utomlands.
          </p>
          <p xml:id="i-B1WCZgqjZohdGvCWE1C9rf">
            Det var Genomförandegruppen som nyligen presenterade sitt förslag
            på de projekt som ska stoppas. Gruppen har arbetat för sig i ett
            slutet rum i kanslihuset och den tycks inte ha haft kontakt ens
            med dem som ytterst berörs av besluten. I pressen uttalar till
            exempel marininspektören förvåning över att luftvärnsrobot till
            korvett Visby ska tas bort utan att man diskuterat frågan med
            Marinen. Det är förstås lika märkligt att regeringen i sin försvarspolitik
            inte bemödar sig om att hitta breda lösningar, något som ju vore
            att föredra.
          </p>
          <p xml:id="i-DjRZzEp69rf1PutG8EQ2AQ">
            Den ryckiga politik som nu drabbar försvarsindustrin är lika
            förkastlig som den som tidigare gällde förbanden. Vi efterlyser,
            liksom vi vet att industrin gör det, en långsiktig strategi från
            regeringens sida för försvarsindustrin. Så länge den inte finns
            fattas beslut som riskerar att slå helt fel. En strategi måste
            presenteras av regeringen innan den fattar nya, viktiga framtidsbeslut
            som rör materielfrågor inom försvaret.
          </p>
          <head xml:id="i-QYPk1BX5QgQmdt2WaUjjFe" type="h2">
            Marinen och Kockums
          </head>
          <p xml:id="i-N43RAbedpNjFdSRbP4Yqn6">
            Marinen och Kockums är specialister på den kustnära zonen. Här
            har svenska marinen verkat i alla tider, men liknande områden
            finns över hela världen och just mot denna kustnära zon ligger
            nu hotbilden. Där går handeln till över 90 procent på fartyg på
            väg till eller från hamnar i växande storstäder. I kustzonen kommer
            det så kallade smygkonceptet till sin rätt, ett koncept som ger
            många taktiska fördelar.
          </p>
          <p xml:id="i-QUZU2UuS7BdBNvXFcbtGoq">
            Marinen och Kockums har i samverkan utvecklat den unika smygkompetensen
            inom den marina nischen. Det har lett till att man har tagit fram
            ubåtarna i Gotlandsklassen och de fem korvetterna i Visbyklassen.
            Både Gotlandsubåtarna och Visbykorvetterna har ett fullt utvecklat
            smygkoncept, vilket innebär att de ser och hör över stora ytor
            utan att själva synas eller höras. De kan agera utan att upptäckas.
            Visbykorvetterna är till exempel svårfångade av radar eller med
            annan sofistikerad teknik. Gotlandsubåtarna är försedda med ett
            luftoberoende Stirlingmaskineri som avsevärt utökar uthålligheten.
            Båda fartygsklasserna ligger på teknikens framkant och har blivit
            mycket uppmärksammade i fackkretsar världen över.
          </p>
          <p xml:id="i-J2wEEScioPwdjCLgPfEbmC">
            HMS Gotland har hyrts ut med svensk besättning under två år till
            US Navy för att där genomföra övningar med amerikanska förband,
            men också enheter från Australien och Kanada. Både fartyg och
            besättning har gjort exceptionellt väl ifrån sig och visat i vilken
            klass vi svenskar spelar inom det här området. När en av Visbykorvetterna
            nu senast visades upp vid en internationell mässa i London hade
            fartyget besök av tusen experter under tre dagar, vilket understryker
            hur intressant det är för det svenska konceptet och vad det kan
            betyda.
          </p>
          <p xml:id="i-B56yWwx1iAA6JbwnLqW1fB">
            Nyligen var den amerikanske marinministern Donald C Winter på
            snabbesök i Karlskrona tillsammans med marininspektören Anders
            Grenstad. Den amerikanske gästen hade kommit hit för att få mer
            information om Visbyprojektet och för att få åka med ett av fartygen
            och efteråt uttryckte han stor beundran för konceptet.
          </p>
          <p xml:id="i-3zsg2S6a8Mm5sPHdW1VxmZ">
            Exemplen ger vi för att påvisa vilken unik kunskap Sverige sitter
            på. Det är förstås värt att ta vara på och utveckla främst därför
            att det svenska försvaret behöver det. Men det finns också goda
            möjligheter att sälja sådana här koncept på export, vilket kommer
            hela folkhushållet till del. Kockums har genom åren varit framgångsrikt
            på exportmarknaden och därmed tagit hem stora summor till statskassan
            i form av skatter och royaltyer. Förhoppningsvis kommer företaget
            att kunna fortsätta med det.
          </p>
          <p xml:id="i-XUQf8tMoygiJDVkiDaVKUc">
            I detta sammanhang är det också angeläget att understryka vikten
            av att skapa ett sådant näringsklimat att Kockums AB, med produktionsresurser
            i Karlskrona, kan utvecklas positivt. Att marinbasen och Kockums
            ligger sida vid sida är en fördel som skapar effektivitet, sparar
            pengar och det är bra för skattebetalarna.
          </p>
          <head xml:id="i-XpWeg9zykwijQtWweDn6Va" type="h2">
            Spin-off från försvarsindustrin
          </head>
          <p xml:id="i-5pDChWSVyKm7ZLqdhgUFsY">
            Självfallet har vi svensk försvarsindustri i första hand för
            att i samverkan med andra ta fram vad det svenska försvaret behöver.
            Men det finns också en annan aspekt att lyfta fram, nämligen all
            den spin-off som kommer från försvarsindustrin.
          </p>
          <p xml:id="i-275m2r7Eq7eDBX8CAhV52o">
            En försvarsindustri som Kockums bidrar genom sina samarbeten
            med underleverantörer och med de tekniska högskolorna till att
            teknikkunskap sprids vidare i samhället. Det finns en rad exempel
            på framgångsrika exportprodukter som kommit från Kockums och dess
            samarbetspartner, vi nöjer oss här med att nämna stålvarumärket
            Weldox från SSAB som blivit en stor framgång internationellt.
          </p>
          <p xml:id="i-MFWyoT2nDL5bE9TwjBBbQo">
            Dessa fakta visar att det inte går att handskas ryckigt med försvarsindustrin.
            Stora värden står på spel för försvaret, men också för teknikutveckling
            i stort i samhället. Regeringen har länge utlovat en långsiktig
            strategi för försvarsindustrin, men den har ännu inte kommit.
            Det är hög tid att ta fram den nu, och det bästa är att göra det
            i brett samförstånd så att industrin får spelregler som håller
            över tiden.
          </p>
        </div>
        <div xml:id="i-3bkq89eErZgT3fQgYzLpJ1" type="signatureBlock">
          <list xml:id="i-TFd1c28wihDQf227jehQ12">
            <item xml:id="i-X7mtms5yJeEtyTaSNcwi7r" who="i-KxTfuBAJiVYpyHQUVaUndu" type="signature">
              Kerstin Haglö (s)
            </item>
            <item xml:id="i-L6GWCtAiomPxqBhJQKppKg" who="i-UukxhVrpswE5ADBkFe7Q3V" type="signature">
              Jan Björkman (s)
            </item>
          </list>
        </div>
      </div>
    </body>
  </text>
</TEI>
