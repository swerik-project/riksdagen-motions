<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-JuU-00083">
  <teiHeader>
    <fileDesc>
      <titleStmt>
        <title>En brottsofferombudsman</title>
        <author corresp="i-AcrNjdftfgEDKtVYDbE4tQ">av Gudrun Nordborg m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:83 av Gudrun Nordborg m.fl. (V)</title>
          <idno type="rdwebb">HA0283</idno>
          <rs type="number">83</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HA0283/text</ref>
          <ref type="dokument_url_html">https://data.riksdagen.se/dokument/HA0283</ref>
          <ref type="dokumentstatus_url_xml">https://data.riksdagen.se/dokumentstatus/HA0283</ref>
          <ref type="pdf">https://data.riksdagen.se/fil/9C3DD39D-160B-4800-83D4-DC5BF108E09B</ref>
          <ref type="docx">https://data.riksdagen.se/fil/C567F773-6803-4BE2-8C38-60F5B40FA75C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-S9N4wWD2qfoGM8u1D3QrvL</idno>
            <name>Nadja Awad</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KPu1nSeddsj22BFPCCeZHT" type="signed"/>
        <correspContext corresp="i-KPu1nSeddsj22BFPCCeZHT">
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-S9N4wWD2qfoGM8u1D3QrvL"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-Vd9gEGU1jhMacKNUieBfuT" type="submitted">
          <date when="2022-11-15"/>
          <time when="15:10:32"/>
        </correspAction>
        <correspAction xml:id="i-G5coSuJDH4EVYAyzHPpiNL" type="reviewed">
          <date when="2022-11-16"/>
          <time when="10:47:18"/>
        </correspAction>
        <correspAction xml:id="i-9ZSDnr4WKutx7W1hGx55gv" type="referred">
          <date when="2022-12-01"/>
        </correspAction>
        <correspAction xml:id="i-QUduTogZfhBjtSPAaKhiwQ" type="assigned">
          <date when="2023-04-19"/>
          <time when="16:55:52"/>
        </correspAction>
        <correspContext corresp="i-QUduTogZfhBjtSPAaKhiwQ">
          <ref type="assignedTo">Justitieutskottet</ref>
        </correspContext>
        <correspAction xml:id="i-3K1Z3LzW895dzruwdGTV5j" type="behandlas_i"/>
        <correspContext corresp="i-3K1Z3LzW895dzruwdGTV5j">
          <ref type="uppgift">2022/23:JuU14</ref>
          <ref type="ref_dok_id">HA01JuU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU14</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-71ccdbCjCqHuuUDos8AZte" type="motHeader">
        <div xml:id="i-Hwu9oyzCe98trfQKUzDxDL" type="motTitle">
          Motion till riksdagen 2022/23:83 av Gudrun Nordborg m.fl. (V)
          En brottsofferombudsman
        </div>
      </div>
      <div xml:id="i-EsHcbztWt1FhggeV57AP2M" type="motBody">
        <div xml:id="i-SuVh9vVce9dxeqQWytog8X" type="motProposal" subtype="förslag">
          <head xml:id="i-8LdzAdF59kopnN8TdZVmgb">
            Förslag till riksdagsbeslut
          </head>
          <list xml:id="i-2LGPxM9Sff1cU3ehCJ8eNx">
            <item xml:id="i-67yk3k8bmCXftLpU2U1xBg" sortKey="Yrkande 1">
              Riksdagen ställer sig bakom det som anförs i motionen om att
              regeringen bör tillsätta en utredning i syfte att se över frågan
              om att inrätta en brottsofferombudsman och tillkännager detta
              för regeringen.
            </item>
          </list>
        </div>
        <div xml:id="i-Dpik6Cy4Z7A28mX5DdHekA" type="motContent">
          <head xml:id="i-LVzYAv7tcjkQ55G2a4YhLp" type="h1">
            Inledning
          </head>
          <p xml:id="i-sRXisficpYPbi4RZrRyHP">
            Det öppna samhället bygger på demokrati, frihet och respekt för
            alla människors rätt att forma sina liv så länge man inte inkräktar
            på sina medmänniskors frihet. Våld och över­grepp kan aldrig accepteras
            och måste bekämpas oavsett vem som är förövare och vem som är
            offer och oavsett de bakomliggande motiven. Det är en mänsklig
            rättighet att slippa utsättas för våld och övergrepp och att få
            skydd och stöd om så ändå sker. Rätts­politiken handlar i grund
            och botten om trygghet och säkerhet. Trygghet för allmänheten
            att kunna leva sitt liv i frihet med de mänskliga rättigheter
            vi har kommit överens om. Trygghet att sent på kvällen kunna gå
            en promenad utan att bli överfallen. Trygghet i att veta att samhället
            står upp mot brottslighet och finns där med hjälp och stöd när
            vi behöver det som allra mest. I dag är det inte alltid så. Det
            finns ingen myndighet som har ett övergripande ansvar, insyn och
            en kontrollfunktion i alla de delar som gäller brotts­offer och
            alldeles för ofta faller personer mellan stolarna och får inte
            den hjälp och det stöd som de har rätt till. Det är naturligtvis
            inte acceptabelt. För att människor ska kunna känna den trygghet
            de har rätt att känna behöver brottsoffrens rättigheter stärkas
            ytterligare.
          </p>
          <p xml:id="i-89wX7tY7jwZPBT4H8uvwgM">
            Otrygghet och oro för brott är ett komplext och mångfacetterat
            fenomen och därför svårt att mäta, men Nationella trygghetsundersökningen
            (NTU) kan bidra med ett antal centrala indikatorer på området.
            Den upplevda otryggheten har dock inte ett direkt samband med
            faktiskt utsatthet för brott eller antalet anmälningar. Däremot
            är det viktigt att ta människors upplevelse av otrygghet på allvar.
            Från att ha legat på en stabil nivå under en tioårsperiod fram
            till 2014 har den upplevda otryggheten ökat under de senaste åren.
            Enligt NTU 2022 är det 80 procent av befolkningen (16–84 år) som
            tror att brotts­ligheten i Sverige har ökat kraftigt eller något
            under de senaste tre åren. Andelen är densamma som 2021. Detta
            trots att den självrapporterade utsattheten för brott mot person
            faktiskt minskat för tredje året i rad och nu ligger på den lägsta
            nivån sedan 2016. För nästan alla brottstyper har andelen utsatta
            legat stabilt eller minskat sedan 2021. Försäljningsbedrägerier
            har dock ökat under tidsperioden. Vidare är förtroendet för rättsväsendet
            fortsatt högt enligt NTU 2022, och för flera av rättsväsendets
            myndigheter är nivån den högsta hittills.
            <ref xml:id="i-PjDEmZuyV3EguSn2mB1JXX" target="i-FZroGuHnfrigxdH9Q7ByBk">
              [1]
            </ref>
          </p>
          <p xml:id="i-Fmh8b1H3GfKdVeUiq8H1xx">
            Av NTU 2022 framgår vidare att det är en betydligt större andel
            kvinnor än män som ofta har valt att ta en annan väg eller ett
            annat färdsätt (31 respektive 17 procent) och som ofta avstått
            från någon aktivitet p.g.a. oro (15 respektive 9 procent). Det
            finns även stora skillnader i olika gruppers utsatthet för brott
            och en särskilt utsatt grupp är ensamstående föräldrar. Att kvinnor
            generellt upplever en större otrygghet än män är ett av alla skäl
            till att rättspolitiken alltid måste genomsyras av ett feministiskt
            perspektiv.
          </p>
          <p xml:id="i-DX7GJ4SWKkPrxVshauEcRs">
            Under de senaste decennierna har brottsoffers rättigheter i Sverige
            stärkts. Dock finns det fortfarande brister som beror dels på
            luckor i lagstiftningen, dels på problem med tillämpningen av
            gällande lagar och rutiner. En rapport från Brottsförebyggande
            rådet (Brå) visar att betydligt fler brottsoffer behöver få stöd.
            <ref xml:id="i-U6vBjyLW6NrAz4XMY5kzyN" target="i-EdBwCmutmStpPriYZv3Eij">
              [2]
            </ref>
            <ref xml:id="i-Rxogpqoj35pBL12cbKAH7W" target="i-73Ygg7Ugm4ypTx2ko1CZhu">
              [3]
            </ref>
          </p>
          <p xml:id="i-6iZzLPmssWdYfWa6bRVvuL">
            Vänsterpartiet anser att bristerna behöver uppmärksammas och
            åtgärdas för att till­godose de behov av skydd och stöd som brottsoffer
            kan ha. Förutom vissa lagändringar är utbildningsinsatser avgörande
            för att i praktiken uppnå ett starkt och välfungerande skydd för
            brottsoffer i Sverige. Vi har bl.a. föreslagit att regeringen
            ska ta ett helhets­grepp kring frågan om hur EU:s brottsofferdirektiv
            på bästa sätt ska implementeras och följas i Sverige. Vi kan se
            att implementeringen brister när det gäller barns rättigheter,
            brottsoffer med särskilda behov som t.ex. funktionsnedsättning,
            bemötandefrågor och information till brottsoffer. Läs mer om våra
            förslag för att stärka brottsoffers rätt i motion 2021/22:455.
          </p>
          <head xml:id="i-FvtW2qy9B43dkiM9A4GakZ" type="h1">
            En brottsofferombudsman
          </head>
          <p xml:id="i-9YMv43de8ResWDkA1hCQCK">
            I dag saknas dessvärre en myndighet eller funktion som har ett
            helhetsansvar för brotts­offerfrågorna. Brottsoffermyndigheten
            är Sveriges expert- och kunskapsmyndighet på brottsofferområdet
            och arbetar för att främja brottsutsattas rättigheter samt uppmärk­samma
            deras behov och intressen. Myndigheten ansvarar även för att besluta
            om och betala ut brottsskadeersättning. I uppdraget ligger också
            att kräva tillbaka utbetald brottsskadeersättning av gärningspersoner.
            Myndigheten ansvarar vidare för Brottsoffer­fonden som finansierar
            projekt för att öka kunskapen om brottsutsatta och bidra till
            att ge bättre bemötande och stöd till personer som utsatts för
            brott och till vittnen. Forskare, ideella organisationer samt
            offentliga och privata verksamheter kan söka bidrag ur Brottsofferfonden.
            Frågor som rör brottsutsattas rättigheter hanteras på flera olika
            nivåer i samhället och av flera olika aktörer; myndigheter och
            ett stort antal organisationer, både statligt och privat finansierade,
            deltar i dagsläget i detta arbete. Regeringen beslutade 2020 att
            tillsätta en parlamentarisk kommitté med uppdrag att bistå regeringen
            med underlag till utformningen av en kunskapsbaserad och brett
            förankrad kriminalpolitik som ska bidra till att uppfylla de kriminalpolitiska
            målen att minska brottsligheten och öka människors trygghet. Den
            s.k. Trygghetsberedningen (SOU 2021:85) gör i ett del­betänkande
            bedömningen att det sammanhållande ansvaret för stödet till brottsoffer
            behöver utvecklas. Kommittén konstaterar att det är svårt att
            få en övergripande bild av hur de rättigheter som lagstiftningen
            uppställer för brottsoffer hanteras i praktiken. Det arbete som
            bedrivs följs inte alltid upp på ett systematiskt sätt, vare sig
            på nationell, regional eller lokal nivå. Kommittén föreslår därför
            att Brottsoffermyndighetens nuvarande uppdrag bör förstärkas och
            tydliggöras.
          </p>
          <p xml:id="i-VQPxc1nxCVaedZNHgKtMbf">
            Vänsterpartiet instämmer i Trygghetsberedningens bedömning. Vi
            har länge påtalat att det är ett problem att det saknas en funktion
            som har ett mer övergripande ansvar för brottsofferfrågorna. Vi
            föreslår därför att en ny ombudsmannafunktion, en brottsoffer­ombudsman,
            inrättas. Den nya ombudsmannen kan med fördel knytas till Brottsoffer­myndigheten.
            Brottsofferombudsmannen bör ha ett tillsynsansvar över brottsoffer­frågorna
            och ha en samordnande och rådgivande funktion. Vidare bör privatpersoner
            som utsatts för brott kunna vända sig till brottsofferombudsmannen
            då deras rättigheter som brottsoffer inte tillgodosetts av rättsväsendet
            eller andra myndigheter.
          </p>
          <p xml:id="i-UN4cSNbm7GDbavA9VstStd">
            Regeringen bör tillsätta en utredning i syfte att se över frågan
            om att inrätta en brotts­offerombudsman. Detta bör riksdagen ställa
            sig bakom och ge regeringen till känna.
          </p>
        </div>
        <div xml:id="i-C9d6LTNnrhGVXMmsrHo92v" type="signatureBlock">
          <list xml:id="i-GuYkj96H4YCamFRrfr5cRt">
            <item xml:id="i-LFcjcwAbsJ5ZMGCsRzEpgX" who="i-AcrNjdftfgEDKtVYDbE4tQ" type="signature">
              Gudrun Nordborg (V)
            </item>
            <item xml:id="i-7fL9T1wd8y3earoCWHA8Hw" who="i-S9N4wWD2qfoGM8u1D3QrvL" type="signature">
              Nadja Awad (V)
            </item>
            <item xml:id="i-PkC3aH987eSYyoqWGFsJTJ" who="i-QhdbBfCQXCqPEr4GTwvK8F" type="signature">
              Tony Haddou (V)
            </item>
            <item xml:id="i-BjpnEUeaWjubMUfEaV3p3g" who="i-3YXCipudYA4N8ZNFk2PrxQ" type="signature">
              Jessica Wetterling (V)
            </item>
          </list>
        </div>
        <div xml:id="i-Gw6ZD94ZTtwK2nagC22FjS" type="motNotes">
          <noteGrp xml:id="i-SVTsXPVELVontQ3eYuNnmU">
            <note xml:id="i-FZroGuHnfrigxdH9Q7ByBk">
              [1] Brottförebyggande rådet. Nationella trygghetsundersökningen
              2022, rapport 2022:9.
            </note>
            <note xml:id="i-EdBwCmutmStpPriYZv3Eij">
              [2] Brottsförebyggande rådet. Stöd till brottsoffer – En analys
              utifrån Nationella trygghetsundersökningen 2006–17, Kortanalys
              7/2018.
            </note>
            <note xml:id="i-73Ygg7Ugm4ypTx2ko1CZhu">
              [3] Brottsförebyggande rådet. Stöd till hatbrottsutsatta, Kortanalys
              1/2020.
            </note>
          </noteGrp>
        </div>
      </div>
    </body>
  </text>
</TEI>
