<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__302/mot_1969__fk__302-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Första kammaren, nr 302 år 1969 9
          </p>
          <p>
            Nr 302
          </p>
          <p>
            Av fru Hamrin-Thorell m. fl, angående en ekonomisk värdering
            av hemarbete.
          </p>
          <p>
            (Lika lydande med motion nr 414 i Andra kammaren)
          </p>
          <p>
            Försök till en ekonomisk värdering av det produktiva arbete som
            utförs i hemmen företogs av statliga kommittéer i mitten på 1950-talet.
            Dessa redo- visades i 1954 års familjeutrednings betänkande »Samhället
            och barnfa- miljerna» samt av bostadskollektiva kommittén samma
            år. I den förra ut- gick man från värdet av det arbete husmodern
            tillför en tvåbarnsfamilj utifrån kostnaden för lön, inklusive
            kost och logi, för ett kompetent hem- biträde. Den senare undersökte
            hur stor årsinkomst en förvärvsarbetande hustru måste ha för att
            nettoinkomsten av hennes arbete skulle förslå till de ytterligare
            utgifter, som förorsakades av att familjen på grund av hennes
            förvärvsarbete måste bo i kollektivhus och utnyttja de därmed
            förenade anordningarna. De undersökningsresultat vilka dessa kommittéer
            kom fram till är numera inte giltiga. Ett hembiträde går knappast
            att uppbringa som jämförelseob- jekt, och utgifterna för den service
            som bjuds i kollektivhus rimmar heller inte med dem som uppgavs
            för 15 år sedan. Syftet med de undersökningar som då gjordes liksom
            med dem som be- gärdes av folkpartiet i början av 1960-talet —
            men som aldrig blev utförda — var främst att få en ekonomisk grund
            att utgå ifrån när det gällde att försöka inplacera de hemarbetande
            kvinnorna i vårt pensions- och social- försäkringssystem i övrigt.
            Detta syfte kvarstår och har ökat i styrka. Vi kommer aldrig att
            kunna skapa ekonomisk trygghet för denna grupp av kvinnor — omkring
            700 000 — med mindre vi får utrett deras ekonomiska arbetssituation,
            främst när det gäller barntillsynen och barnavården. Därtill har
            emellertid tillkommit nya aspekter på den ekonomiska upp- skattningen
            av hemarbetet. Vi står på bostadsområdet inför att få servicehus
            och serviceområden i större omfattning än förut. För den enskilda
            familjen gäller det då i hög grad att kunna väga de ekonomiska
            utgifterna i det tra- ditionella hushållet mot dem som satsas
            på tjänster, utförda av andra. Att göra den avvägningen utan att
            ha tillgång till mer exakta uppgifter om vad det kostar att själv
            utföra de flesta momenten i hushållet jämfört med kost- naden
            för kollektiv service innebär svåra och viktiga avgöranden.
          </p>
          <pb facs="riksdagen-motions-pdf/data/1969/mot_1969__fk__302/mot_1969__fk__302-002.pdf"/>
          <p>
            10 Motion i Första kammaren, nr 302 år 1969
          </p>
          <p>
            Antalet gifta kvinnor som går ut på arbetsmarknaden ökar för
            varje år. Behovet av den kvinnliga arbetskraften ur samhällsekonomisk
            synpunkt är klart ådagalagt, inte enbart inom sådana områden som
            vårdnadsyrkena. I valet mellan hemarbete och yrkesarbete gäller
            det då likaså för den enskilde arbetstagaren att överväga de ekonomiska
            fördelarna och nackdelarna. Detta ställer sig utomordentligt svårt,
            inte minst för de lågavlönade. Svårigheten att värdera hemarbetet
            ligger självfallet i det förhållandet att detta starkt varierar
            såväl ekonomiskt som tidsmässigt från familj till familj. Det
            är beroende av familjens storlek, den hemarbetandes utbildning
            för sitt arbete, arbetstakten, bostadens storlek och inredning
            liksom familjens stor- lek och antalet familjemedlemmar som deltar
            i arbetet. Men metoderna har otvivelaktigt ökat att mäta det ekonomiska
            värdet av den arbetsinsats som åtgår för barnavården, tvätt, inköp,
            klädsömnad, lagring av livsmedel m. m. Under senare år har undersökningar
            gjorts i statlig regi eller privat med statliga bidrag för att
            exempelvis ekonomiskt värdera vad som lönar sig »att göra själv»
            och vad man sparar eller »ger ut» av pengar genom att anlita alla
            de tjänster som industrin ställer till förfogande. Dessa undersökningar
            ingår som ett väsentligt led i konsumentupplysningen och i de
            nu så aktuella åtgärderna för att skapa kunniga konsumenter av
            betydelse för den fram- tida produktionsprocessens inriktning.
            Bland de undersökningar som vi finner betydelsefulla kan nämnas
            en nyligen publicerad studieplan, »Varor på väg» av tjänstemannen
            i statens pris- och kartellnämnd Elise Ringborg, över konsumenternas
            ekonomiska insatser i distributionsprocessen av varor. Denna insats
            är mycket betydande och drabbar inte minst de hemarbetande, framför
            allt tidsmässigt. Uppskattar man detta i reda pengar, vilket finns
            lika stor anledning att göra för den hemarbetande som för andra
            arbetande grupper, kommer man fram till att inte obetydliga utgifter
            för varudistribu- tionen övertagits av konsumenterna. Andra undersökningar,
            gjorda av bl. a. konsumentinstitutet eller med anslag från konsumentrådet,
            har tagit sikte på en ekonomisk uppskattning av vad som lönar
            sig att tillaga hemma jämfört med att köpa hel- eller halvfabrikat,
            rationalisera arbetet genom inköp av frys, tvättmaskin och andra
            kapitalvaror m. m. Även om svårigheter kvarstår på grund av variationen
            i familjeförhållan- den m. m. har otvivelaktigt nya möjligheter
            öppnats för undersökningar på detta område, som ger ett starkare
            underlag än vad vi nu har för att bedöma det ekonomiska värdet
            av hemarbetet. Ett ingående studium av detta är inte endast värdefullt
            utan nödvändigt. Det kan i första hand ske genom en sam- ordning,
            komplettering och utökning av de undersökningar som redan gjorts.
            Med hänvisning till det ovan anförda hemställer vi,
          </p>
          <pb facs="riksdagen-motions-pdf/data/1969/mot_1969__fk__302/mot_1969__fk__302-003.pdf"/>
          <p>
            Motion i Första kammaren, nr 302 år 1969 11
          </p>
          <p>
            att riksdagen måtte besluta att i skrivelse till Kungl. Maj:t
            hemställa, att Kungl. Maj:t genom samordning och kom- plettering
            av gjorda undersökningar ombesörjer en ekono- misk värdering av
            det produktiva arbete som utförs i hem- men.
          </p>
          <p>
            Stockholm den 23 januari 1969 Ruth Hamrin-T horell (fp) Birger
            Lundström (fp) Rolf Wirtén (jp)
          </p>
          <p>
            S.-0. Österdahl (fp) Stig Stefanson (fp)
          </p>
        </div>
      </div>
    </body>
  </text>
</TEI>
