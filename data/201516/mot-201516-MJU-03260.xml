<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-MJU-03260">
  <teiHeader>
    <fileDesc>
      <titleStmt>
        <title>med anledning av prop. 2015/16:38 Anläggningsbesked för biodrivmedel</title>
        <author corresp="i-NaB2cvgwB4zVi98HPFcvof">av Kristina Yngwe m.fl. (C, FP, M, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3260 av Kristina Yngwe m.fl. (C, FP, M, KD)</title>
          <idno type="rdwebb">H3023260</idno>
          <rs type="number">3260</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H3023260/text</ref>
          <ref type="dokument_url_html">http://data.riksdagen.se/dokument/H3023260</ref>
          <ref type="dokumentstatus_url_xml">http://data.riksdagen.se/dokumentstatus/H3023260</ref>
          <ref type="docx">http://data.riksdagen.se/fil/D55420BD-6E47-4475-AF61-25A773A60D89</ref>
          <ref type="pdf">http://data.riksdagen.se/fil/3273F63C-F43F-4B3F-A5E9-BDF872035B96</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NaB2cvgwB4zVi98HPFcvof</idno>
            <name>Kristina Yngwe</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Bsa1bRZ8s4aqtJquDTqLPc</idno>
            <name>Ulf Berg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7GFif5DyTUbb8eBXsbicsF</idno>
            <name>Magnus Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Kce5uDHTePmxjB2vSRArdQ" type="basedOn"/>
        <correspContext corresp="i-Kce5uDHTePmxjB2vSRArdQ">
          <ref>Proposition 2015/16:38</ref>
        </correspContext>
        <correspAction xml:id="i-NWXqxsjMFbX6a9Xdbktu7p" type="signed"/>
        <correspContext corresp="i-NWXqxsjMFbX6a9Xdbktu7p">
          <note type="signatory" corresp="i-NaB2cvgwB4zVi98HPFcvof"/>
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-Bsa1bRZ8s4aqtJquDTqLPc"/>
          <note type="signatory" corresp="i-7GFif5DyTUbb8eBXsbicsF"/>
        </correspContext>
        <correspAction xml:id="i-YR5PQBiMpWpDhdaNMrXctE" type="submitted">
          <date when="2015-11-06"/>
          <time when="10:20:08"/>
        </correspAction>
        <correspAction xml:id="i-MqRvrA7xwdNpWrshfjNRvC" type="dismissed">
          <date when="2015-11-10"/>
        </correspAction>
        <correspAction xml:id="i-4wPLcm2PXr6fE2sxVfa6vV" type="referred">
          <date when="2015-11-11"/>
        </correspAction>
        <correspAction xml:id="i-KuY17JJUTTEuzFV2RjPHXY" type="assigned">
          <date when="2016-09-06"/>
          <time when="18:16:46"/>
        </correspAction>
        <correspContext corresp="i-KuY17JJUTTEuzFV2RjPHXY">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-DLFhkJhBhi5wTjEyNQytxH" type="behandlas_i"/>
        <correspContext corresp="i-DLFhkJhBhi5wTjEyNQytxH">
          <ref type="uppgift">2015/16:MJU5</ref>
          <ref type="ref_dok_id">H301MJU5</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU5</ref>
          <ref type="ref_dok_titel">Anläggningsbesked för biodrivmedel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:3260 av Kristina Yngwe m.fl. (C,
          FP, M, KD) med anledning av prop. 2015/16:38 Anläggningsbesked
          för biodrivmedel
        </div>
      </div>
      <div type="motBody">
        <div type="motSummary">
          <head xml:id="i-CA8Nmf4TfMNqQdMoqp6Z7B">
            Sammanfattning
          </head>
          <p xml:id="i-BTNFhyoLKUtXAwz5MeiRHn">
            Sverige har EU:s högsta andel av förnybar energi i transportsektorn.
            Det EU-gemensamma målet om 10 procent förnybar energi i transportsektorn
            2020 är uppnått sedan 2012, med åtta års marginal. De senaste
            årens ökande introduktion av förnybar energi i transportsektorn
            har möjliggjorts genom att Sverige haft teknikneutrala och effektiva
            styrmedel som premierat förnybara och hållbara biodrivmedel, medan
            fossila drivmedel belastats med energi- och koldioxidskatt.
          </p>
          <p xml:id="i-Eii6VdN8NeQwwa3aqsojac">
            Det övergripande målet med användning av biodrivmedel är att
            minska transportsektorns negativa inverkan på miljön, och minska
            utsläppen av koldioxid. Det är därför avgörande att styrmedel
            premierar klimatnytta. Den svenska principen om koldioxidbeskattning
            för fossilt innehåll av kol måste bejakas. Koldioxidskatt bör
            ej utgå på förnybar energi, det är en principiell fråga som regeringen
            måste driva gentemot kommissionen.
          </p>
          <p xml:id="i-G3MLfJZLEGKNoq71QbiDNS">
            Alliansen motsätter sig innehållet i förslaget om att införa
            anläggningsbesked för biodrivmedel. Likväl är skattenedsättningen
            för biodrivmedel väldigt avgörande att behålla från årsskiftet
            och propositionen bedöms i nuläget möjliggöra ett sådant utfall.
            Därför bifalls propositionen, dock med en rad synpunkter och förslag
            till framåtsyftande åtgärder. I Alliansen anser vi att föreslagna
            åtgärder bör ses som temporära åtgärder som är nödvändiga till
            dess att långsiktiga, stabila styrmedel finns på plats. Alliansen
            kan konstatera att föreslagna lagändringar inte är förenliga med
            regeringens långsiktiga mål om en fossilfri transportsektor, men
            möjligheten till fortsatt skatteundantag för hållbara biodrivmedel
            är bättre än dess motsats. Alliansen kan också konstatera att
            det i Lagrådets yttrande framkommer att det remitterade förslaget
            bygger på otillfredsställande beredningsunderlag, en åsikt som
            vi delar med tanke på den korta remisstiden för remissinstanserna.
          </p>
        </div>
        <div xml:id="i-KxJLzE21yA8FpAntv2LyKi" type="TOC">
          <head xml:id="i-Uqac3TuUhwERYc9864H3cM">
            Innehåll
          </head>
          <list>
            <item style="indent-level: 1">
              Förslag till riksdagsbeslut
            </item>
            <item style="indent-level: 1">
              Sammanfattning
            </item>
            <item style="indent-level: 1">
              En fossiloberoende fordonsflotta 2030
            </item>
            <item style="indent-level: 1">
              Konsekvensanalys och miljöeffekter
            </item>
            <item style="indent-level: 1">
              Jordbruket som råvaruleverantör
            </item>
            <item style="indent-level: 1">
              EU:s riktlinjer för miljö- och energistöd
            </item>
            <item style="indent-level: 1">
              Teknikneutralitet
            </item>
            <item style="indent-level: 1">
              Långsiktiga styrmedel
            </item>
          </list>
        </div>
        <div type="motProposal" subtype="förslag">
          <head xml:id="i-D8Txh7Y2t5izvUCpmt7nvg">
            Förslag till riksdagsbeslut
          </head>
          <list style="ol">
            <item xml:id="i-2fD22k14VDjo9WbPFaT9pB">
              Riksdagen ställer sig bakom det som anförs i motionen om behovet
              av långsiktiga och teknikneutrala styrmedel som premierar biodrivmedel
              med hög klimatnytta och ökar omställningstakten från fossilt till
              förnybart i transportsektorn, och riksdagen tillkännager detta
              för regeringen.
            </item>
            <item xml:id="i-TWmjDNsen2fdHk7wvNJ8LA">
              Riksdagen ställer sig bakom det som anförs i motionen om att
              regeringen bör återkomma till riksdagen med konkreta förslag på
              styrmedel för biodrivmedel som på ett kostnads- och klimateffektivt
              sätt minskar utsläppen från transportsektorn och ej hindrar eller
              exkluderar import från tredjeland, och riksdagen tillkännager
              detta för regeringen.
            </item>
            <item xml:id="i-DH1VWch11jvrD7vUFwBw38">
              Riksdagen ställer sig bakom det som anförs i motionen om att
              regeringen bör verka för en revidering av EU:s riktlinjer för
              stöd till miljöskydd och energi och tillkännager detta för regeringen.
            </item>
            <item xml:id="i-TUkEH1guLXtYGv9NPfpEUi">
              Riksdagen ställer sig bakom det som anförs i motionen om att
              styrmedel ej bör exkludera särskilda råvaror för produktion av
              biodrivmedel och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-WpMK4gkHD4v7ppXDjmRiPZ" type="h1">
            En fossiloberoende fordonsflotta 2030
          </head>
          <p xml:id="i-53BNyNybYuTWpfa7pbRw44">
            Riksdagen har antagit ett mål om att ha en fossiloberoende fordonsflotta
            till 2030. Styrmedel som implementeras i lagstiftningen bör således
            bedömas utifrån dess förmåga att driva utvecklingen i den riktningen.
            Enligt vår bedömning är denna lagändring snarare kontraproduktiv
            sett till 2030-målet då vissa typer av biodrivmedel kan komma
            att exkluderas från den svenska marknaden.
          </p>
          <p xml:id="i-QuyRhMSZJ6rGbk5DeFiNQh">
            Regeringens brist på långsiktighet och uteblivna besked på biodrivmedelsområden
            har hämmat investeringsviljan, och har en negativ effekt på teknikutveckling,
            potentiella arbetstillfällen och utsläppsminskningar i transportsektorn.
          </p>
          <p xml:id="i-Dy4UcWKWgvuM8PdNLtWt7P">
            Uteblivna besked om styrmedel som gynnar en marknadstillväxt,
            till exempel en kvotplikt, hämmar även omställningstakten. För
            att nå målet om en fossiloberoende fordonsflotta krävs tydliga
            styrmedel som ökar användningen av klimateffektiva biodrivmedel.
          </p>
          <head xml:id="i-N4U6pVnn9o2UzBNcYQjkoy" type="h1">
            Konsekvensanalys och miljöeffekter
          </head>
          <p xml:id="i-VDLjj8u2nt8EGFQTvhZGNu">
            Regeringens bedömning är att de flesta nuvarande anläggningar
            som producerar biodrivmedel uppfyller kraven som ställs i propositionen,
            med ett eller ett par undantag på anläggningar som således inte
            längre kommer att vara berättigade för statsstöd. Förslaget stänger
            helt dörren för nya biodrivmedelsanläggningar som planerar produktion
            av biodrivmedel från grödor. I nuläget är det inte så att innehållet
            i propositionen är den enda anledningen till att det inte investeras,
            men regeringens förslag kommer kraftigt att försämra investeringsviljan
            framgent. Det kvarstår också frågor om hur man behandlar äldre
            anläggningar som gör nya investeringar. Det är viktigt att påpeka
            att de anläggningar som idag producerar biodrivmedel från grödor
            ofta aktivt jobbar med att bredda råvarubasen. Det kan innebära
            att man framöver använder mer restprodukter från skogsindustrin,
            eller till exempel avfall. Genom att försämra förutsättningarna
            för den befintliga tekniken och produktionen som ibland benämns
            ”första generationens biodrivmedel” försvårar man också teknikutvecklingen
            och språnget över till den ”andra och tredje generationens biodrivmedel”.
          </p>
          <p xml:id="i-DqBnFiiJAqZRsvisdRfrwf">
            Regeringens proposition bedömer att effekterna av förslaget är
            små eftersom de flesta företag i Sverige anses uppfylla kraven
            för fortsatt skattebefrielse. Det ingår dock ingen konsekvensanalys
            över hur import av biodrivmedel kommer att påverkas. Alliansen
            ifrågasätter möjligheten att begära ut besked över anläggningars
            avskrivningstider från exempelvis import av etanol från Brasilien.
            En trolig effekt kan därför bli att förslaget utgör ett handelshinder
            och att andelen biodrivmedel på den svenska marknaden minskar,
            och därmed kommer utsläppen från transportsektorn att öka.
          </p>
          <p xml:id="i-Gekvk97zUkqhfco4LAJSNF">
            Med tanke på att processen gått väldigt fort och att föreslagna
            förändringar ska vara införda den 1 januari 2016 finns ingen noggrann
            konsekvensanalys över vad föreslagna lagändringar kommer att innebära.
            De företag som drabbas har heller inte hunnit göra egna analyser
            då remisstiden varit alltför kort. Att remisstiden endast var
            en vecka visar också på regeringens tafatthet i att hantera denna
            fråga, vilket även Lagrådet kritiserat som ett otillfredsställande
            beredningsunderlag.
          </p>
          <head xml:id="i-7FCpb11yrSx1s5SqcUFE1u" type="h1">
            Jordbruket som råvaruleverantör
          </head>
          <p xml:id="i-ArXFYgj3Rh9r4WYPsJ6PPg">
            Kommissionens synsätt i frågan om att producera energi från grödor,
            och att det råder en konflikt mellan energi- och livsmedelsproduktion
            måste bemötas med fakta och sakliga argument. Enbart i Sverige
            finns stora arealer odlingsbar mark som i dag ligger i träda eller
            utnyttjas ineffektivt. Anledningen till att det råder brist på
            livsmedel i delar av världen beror på andra faktorer än EU:s biodrivmedelspolitik,
            så som socioekonomiska förhållanden och konflikter. En fortsatt
            utveckling av biodrivmedel från grödor kan däremot stimulera en
            ökad efterfrågan på grödor som i sin tur medför att nödvändig
            utveckling och investeringar sker i länder där jordbruket är eftersatt.
            Bara i Sverige har vi goda förutsättningar att markant höja produktionen
            av biodrivmedel vilket ger intäkter, arbetstillfällen, förbättrad
            bytesbalans, export av teknik och en ökad klimatnytta. Situationen
            ser likadan ut i många andra länder, såväl i EU som utanför. Biodrivmedel
            från åkermark är en av flera viktiga komponenter i ett framtida
            transportsystem och kan snabbare än andra delar bidra till en
            omställning till en fossilfri och biobaserad samhällsekonomi.
          </p>
          <p xml:id="i-Qqe7JN7HpTREzB9yZmrnSU">
            Det finns flera fördelar med en inhemsk produktion av biodrivmedel
            från grödor. I Europa råder dessutom ett proteinunderskott. Det
            betyder att vi importerar stora mängder proteinfoder till vår
            livsmedelsproduktion, ofta soja som kommer från Latinamerika.
            Produktion av biodrivmedel ger förutom ett alternativ till fossil
            bensin och diesel också en biprodukt i form av ett proteinrikt
            djurfoder som delvis kan ersätta import av annat proteinfoder.
          </p>
          <p xml:id="i-FW4GtQ7yQ8H47NNjxZ3hB9">
            De biodrivmedel som används i EU kontrolleras sedan fler år med
            hållbarhetskriterier för att garantera deras hållbarhet gentemot
            fossila drivmedel. Till skillnad från andra fossila energislag
            och annan användning av grödor är biodrivmedelssektorns hållbarhet
            noga kontrollerad. Det är ett system som fungerar väl och som
            bör appliceras även på den fossila energin.
          </p>
          <p xml:id="i-86iyNUQATk5DJxuaamADGj">
            EU-kommissionen använder i riktlinjerna för miljö- och energistöd
            begreppet ”livsmedelsbaserade biodrivmedel”. Alliansen anser att
            det är ett otydligt och ologiskt begrepp och är kritiska till
            att det används i EU:s riktlinjer för miljö- och energistöd. Istället
            bör definitionen harmonisera med de definitioner som förekommer
            i det så kallade ILUC-direktivet.
          </p>
          <p xml:id="i-Cz9pYomgfs7E7KzojgdeRd">
            Begreppet ”livsmedelsbaserade biodrivmedel” utesluter användning
            av i stort sett alla jordbruksprodukter för energiändamål. De
            facto är det så att det i verkligheten odlas grödor för en bättre
            växtföljd, för ett minskat näringsläckage eller för andra syften
            än att just ätas. Hur en gröda slutligen används beror också på
            dess kvalitet. Ytterligare en fördel med att använda grödor för
            energiändamål är att de grödor som inte uppnår en tillräckligt
            hög kvalitet vid skörd för att bli just livsmedel kan användas
            till att producera biodrivmedel. Det är viktigt att den svenska
            lagstiftningen inte hämmar användningen av råvaror från jordbruket.
            Alliansen anser att definitionen i ILUC-direktivet i större utsträckning
            tar hänsyn till detta.
          </p>
          <head xml:id="i-BgC6RmZxsyJXMVUzqNenfP" type="h1">
            EU:s riktlinjer för miljö- och energistöd
          </head>
          <p xml:id="i-5KNundwUADrxFLSjCErTFS">
            Det finns en grundläggande orsak som tvingat fram denna typ av
            lagstiftning. Det har att göra med kommissionens riktlinjer för
            miljö- och energistöd som har antagits av EU-kommissionen, utan
            insyn från EU:s medlemsländer, och trädde i kraft under sommaren
            2014. Riktlinjerna är tydligt influerade av en negativ syn på
            biodrivmedel som produceras från grödor.
          </p>
          <p xml:id="i-5U5SnDtZ1Hfegwdvc7ddPf">
            I en tid där transportsektorn är den stora klimatutmaningen i
            såväl Sverige som hela EU borde fler länder dra lärdom av svensk
            politik istället för att den svenska modellen förhindras från
            kommissionens sida. Det är viktigt att Sverige tillsammans med
            länder med liknande erfarenheter och förutsättningar agerar gentemot
            kommissionen för att omgående förändra regelverket för miljö-
            och energistöd. Riktlinjerna löper ut 2020 och kommer således
            att revideras under 2017/2018. Vid en sådan översyn bör även definitionen
            av ”livsmedelsbaserade biodrivmedel” ändras så att den överensstämmer
            med definitionen i ILUC-direktivet.
          </p>
          <p xml:id="i-HbVtbpK4Z9v2sRrCUYNsgQ">
            Den svenska linjen har historiskt varit att koldioxidskatt är
            en skatt som utgår på fossil energi och inte på förnybara energikällor.
            Förnybar energi belastas ej med koldioxidskatt då dessa energislag
            inte ger upphov till någon nettotillförsel av koldioxid. EU-kommissionen
            motsätter sig dock detta och menar att undantag även från koldioxidskatt
            räknas som ett driftsstöd. Det är en åsikt som inte delas av Alliansen
            och det är viktigt att regeringen aktivt verkar i denna fråga
            gentemot kommissionen. Energibeskattning för biodrivmedel utgår
            idag från den beskattning som är aktuell utifrån det fossila energislag
            som biodrivmedlet ersätter. Även detta är en syn som bör förändras
            så att om energibeskattning ska utgå för biodrivmedel, bör det
            ske efter drivmedlets energiinnehåll. Alliansen har för avsikt
            att återkomma till dessa frågor i andra sammanhang.
          </p>
          <head xml:id="i-6XQRS5oyJ9Au6g5fccyPbT" type="h1">
            Teknikneutralitet
          </head>
          <p xml:id="i-KpDR2kpL8ienUFrtt7ZJDo">
            Den förändring som görs i hållbarhetslagen pekar ut vissa typer
            av biodrivmedel, från vissa typer av råvaror i vissa typer av
            anläggningar. För att målet om fossiloberoende ska kunna nås måste
            biodrivmedel med hög klimatnytta premieras. Stöd ska inte ges
            baserat på val av råvara, teknik eller anläggningens startdatum
            eller anläggningens finansiella situation. Det övergripande målet
            är att minska utsläppen från transporterna. Därför bör fokus ligga
            på att premiera drivmedel som så snabbt som möjligt kan ersätta
            fossila drivmedel. I denna palett ryms såväl befintliga biodrivmedel
            som nya typer av tekniker. Genom att låta styrmedlen vara teknikneutrala
            främjas tillväxt av de mest kostnadseffektiva och klimateffektiva
            biodrivmedlen.
          </p>
          <head xml:id="i-FZtGxN7kj2Gjg7Rb8Pq5PX" type="h1">
            Långsiktiga styrmedel
          </head>
          <p xml:id="i-SzanNTK3VAJyavpqfuhTht">
            Biodrivmedelsbranschen har under flera år utsatts för kortsiktiga
            styrmedel och osäkerheter som hämmat investeringsviljan. Alliansregeringen
            påbörjade ett arbete för att implementera en kvotplikt, men det
            arbetet har regeringen inte tagit vidare. Därför står branschen
            inför ytterligare ett par års osäkerhet innan något mer långsiktigt
            system finns på plats. Det finns en stor upparbetad kompetens
            i branschen som bör utnyttjas i utformandet av de långsiktiga
            styrmedelssystem som regeringen säger ska vara på plats 2018.
            Regeringen bör omgående inleda ett arbete för att utarbeta konkreta
            förslag på långsiktiga styrmedel. Alliansen förespråkar en teknikneutral
            och klimatstyrande kvotplikt med en ambitiös målsättning som siktar
            på en fossiloberoende fordonsflotta till 2030.
          </p>
        </div>
        <div type="motSignatures">
          <list>
            <item xml:id="i-Y71JLrBnirhWUWfQF41v5J" who="i-NaB2cvgwB4zVi98HPFcvof">
              Kristina Yngwe (C)
            </item>
            <item xml:id="i-4hTy3gR8HQtTBYHw4XgoyP" who="i-RDeqY3mXLBtUS9bixjvHS">
              Lars Tysklind (FP)
            </item>
            <item xml:id="i-KLctkWnBDcxkXQNEdY5Tzf" who="i-Bsa1bRZ8s4aqtJquDTqLPc">
              Ulf Berg (M)
            </item>
            <item xml:id="i-R9wLcBJCK7UoQZT48ztRRb" who="i-7GFif5DyTUbb8eBXsbicsF">
              Magnus Oscarsson (KD)
            </item>
          </list>
        </div>
      </div>
    </body>
  </text>
</TEI>
