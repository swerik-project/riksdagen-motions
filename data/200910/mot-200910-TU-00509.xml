<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-TU-00509">
  <teiHeader>
    <fileDesc>
      <titleStmt>
        <title>Infrastrukturen i Västsverige</title>
        <author corresp="i-HNZrYrLbstv8KywRLm2FMv">av Gunilla Carlsson i Hisings Backa m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Infrastrukturen i Västsverige</title>
          <idno type="rdwebb">GX02T509</idno>
          <rs type="number">T509</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GX02T509/text</ref>
          <ref type="dokument_url_html">http://data.riksdagen.se/dokument/GX02T509</ref>
          <ref type="dokumentstatus_url_xml">http://data.riksdagen.se/dokumentstatus/GX02T509</ref>
          <ref type="doc">http://data.riksdagen.se/fil/1755D6E5-4FBB-4D17-A96E-581C6C252D5A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HNZrYrLbstv8KywRLm2FMv</idno>
            <name>Gunilla Carlsson i Hisings Backa</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KAgkDWA5iGbn9XFLkj9FoB</idno>
            <name>Alf Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-V3GjREvdYiesCjNn7quoGc</idno>
            <name>Hans Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-17NC28Tx5CZ5mzwYAUHKqv</idno>
            <name>Monica Green</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GymTck6WQqRkdN12tqCZDr</idno>
            <name>Peter Jonsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-H6GmwLttMHbuQz51UDphc4" type="signed"/>
        <correspContext corresp="i-H6GmwLttMHbuQz51UDphc4">
          <note type="signatory" corresp="i-HNZrYrLbstv8KywRLm2FMv"/>
          <note type="signatory" corresp="i-KAgkDWA5iGbn9XFLkj9FoB"/>
          <note type="signatory" corresp="i-H4Edsjz4cmdv9sJHCLVnfS"/>
          <note type="signatory" corresp="i-V3GjREvdYiesCjNn7quoGc"/>
          <note type="signatory" corresp="i-17NC28Tx5CZ5mzwYAUHKqv"/>
          <note type="signatory" corresp="i-GymTck6WQqRkdN12tqCZDr"/>
        </correspContext>
        <correspAction xml:id="i-B4HyHowryABupVhRP1LMMz" type="numbering">
          <date when="2009-10-08"/>
        </correspAction>
        <correspAction xml:id="i-QstFxh5f1Xu2vSeRwYHT9n" type="submission">
          <date when="2009-10-06"/>
        </correspAction>
        <correspAction xml:id="i-ELNzdiyJNF83vLKtbPQu25" type="transfer">
          <date when="2009-10-05"/>
        </correspAction>
        <correspAction xml:id="i-DYv8NQooZ5PqmBCDnBJxUP" type="assigned"/>
        <correspContext corresp="i-DYv8NQooZ5PqmBCDnBJxUP">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XckySTZ24bZ3gwNguTh9Gb" type="motBody">
        <div xml:id="i-JTJxo2p6GYw1qJHR2DAZJR" type="motProposal" subtype="förslag">
          <head xml:id="i-BHHPjfVtdSCv7ipFQb2Roc">
            Förslag till riksdagsbeslut
          </head>
          <p xml:id="i-qy4ArmwYN7JpGuWxr6jdQ">
            Riksdagen tillkännager för regeringen som sin mening vad som
            anförs i motionen om att i infrastrukturplaneringen beakta behovet
            av en bättre infrastruktur i Västsverige.
          </p>
        </div>
        <div xml:id="i-SCnC8LXVsvD2Jci37EKkzw" type="motContent">
          <head xml:id="i-KE7aa6XqmvqiAqph5jEzPN" type="h1">
            Motivering
          </head>
          <p xml:id="i-CSRbq8DL11vf8GwB9LfWrN">
            Västsverige har med sitt strategiska läge mellan tre av Nordens
            huvudstäder en mycket stor utvecklingspotential. Här bor och verkar
            över 1,8 miljoner människor och området är en naturlig knutpunkt
            för handel, industri och internationella utbyten. Västsverige
            står idag för en fjärdedel av landets transporter och är det område
            i Sverige som har störst flöde av gods.
          </p>
          <p xml:id="i-FAv8eXa3ivDi1fees8FGF7">
            Regionen är ur sysselsättningsperspektiv landets viktigaste industrilän
            med den för Sverige så betydelsefulla fordonsindustrin. Regionen
            blandar tung verkstadsindustri, medicinteknisk industri, läkemedelsindustri,
            IT-industri, textil- och konfektionsindustri, livsmedelsindustri,
            trä- och möbelindustri med jord- och skogsbruk och turism.
          </p>
          <p xml:id="i-Epa6Dj4RvXuekeywwZnhy4">
            Lågkonjunkturen har slagit särskilt hårt mot Västsverige. Främst
            fordonsindustrin och övrig verkstadsindustri har drabbats men
            precis som i övriga landet har även handels- och tjänstebranschen
            påverkats negativt. För att stärka regionens konkurrenskraft behövs
            därför nu en rad investeringar, inte minst i infrastrukturen.
          </p>
          <p xml:id="i-QyGeYwcnimPgeR1ijutxv6">
            Vi tycker det är viktigt att satsa på infrastrukturlösningar
            som kan underlätta fordonsindustrins framtida utveckling. Fordonstillverkarna
            med sina underleverantörer är spridda över hela Västsverige. Modern
            fordonstillverkning innebär ofta liten lagerhållning och därmed
            dagliga leveranser från olika underleverantörer. Det ställer krav
            på en väl utbyggd och fungerande infrastruktur. Olika fordonstillverkare
            kan dessutom ha samma underleverantörer, så om en tillverkare
            krisar så kan underleverantören istället behöva ändra sitt transportmönster.
            Det ställer förstås ännu högre krav på transportsystemet i Västsverige.
          </p>
          <p xml:id="i-GFGNXBFSjsCcULXr3TBQfB">
            I lågkonjunkturen, då enskilda orter kan drabbas mycket hårt
            av företagsnedläggningar, är det särskilt angeläget att underlätta
            arbetspendling. En utbyggd infrastruktur kan leda till en regionförstoring
            med ett större och mer varierat näringsliv. Ett utbyggt väg- och
            järnvägsnät är viktigt för att underlätta industrins varutransporter
            och för att invånarna ska kunna resa till sina arbeten. Därmed
            blir det också en bredare och mindre sårbar marknad för både företag
            och människor. Samtidigt måste en hållbar utveckling vara en självklar
            utgångspunkt när vi diskuterar morgondagens infrastruktursatsningar.
          </p>
          <p xml:id="i-RfWxooYSePkfAVKnBg6ieU">
            Som alltid så överstiger behoven av ny infrastruktur de ekonomiska
            medel som finns att tillgå.
          </p>
          <p xml:id="i-Hp8ep6JYfuUuJNdJx5SaRD">
            Vår inställning är att staten ska fortsätta att ha huvudansvaret
            för finansiering av statliga och regionala vägar och järnvägar.
            Men om det kan leda till snabbare genomförande och till lägre
            kostnader så anser vi att det är rimligt att överväga nya former
            av finansiering av infrastruktur. Det kan gälla samverkan med
            det regionala näringslivet och att använda EU:s strukturfonder.
            Vi är även positiva till olika former av trängselskatt eller banavgifter
            när medlen återinvesteras i kollektivtrafiken. Vi tycker också
            det är rimligt att i större grad än hittills lånefinansiera ny
            infrastruktur via Riksgälden. Det innebär att kapitalutgifterna
            i stället för att bokföras i sin helhet på ett år fördelas under
            investeringens ekonomiska livslängd. Kapitalutgifterna på investeringen
            i form av amorteringar och räntor finansieras därmed löpande med
            anslag. Alla projekt måste dock vägas mot de nationella prioriteringarna,
            och de projekt som ger störst effekt på sysselsättningen ska särskilt
            prioriteras. Samtidigt är det förstås viktigt att staten långsiktigt
            kan bära de utgifter som kostnaderna för samtliga tagna lån betingar.
          </p>
          <p xml:id="i-4UJ2U36gio6GP1ZhKYFrg1">
            Det västsvenska infrastrukturprojektet som presenterades i september
            2009 är ett jättekliv framåt för att förbättra regionens transporter.
            Särskilt glädjande är klartecknet för Västlänken som kraftigt
            kommer att förenkla kommunikationerna genom Göteborg, Västsverige
            och hela landet. Bygget av Marieholmstunneln och ersättningen
            av den gamla Götaälvsbron är också mycket efterlängtade satsningar
            för Göteborg. Finansieringen via dels statliga anslag, dels trängselskatt/banavgifter
            samt bidrag från Halland och Västra Götalandsregionen är rimlig
            då satsningen troligen annars inte skulle bli av. Vi kan dock
            konstatera att Västra Götalandsregionen redan tidigare har tagit
            ett stort ekonomiskt ansvar då den förskotterat medel för bygget
            av Partihallsförbindelsen mellan E20 och E45.
          </p>
          <p xml:id="i-XUGMbjw7wJqe7vEZEvgzUT">
            Trots det västsvenska infrastrukturpaketet, och trots regeringens
            tidigare beslutade närtidssatsning på infrastrukturen, är Västsverige
            fortfarande i stort behov av väg- och järnvägsinvesteringar.
          </p>
          <p xml:id="i-VqdZyrKqoVXyL3dFLMqRn7">
            Det handlar om investeringar i E6, E20 och E45 samt riksvägarna
            40 och 44. För att öka möjligheterna att flytta transporter från
            vägarna till mer miljövänliga transporter på järnväg krävs flera
            satsningar. Det handlar framför allt om att få bort flaskhalsen
            genom Lerum och bygga ut Västra stambanan med fyrspår hela vägen
            till Stockholm. Gällande Lerum har de lokala moderaterna ett tungt
            ansvar att nå en överenskommelse med Banverket. Det är även viktigt
            att den pågående utbyggnaden av NorgeVänernbanan går enligt planerna
            och att Västkustbanan färdigställs i sin helhet.
          </p>
          <p xml:id="i-8CpaLnrrkakT9UiPFGQtke">
            Under de närmaste tio åren är utrymmet för större satsningar
            intecknade och redan kända men det innebär inte att behoven är
            täckta. Andra viktiga projekt som sedan måste till är bl.a. den
            resterande delen av E20 och bygget av Götalandsbanan.
          </p>
          <p xml:id="i-WR8pWyQ6BskFHjtFpYtady">
            Att flytta över fler godstransporter från land till sjöar, hav
            och inre vattenvägar är angeläget från både miljö- och trängselsynpunkt.
            Västsverige har en stor potential på området med närheten till
            havet, den strategiskt viktiga Göteborgshamnen och vattenvägen
            via Trollhättan upp till Vänern.
          </p>
          <p xml:id="i-SV6GtUE143HXrWaKe5MGDE">
            Vi anser att fordonsindustrin och Västra Götaland är en idealisk
            testregion för att utveckla världens bästa transportsystem. Förutom
            investeringar i vägar och järnvägar vill vi också genomföra stora
            satsningar i kombicentraler och intelligent infrastruktur. Målsättningen
            måste vara att snabbt införa och testa ny teknik för att se hur
            det kan effektivisera transporterna.
          </p>
          <p xml:id="i-7ZjnTLjL6ySJUm2ebjUcvR">
            För att Västsverige ska kunna utvecklas som arbetsmarknadsregion
            och för att människor ska kunna leva och bo i regionen behövs
            investeringar för framtiden. Det behövs stora satsningar på infrastrukturen
            för att stärka näringslivets konkurrenskraft och skapa större
            arbetsmarknadsregioner för invånarna. Tiden är också den rätta
            då kostnaderna för ny infrastruktur inte längre skenar som de
            gjorde under den brinnande högkonjunkturen. Räntan är dessutom
            rekordlåg, vilket gör det mer förmånligt att lånefinansiera den
            infrastruktur som behövs.
          </p>
          <p xml:id="i-SDs6EM37SGG8feo7mEuZZL">
            Det är hög tid för att investera Västsverige ur krisen nu.
          </p>
        </div>
        <div xml:id="i-NaSfJGWjYixaR2X1HQgVYk" type="signatureBlock">
          <list xml:id="i-E9M77hAVQHRBLMQtRoXnS4">
            <item xml:id="i-Diqpjz8rfBEW4We7iDfyg" who="i-HNZrYrLbstv8KywRLm2FMv" type="signature">
              Gunilla Carlsson i Hisings Backa (s)
            </item>
            <item xml:id="i-UUHY2cBvSXM8dCjdzGGYG1" who="i-KAgkDWA5iGbn9XFLkj9FoB" type="signature">
              Alf Eriksson (s)
            </item>
            <item xml:id="i-HEDo35Z3wj6wDKBPf5r7vB" who="i-H4Edsjz4cmdv9sJHCLVnfS" type="signature">
              Catharina Bråkenhielm (s)
            </item>
            <item xml:id="i-7Zuijvqzxyo7ux4KSumzWr" who="i-V3GjREvdYiesCjNn7quoGc" type="signature">
              Hans Olsson (s)
            </item>
            <item xml:id="i-6YijvdAjfySey9DAQXjcHX" who="i-17NC28Tx5CZ5mzwYAUHKqv" type="signature">
              Monica Green (s)
            </item>
            <item xml:id="i-9wPm4Aisku9obWZQNKP2CB" who="i-GymTck6WQqRkdN12tqCZDr" type="signature">
              Peter Jonsson (s)
            </item>
          </list>
        </div>
      </div>
    </body>
  </text>
</TEI>
