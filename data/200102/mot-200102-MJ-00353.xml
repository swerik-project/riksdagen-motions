<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0353/mot_200102_MJ_0353-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ353 pnr: mp555
          </p>
          <p>
            Motion till riksdagen 2001/02:MJ353
          </p>
          <p>
            av Gudrun Lindvall (mp)
          </p>
          <p>
            Försöksdjursstatistik
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen vad i motionen anförs
            om att CEN endast i undantagsfall bör frångå den svenska definitionen
            av djurförsök vid redovisning av statistik. 2. Riksdagen tillkännager
            för regeringen vad i motionen anförs om redovisning av antalet
            genmanipulerade djur. 3. Riksdagen tillkännager för regeringen
            vad i motionen anförs om problemet med att djur som tas i bruk
            för försök under flera år inte ingår i statistiken.
          </p>
          <p>
            Inledning
          </p>
          <p>
            Centrala försöksdjursnämnden (CFN) ansvarar för att föra statistik
            över den svenska försöksdjursanvändningen. Sedan EU-inträdet har
            statistiken över använda försöksdjur i Sverige EU-anpassats, med
            följden att drygt 200 000 försöksdjur i många sammanhang ”försvunnit”.
          </p>
          <p>
            Skilda definitioner i Sverige och EU
          </p>
          <p>
            Det är skillnad på svensk definition av vad som räknas som försöksdjur,
            och EU:s definition på motsvarande. Den svenska definitionen inkluderar
            till skillnad från EU:s direktiv och Europarådets konvention även
            beteendestudier utan ingrepp eller tvångsanordningar, samt avlivning
            av djur utan föregående ingrepp för uttagande av organ eller organdelar.
            EU:s definition är alltså betydligt snävare än den svenska. Exempelvis
            gäller för primater att 20 individer användes år 2000 enligt EU:s
            definition, medan ytterligare 13 tillkom enligt den svenska.
          </p>
          <p>
            31
          </p>
          <pb facs="riksdagen-motions-pdf/data/200102/mot_200102_MJ_0353/mot_200102_MJ_0353-0002.pdf"/>
          <p>
            2001/02:MJ353
          </p>
          <p>
            32
          </p>
          <p>
            Det kanske kan uppfattas som att de försök som tillkommer enligt
            den svenska definitionen är harmlösa. Då bör poängteras att det
            i gruppen ”djur som avlivats utan föregående ingrepp” bland annat
            ingår djur som via manipulering spontant utvecklar diabetes och
            som ska leva fram till dess att de dödas för att man därefter
            ska använda celler i försök. De har innan de dör inte utsatts
            för försök, men kan ändå ha utsatts för lidande under sin livstid
            pga sjukdomen. Det finns en anledning till att även dessa räknas
            som djurförsök i Sverige!
          </p>
          <p>
            Den svenska statistiken borde vara normen
          </p>
          <p>
            Sedan «Sveriges inträde i EU år 1995 har CFN redovisat försöksdjursanvändningen
            enligt direktivets och konventionens bestämmelser och de djurförsök
            som tillkommer enligt de svenska bestämmelserna var för sig. Den
            förra försöksdjursanvändningen redovisas årligen till kommissionen
            och till Europarådet. Detta är ingenting att kritisera i sig,
            eftersom en skild redovisning krävs enligt EU:s regler. Däremot
            är det ett problem när CFN eller regeringen aktivt väljer att
            presentera statistik över antalet djurförsök i enlighet med EU:s
            definition i sammanhang då det rimligen inte är relevant. I ett
            pressmeddelande från CFN skrivs exempelvis att genomsnittsförbrukningen
            av försöksdjur har legat på 325 000 djur per år under 1990-talet.
            Men med den svenska definitionen blir det istället 541 000 djur.
            Detta skapar misstro för myndigheten och regeringen hos djurrättsengagerade,
            samtidigt som det riskerar att vilseleda allmänheten. Den som
            läser totalsumman förväntar sig att kunna jämföra statistiken
            över åren och att denna syftar på den svenska definitionen Det
            rimliga är att statistiken över försöksdjur endast i undantagsfall,
            exempelvis i redovisningen till EU, redovisas enligt annan definition
            än den som beslutats av Sveriges riksdag. Undantagsfall kan också
            vara när det är intressant att se skillnaden mellan den svenska
            definitionen och EU:s definition. Om man vill frångå den svenska
            definitionen måste detta beslutas i riksdagen så att det blir
            tydligt för var och en vad som redovisas. Under några år är det
            lämpligt att i så fall redovisa båda siffrorna.
          </p>
          <p>
            Genmanipulerade försöksdjur
          </p>
          <p>
            Det finns idag ingen redovisning av hur många försöksdjur som
            är genmanipulerade. Det finns dock anledning att tro att mängden
            ökat de senaste åren, då andelen möss bland försöksdjuren ökat
            kraftigt, från 31 till 54 procent. Det är allmänt känt att möss
            som används i försök ofta är genmanipulerade. CFN har till regeringen
            påtalat att en ökande användning
          </p>
          <pb facs="riksdagen-motions-pdf/data/200102/mot_200102_MJ_0353/mot_200102_MJ_0353-0003.pdf"/>
          <p>
            av genmanipulerade djur kan innebära att djur har genetiska defekter
            som medför lidande för djuren även vid sidan av djurförsöken.
            Idag finns endast statistik över antalet ansökningar som rör försök
            där genmanipulerade djur förekommer. Antalet ansökningar är dock
            inte tillräckligt för att få en bild av användningen, då varje
            ansökan kan röra mellan 1 och 60 000 djur. För att råda bot på
            denna kunskapsbrist anser vi att CFN bör ges i uppdrag att även
            begära in och redovisa information rörande antal genmanipulerade
            djur i försök. Även information om antalet djur per art bör finnas
            för att utvecklingen inom området ska kunna studeras tillfredsställande.
          </p>
          <p>
            Missvisande statistik för långlivade djur
          </p>
          <p>
            I såväl den svenska definitionen som EU-definitionen av använda
            försöksdjur inräknas endast de djur på vilka det inletts nytt
            försök under innevarande år. Det innebär att det faktiska antal
            djur som används är högre. Detta är särskilt märkbart vid redovisning
            av antalet använda djur av arter som ofta används under flera
            år, exempelvis primater. Vi anser att statistisk ska tas fram
            även över hur många djur som finns i försök, där försöket inletts
            under föregående eller tidigare år. Endast så får vi veta hur
            många djur som finns i försök varje år. Detta bör särskilt gälla
            för de arter där detta är vanligt.
          </p>
          <p>
            Stockholm den 4 oktober 2001
          </p>
          <p>
            Gudrun Lindvall (mp)
          </p>
          <p>
            2000/01:c999
          </p>
          <p>
            33
          </p>
        </div>
      </div>
    </body>
  </text>
</TEI>
