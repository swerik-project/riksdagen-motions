<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--fk--00130">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__fk__130/mot_1961__fk__130-001.pdf"/>
      <fw xml:id="i-NeWFs2pBoGwMRWw5m5RnN2">
        Nr 130—136 Motioner i Första kammaren. nr 130 år 1961 1
      </fw>
      <div xml:id="i-K5cYrrd63MBX7WtkKDBWRy" type="motHeader">
        <div xml:id="i-Mrpv1Mk5epDxwYG9iJ2wjN" type="motTitle"/>
        <div xml:id="i-VWVRv36nWaCedvPUe4mZWw" type="motSubmissionInfo"/>
      </div>
      <div xml:id="i-AfcV2VHfZnUpxj2unSEcKe" type="motBody">
        <div xml:id="i-JYwBYLyqpq6EEJpNJjTEhf">
          <p xml:id="i-SnTTMyjCMtAhrdKMhcswHq">
            Nr 130
          </p>
          <p xml:id="i-WDyjeDhTQ57wQTozQoFcJA">
            Av fru Segerstedt Wiberg, om inrättande av en professur i sinologi.
          </p>
          <p xml:id="i-DhkoVNrBtmoRiu4PpHSq29">
            För den svenska utrikeshandeln spelade redan under 1700-talet
            och ännu mer under 1800-talet handeln med Fjärran Östern en stor
            roll. Det svenska ostindiska kompaniet intog en central roll då
            det gällde att förse Europa med varor från Indien och i ännu högre
            grad från Kina. Kompaniet impor- terade och reexporterade varor,
            vilket tillförde Sverige betydande inkomster. För Göteborgs del
            blev handeln av stor ekonomisk betydelse. Såväl Wil- liam Chalmers
            som Niclas Sahlgren hade handeln med Kina att tacka för de förmögenheter
            som de grundade. Förmögenheterna i sin tur satte dem i stånd att
            göra donationer till gagn för kommande släkten. Chalmers tek-
            niska högskola intar numera en central plats i den tekniska forskningen
            och för utbildningen av civilingenjörer. Sahlgrenska sjukhuset
            har sin betydelse för regionsjukvården och för utbildningen av
            läkare vid Göteborgs univer- sitet. Ännu i början på 1900-talet
            spelade handeln med Fjärran Östern en icke obetydlig roll, och
            på initiativ av skeppsredare Dan Broström bildades AB Svenska
            ostasiatiska kompaniet. Detta bolag existerar fortfarande och
            har under de gångna åren i den mån det politiska läget tillåtit
            uppehållit trafik på Fjärran Östern. Under hela tiden Sverige
            haft handelsförbindelser med Kina och övriga länder i Asien har
            även kulturella kontakter upprätthållits. Varor och dyr- gripar
            fördes till Europa. Härigenom räddades de undan den förstörelse
            som de politiska fejderna ofta medförde. I våra museer torde finnas
            åtskilliga föremål som är unika och av stort värde för kommande
            forskningsarbete i Kina. Förbindelserna kom många forskare att
            intressera sig för den kinesiska kulturen. Svenskar har gjort
            stora insatser då det gällt arkeologiska, konst- historiska och
            språkliga studier. Det räcker i detta sammanhang att erinra om
            de insatser, som under de senaste årtiondena på skilda fält gjorts
            av forskarna Sven Hedin, J. G. Andersson, Osvald Sirén och Bernhard
            Karl- gren. I Sverige finns vid sidan om museernas internationellt
            ryktbara konst- samlingar sådana som de kungliga och direktör
            C. Kempes. Det stora intresset för den kinesiska kulturen och
            för det kinesiska språ- ket gav 1917 upphov till ett gåvobrev
            till Göteborgs högskola från en rad
          </p>
          <p xml:id="i-4EgEvG8XpQTnhGP8zPYUuk">
            1 — Bihang till riksdagens protokoll 1961. 3 saml. Nr 130—136
          </p>
          <pb facs="riksdagen-motions-pdf/data/1961/mot_1961__fk__130/mot_1961__fk__130-002.pdf"/>
          <fw xml:id="i-Xk6V4yHqPiHrTAjLMQTREY">
            2 Motioner i Första kammaren, nr 130 år 1961
          </fw>
          <p xml:id="i-2AcKJonJV5QfSeLx84wNre">
            donatorer för en professur i östasiatiska språk och östasiatisk
            kultur. Ge- nom ett nytt gåvobrev 1920 erhöll högskolan en fond
            på sammanlagt 265 000 kronor. 1918 upprättades vid högskolan en
            professur i östasiatisk språkveten- skap och kultur. Professuren
            innehades under åren 1918—1939 av professor Bernhard Karlgren.
            Sistnämnda år kallades han att förestå de Östasiatiska samlingarna
            i Stockholm. Lärarrådet vid högskolan nödgades vid hans av- gång
            konstatera att professuren inte kunde återbesättas med en fullt
            kom- petent svensk eller annan nordisk vetenskapsman. Beslut fattades
            om att tills vidare fondera den huvudsakliga avkastningen. Av
            naturliga skäl blev vid samma tid även förbindelserna med Kina
            i det närmaste avbrutna. Efter världskrigets slut följde det kinesiska
            inbördes- kriget och förbindelserna förblev dåliga. Men länge
            uppehölls de med hjälp av missionärerna, vilka inte minst spelade
            en stor roll för kännedomen om Kinas språk och sedvänjor. Dessa
            har emellertid senare förbjudits att resa in och ut i Kina. Därigenom
            blev kunskaperna i kinesiska språket försäm- rade. För forskare
            har det däremot på senare tid efter ett mångårigt uppe- håll åter
            blivit lättare att få tillstånd vistas i Kina. 1955 återupptogs
            undervisningen i kinesiska vid Göteborgs högskola. En tillfälligt
            förordnad lärare undervisade mot arvode. Sedan 1958 har en lärarbefattning
            i östasiatiska språk inrättats på universitetsstat. Avkast- ningen
            av fonden har hittills räckt till att bekosta dennes lön. För
            bestri- dande av materiel m. m. har vissa andra statsmedel utgått.
            Som lärare har fungerat fil. lic. Olov Bertil Anderson. Undervisningen
            omfattar kurser och seminarieövningar i klassisk och modern kinesiska
            samt i kinesisk historia och litteraturhistoria. Antalet elever
            är 14. Vid Stockholms universitet är professor emeritus Bernhard
            Karlgren för- ordnad att uppehålla undervisning och examination
            i sinologi. Undervis- ningen omfattar föreläsningar och kurser
            i klassisk och modern kinesiska. Antalet elever är 25. Även vid
            Lunds universitet har fil. lic. Olov Bertil Anderson varit för-
            ordnad att meddela tio timmars undervisning under höstterminen
            1960. Teol. lic. Gunnar Sjöholm har varit förordnad att undervisa
            20 timmar i kinesisk historia och filosofi. Elevernas antal har
            varit 3 och tveksamhet råder huruvida undervisningen skall fortsätta.
            Av ett visst intresse i sammanhanget är att det i Norge för närvarande
            inte bedrivs någon som helst undervisning i sinologi, medan det
            vid Köpen- hamns universitet finns en lärostol i östasiatiska
            språk »med serlig henblik på kinesisk». Elevantalet är cirka 15.
            Mellan de nordiska länderna råder sedan några år en särskild överens-
            kommelse, den s. k. Skandiaplanen. Enligt denna skall universitets-
            och forskningsbiblioteken inom sina specialområden systematiskt
            följa den ut-
          </p>
          <pb facs="riksdagen-motions-pdf/data/1961/mot_1961__fk__130/mot_1961__fk__130-003.pdf"/>
          <fw xml:id="i-6qsefDfUguMfHVpreQK9NY">
            Motioner i Första kammaren, nr 130 år 1961 3
          </fw>
          <p xml:id="i-28zxDJP2jHyqahDxE5G8si">
            ländska litteraturen. Överenskommelsen tar särskilt sikte på
            sådan littera- tur som utkommer i ur nordisk synpunkt mer perifera
            områden. Vid fördel- ningen har man utgått från tidigare specialsamlingar
            inom biblioteken. Skandiaplanen är i och för sig ett intressant
            försök till samarbete mellan bibliotek i skilda länder. Av intresse
            i sammanhanget är att såväl biblio- teket vid Chalmers tekniska
            högskola som Göteborgs universitet enligt planen åtagit sig att
            bevaka den litteratur som utges i Kina. Beträffande denna tjänstgör
            biblioteken som informationscentraler. Lån ställes till öv- riga
            biblioteks, forskares och industriers förfogande. Då Göteborg
            utvalts som centrum för den kinesiska litteraturen, sammanhänger
            detta med att framför allt universitetsbiblioteket äger synnerligen
            goda samlingar kinesisk litteratur. För universitetsbibliotekets
            del gäller mest att bygga vidare på den klassiska litteratur som
            man redan har. För biblioteket vid Chalmers gäller mer att följa
            den tekniska litteratur, som nu ges ut även i Kina. Här gäller
            det att bevaka ett nytt område på samma gång som man fullföljer
            den gamla tradition som byggts upp av handeln och sjöfarten. Efter
            samma linjer som Skandiaplanen har inom Sverige skett en uppdelning
            av bibliotekens bevakning av den kinesiska litteraturen. Självfallet
            är det av stort värde att biblioteken bevakar den litteratur som
            utges i Kina och därmed också den kinesiska forskningen inom respek-
            tive områden. Men deras strävanden kan bli av tvivelaktigt värde,
            såvida det inte finns ett visst antal svenskar som kan tillgodogöra
            sig litteraturen och som kan översätta kinesiska till svenska.
            Om man t. ex. jämför Kina med Japan som hunnit något längre i
            sin utveckling från agrarland till industriland, så finner man
            att den tekniska litteraturen från Japan redan har mycket av intresse
            för västerlänningar. Men man finner också att den japanska vetenskapliga
            litteraturen är lättillgänglig, då den som regel finns i översättning
            eller är försedd med ett sammandrag i översättning. För den vetenskapliga
            kinesiska litteraturen är läget inte helt analogt. En snabb utveckling
            av betydelse även för den västerländska forskningen kan väntas,
            men det finns inte skäl räkna med att de vetenskapliga arbetena
            skall förses med en parallell översättning. Tvärtom går tendensen
            i Kina mot större självhävdande. För att kunna följa allt det
            som nu publiceras och kommer att publiceras i Kina blir det nödvändigt
            med kunskaper i kinesiska. Sådana kunskaper kommer att krävas
            även av andra skäl, då Kina sannolikt kommer att spela en alltmer
            dominerande roll i det internationella politiska livet. Redan
            nu utgör kinesiskan ett av de fem officiella språken i FN. Dess
            användning och betydelse kommer att bli större i det ögonblick
            Pekingregeringen tar sitt säte I FN. Under dessa förhållanden
            måste det vara en allvarlig brist att vårt land saknar personer
            som är i stånd att tala eller läsa kinesiska. Ännu så länge har
            man tack vare ett litet antal skickliga språkmän möjlighet att
            på
          </p>
          <pb facs="riksdagen-motions-pdf/data/1961/mot_1961__fk__130/mot_1961__fk__130-004.pdf"/>
          <fw xml:id="i-JPeyxBFuQfVJ49wVEjMXRU">
            4 Motioner i Första kammaren, nr 130 år 1961
          </fw>
          <p xml:id="i-QNnnKMXD89Fsp2ohxrwJ4D">
            biblioteken bevaka litteraturen. Men blir det fråga om en mer
            utbredd och intensiv bevakning, förslår inte den tillgängliga
            expertisen. Behovet av en sådan kommer att öka även på andra områden
            än bibliotekens. Skall en förändring till det bättre åstadkommas,
            så torde det vara ofrån- komligt att upprätta en professur i sinologi.
            Tillgång på kompetenta krafter för en sådan finns. Av professor
            Karlgrens elever har några disputerat, och en av dem upprätthåller
            nu en professur utomlands. Ytterligare någon disputation är att
            vänta. Som framgår av ovanstående resonemang före- faller den
            naturligaste platsen för en professur att vara vid Göteborgs uni-
            versitet, som redan förfogar över en grundplåt och som erbjuder
            en natur- lig anknytning till det samarbete biblioteken redan
            börjat. Men det kan också tänkas att Stockholms universitet i
            anknytning till den nu pågående undervisningen och med tillgång
            till de östasiatiska samlingarna erbjuder lämpliga arbetsmöjligheter
            för en professur. Däremot torde det i längden bli till skada för
            Sverige om undervisningen negligeras i ett språk som talas av
            600 miljoner människor, särskilt som Kina på alla områden gör
            sig alltmer gällande. Med stöd av ovanstående hemställer jag,
            att riksdagen i skrivelse till Kungl. Maj:t anhåller om snabba
            åtgärder i syfte att upprätta en professur i sinologi.
          </p>
          <p type="date" id="i-RVe79hMEsDkbzhshgxUVrb">
            Stockholm den 23 januari 1961
          </p>
          <p type="signatureBlock" id="i-Sjtf5sYevqdXrvKtYSq8UW">
            Ingrid Segerstedt Wiberg
          </p>
        </div>
      </div>
    </body>
  </text>
</TEI>
