<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1963--ak--00321">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__321/mot_1963__ak__321-001.pdf"/>
      <fw xml:id="i-LWiY7j5P1ihkKNomJV4L6">
        Motioner i Andra kammaren, nr 321 år 1963 11
      </fw>
      <div xml:id="i-LJSHyZ5hYWwJBGTYoGpmTe" type="motHeader">
        <div xml:id="i-99ziPDyXmd7rGvYfWEcpLb" type="motTitle"/>
        <div xml:id="i-PTjvuuCaSEof82GLgx8icx" type="motSubmissionInfo"/>
      </div>
      <div xml:id="i-En9P2CRRwEyKLA6fb1JB3g" type="motBody">
        <div xml:id="i-R7hAQqGdPmosFqr7BN1NHA">
          <p xml:id="i-PUHAHymmZwHYstc4Li3u7K">
            Nr 321
          </p>
          <p xml:id="i-NinzBL5mztTgpK286oAEGE">
            Av herr Ohlin m. fl., om en utredning rörande JO-ämbetets orga-
          </p>
          <p xml:id="i-F3eaQjCAQYzeT4GXtWSP1u">
            nisation och personalbehov. (Lika lydande med motion nr 269 i
            Första kammaren)
          </p>
          <p xml:id="i-MGKzWYxEZ261hVf5gn8mcC">
            1. JO:s inspektionsverksamhet och arbetsförhållanden
          </p>
          <p xml:id="i-VPoWvLhEZwMhLpB7HE5z3n">
            Ett huvudsyfte med den reform av JO:s arbetsförhållanden och
            arbetsupp- gifter, som genomfördes vid 1956 års riksdag, var att
            förbättra JO:s till- synsmöjligheter över förvaltningen genom
            direkta inspektioner. Särskilt för enhetlighet i förfaringssätt
            och rättstillämpning på förvaltningsområdet måste aktiva åtgärder
            från JO:s sida tillmätas stort värde ur medborgerlig synpunkt.
            Det påtagliga behovet av ökad tillsynsverksamhet inom förvalt-
            ningsområdet har f. ö. även påtalats av JO. Trots den allmänna
            anslutningen till tanken på en aktiv tillsynsverksam- het från
            JO:s sida genom inspektioner, måste det likväl konstateras, att
            man i praktiken redan nödgats jämka på den ursprungliga målsättningen.
            Orsaken härtill har varit en alltmer ökande arbetsbelastning på
            ämbetet, som måst bemästras med en i huvudsak oförändrad personalstyrka.
            Sålunda har antalet genom klagomål anhängiggjorda ärenden på senare
            år i stort sett fördubblats jämfört med läget före 1956 års reform.
            Antalet genom JO:s eget initiativ väckta ärenden visar däremot
            ingen stigande tendens. Det anförda åskådliggör hur utvecklingen
            kringskurit de praktiska möjligheterna att med ämbetets tillgängliga
            resurser kunna i tilltänkt omfattning inten- sifiera inspektionsverksamheten.
            För att uppnå en förbättring av JO:s arbetsförhållanden erfordras
            där- för uppenbarligen en kraftig förstärkning av ämbetets arbetsresurser.
            Då man tidigare hade att bedöma JO:s verksamhet kunde detta ske
            under för- utsättning av att de erforderliga personalbehoven knappast
            var av sådan storleksordning, att det fanns anledning att överväga
            någon uppdelning av ämbetets arbetsuppgifter. Den senaste tidens
            erfarenheter synes däremot ge anledning till en omprövning av
            denna inställning. Strävan har ju hittills varit att giva ämbetet
            en enhetlig och lättadministrerad struktur, vilket låtit sig göra
            så länge befattningshavarnas antal varit förhållandevis begränsat.
            Den ytterligare ökning av ämbetets arbetsstyrka som nu är nödvändig
            med- för emellertid en förändring härvidlag. För att bevara överskådliga
            och be- gränsade arbetsenheter inom ämbetsverket nödgas man därför
            i dagens läge tänka sig en uppdelning eller specialisering av
            något slag.
          </p>
          <pb facs="riksdagen-motions-pdf/data/1963/mot_1963__ak__321/mot_1963__ak__321-002.pdf"/>
          <fw xml:id="i-F4NK9sg5oWCSkegXHya181">
            12 Motioner i Andra kammaren, nr 321 år 1963
          </fw>
          <p xml:id="i-2KzTkt8KwBNUzJsqWxDsV4">
            2. Inriktningen av nya resurser för inspektion och tillsyn Det
            är därmed också tydligt, att frågan om den allmänna inriktningen
            av ämbetets aktiva insatser behöver beröras, eftersom det väl
            är bedömningen i detta hänseende som bör tillmätas avgörande betydelse
            i fråga om grun- derna för en eventuell uppdelning av JO-ämbetet.
            Det kan härvidlag konsta- teras, att ämbetet f. n. indelat sin
            personal för tjänstgöring så, att vissa befattningshavare avdelats
            för tillsyn över domstolsväsendet, medan övriga ägnar sin insats
            åt förvaltningskontrollen. Huruvida denna interna indel- ning
            inom ämbetet bör vara vägledande för en allmän organisatorisk
            re- form av verksamheten är emellertid en öppen fråga. Domstolsväsendet
            är ju till sin uppbyggnad konstruerat för att i särskild grad
            tillgodose rättssäkerhetsintresset och behovet av enhetlighet
            och kon- sekvens i rättstillämpningen. Härför svarar både befattningshavarnas
            sär- skilda utbildning, instansordningen och den jämfört med förvaltningsom-
            rådet enhetliga uppbyggnaden av handläggningsordning och procedur.
            Här- till kommer ju, att parterna inför en domstol i särskild
            grad har sin upp- märksamhet riktad just på att tillvarata sin
            rätt och beakta rättsreglernas innehåll, och att de för detta
            syfte ofta anlitar särskilt rättsbildade ombud, vilket allt ytterligare
            torde vara ägnat att minska riskerna för misstag och rättsförluster.
            Dessa olika omständigheter synes därför i och för sig tyda på
            att den huvudsakliga inriktningen av en förbättrad samhällelig
            kontroll över rättstillämpning och myndighetsutövning knappast
            främst borde ha domstolsväsendet i sikte. Då JO-ämbetet introducerades
            i Danmark, inrik- tades detta på förvaltningsområdet och lämnade
            domstolsväsendet med dess särskilt inbyggda rättssäkerhetsgarantier
            utanför tillsynen, enär man ansåg sig ha fog för förmodan, att
            allmänhetens intresse av rättsskydd och rätts- säkerhet skulle
            vara i huvudsak tillgodosett vad domstolsväsendet beträf- far.
            JO-tillsynen över svenskt domstolsväsende anses dock allmänt vara
            av stort värde för rättslivet och lämpligt avvägd. JO:s insatser
            svarar emeller- tid väl mot behovet, och någon expansion finns
            ej skäl att ifrågasätta på det- ta område. Mycket talar alltså
            för att det är på förvaltningsområdet man har att finna de väsentligaste
            tillsynsbehoven, och att det är dit, man bör inrikta en ök- ning
            av ombudsmannainstitutionens kapacitet. För denna slutsats talar
            också rent praktiska erfarenheter beträffande den allmänna sambhällsut-
            vecklingen, i det att samhällets ökade engagemang på olika håll
            ju också motsvarats av en uppbyggnad av förvaltningsorgan, vilket
            medfört en ökning av tillsynsbehovet just över det administrativa
            området.
          </p>
          <p xml:id="i-We7P2KMy1qDQJg6CDksFhP">
            3. Tillsyn över kommunalförvaltningen Utmärkande för den senare
            tidens utveckling på det administrativa områ- det har särskilt
            varit de kommunala förvaltningsuppgifternas expansion. Det kan
            här räcka med att hänvisa till kommunernas vidsträckta insatser
          </p>
          <pb facs="riksdagen-motions-pdf/data/1963/mot_1963__ak__321/mot_1963__ak__321-003.pdf"/>
          <fw xml:id="i-Ga4QFiwoKTsSkajet15Pgx">
            Motioner i Andra kammaren, nr 321 år 1963 13
          </fw>
          <p xml:id="i-Pu8qhooxvQo3VH8Vm3PSxk">
            och skyldigheter på det sociala vårdområdet, de delvis nya och
            växande in- satserna på sjukvårdsområdet, skolväsendets expansion
            och ansvaret i fråga om tätbebyggelseplanering och bostadsförsörjning.
            Man har sålunda anled- ning förmoda, att tillsynsbehovet på det
            kommunala förvaltningsområdet ökat och alltjämt befinner sig i
            tilltagande. Det finns mot denna bakgrund skäl ifrågasätta, om
            icke ökade tillsyns- resurser borde avdelas för det kommunala
            området. Det måste under alla förhållanden vara rimligt att ägna
            inspektionsverksamheten över kommu- nalförvaltningen ökat utrymme.
            I JO:s årsstatistik ingår kommunala förvaltningsorgan under flera
            rubri- ker. Sammanlagt torde antalet kommunala ärenden f. n. uppgå
            till ca 10 2 av arbetsuppgifterna inom ämbetet. Det är härvid
            dock att märka, att detta resultat uppnåtts, trots att man enligt
            uttalanden i 1955 och 1957 års utred- ningar kring JO-ämbetet
            rekommenderat betydande återhållsamhet beträf- fande granskningen
            av det kommunala fältet. Vid en förutsättningslös granskning av
            JO-ämbetets funktioner torde emellertid dessa premisser böra på
            nytt övervägas liksom över huvud taget verkningarna av kommu-
            nernas kvantitativt och kvalitativt ökade betydelse på förvaltningsområdet.
            Det kommunala förvaltningsområdet utgör dessutom en tillsynsuppgift,
            vars gränser låter sig ganska klart bestämmas. Kommunalförvaltningens
            i vissa hänseenden gemensamma reglering och likartade förvaltningsproblem
            utgör ytterligare omständigheter, som kan åberopas för att en
            inriktning av ombudsmannafunktionerna till detta område ligger
            nära till hands att över- väga, om en uppdelning av JO-ämbetets
            funktioner aktualiseras.
          </p>
          <p xml:id="i-RA1hf3j3DMwjL5AG2Rahdb">
            4. Tillsynen över den kommunala självförvaltningen De sakkunniga
            i 1957 års JO-utredning uppskattar antalet kommunala organ med
            förvaltningsbefogenheter inom den s. k. reglerade förvaltningen,
            d. v. s. med förvaltningsuppgifter av i övervägande grad statlig
            karaktär, som överlämnats till kommunalt lokala organ för självförvaltning,
            till ca 10 000. Att väsentliga samhällsbefogenheter överantvardas
            till kommunala organ för handläggning bör inte medföra någon minskning
            av insatserna för tillsyn och uppsikt över medborgerliga rättsskyddsintressen.
            Utgångs- punkten bör alltså vara att tillförsäkra den enskilde
            medborgaren ett i för- hållande till annan förvaltningsverksamhet
            likvärdigt rättsskydd på det snabbt expanderande kommunala området,
            där rätts- och förvaltningstra- ditioner i många fall ännu inte
            hunnit utbildas. Som under tidigare utred- ningar upprepade gånger
            framhållits, utgör en effektiviserad tillsyn över rättsenlighet
            och enhetlighet i handläggningen på det kommunala området ingalunda
            något angrepp på den kommunala självstyrelsen som sådan. Detta
            har också fullt ut erkänts vad gäller sådana kommunala instanser,
            som har att handlägga frågor angående administrativa frihetsberövanden.
          </p>
          <pb facs="riksdagen-motions-pdf/data/1963/mot_1963__ak__321/mot_1963__ak__321-004.pdf"/>
          <fw xml:id="i-7M899tt4emd7rgFoJ72HkP">
            14 Motioner i Andra kammaren, nr 321 år 1963
          </fw>
          <p xml:id="i-DhR8fJLp8oyxoQxsQVLKcA">
            Men det finns knappast några vägande skäl för att något annat
            skulle gälla i fråga om den reglerade kommunala förvaltningen
            i övrigt. Tillsynen och inspektionsverksamheten bör inom detta
            område på det hela taget ej avvika från vad som iakttas i fråga
            om statlig förvaltning. Det sagda innebär givet- vis ej, att hänsyn
            ej bör tagas till den kommunala förvaltningens särart, som den
            nuvarande JO-instruktionen anger. Det är givet, att hänsynen till
            de uppoffrande insatser som fullgörs av lekmän och förtroendemän
            inom kommunalförvaltningen kräver, att ombudsmannens verksamhet
            på detta område bör inriktas på tjänstefels- eller ansvarstalan
            i händelse av be- gångna fel endast i den mån ett tydligt uppsåt
            föreligger. Främst bör in- satserna få karaktären av vägledande
            påpekanden och uttalanden för den fortsatta tillämpningen. Uppenbart
            är också, att ombudsmannens verksam- het, såsom även anges i nuvarande
            instruktion, i första hand bör ske ge- nom hänvändelser till vederbörande
            om rättelse alltjämt står att vinna på detta sätt, vilket ibland
            kan vara fallet, såsom om handlingar ej utlämnas, formella beslut
            ej meddelas, möjligheter till fullföljd av talan inte klarlagts
            etc. även om sålunda formerna för ombudsmannens verksamhet på
            detta område kan lämnas orubbade, behöver däremot inriktningen
            av verksam- heten uppenbarligen förändras så, att regelbunden
            och effektiv inspektions- verksamhet kommer till stånd. Dessa
            aktiva insatser fyller väsentliga funk- tioner, som svårligen
            kan tillgodoses på annat sätt. även om de kommunala intresseorganisationerna,
            Stadsförbundet och Landskommunernas förbund, säkerligen betyder
            mycket för ökad enhetlighet och konsekvens på kommu- nalförvaltningens
            område, uppdagas dock ej därmed fel eller missgrepp i den praktiska
            tillämpningen och verksamheten på fältet, vilket däremot en regelbunden
            inspektionsverksamhet kan medverka till. Inte heller torde — beroende
            på ibland förekommande lojaliteter och ömsesidiga hänsyn över
            partigränserna, bristande information etc. — det politiska ansvaret
            inför de kommunala församlingarna eller menigheterna kunna fylla
            denna
          </p>
          <p xml:id="i-A4EhjbfP7YJeJ5VEH5NzKK">
            uppgift.
          </p>
          <p xml:id="i-Qtt7bUCnj2o5RQTRnemFL1">
            5. Tillsyn över den kommunala egenförvaltningen
          </p>
          <p xml:id="i-EES2XCeR8bLP2esMT5eCRb">
            Utöver den kommunala självförvaltningen av till sin karaktär
            närmast statliga arbetsuppgifter finns ju en rikt förgrenad kommunal
            förvaltnings- verksamhet med inriktning på kommunens egna intressen
            och behov. En uppskattning av antalet verksamma fakultativa kommunala
            organ är tro- ligen vansklig att göra, men tvivelsutan rör det
            sig om ett mycket stort antal. Vid föregående JO-utredningar uttalades,
            att intresset för tillsynen över kommunernas s. k. egenförvaltning
            kunde antas vara av mindre om- fattning. Tanken var väl bl. a.
            att beröringen med allmänheten på detta område hade mindre karaktär
            av myndighetsutövning, såsom de tjänster som utföres t. ex. av
            kommunala elverk, vatten- och avloppsverk etc. Frågan
          </p>
          <pb facs="riksdagen-motions-pdf/data/1963/mot_1963__ak__321/mot_1963__ak__321-005.pdf"/>
          <fw xml:id="i-CjMn3MNTNc3cbJ6Gind1i2">
            Motioner i Andra kammaren, nr 321 år 1963 15
          </fw>
          <p xml:id="i-MEr48t6MuYhw7dEM9dr68S">
            är emellertid om denna uppfattning verkligen är hållbar. På serviceområ-
            dena intar ju kommunerna ofta en monopolställning, där t. ex.
            avstäng- ningsåtgärder, avvikande eller missgynnande debiteringsnormer,
            bristfäl- liga anstalter i olika avseenden etc. kan vara av mycket
            ingripande bety- delse för den enskilde. Som jämförelse må nämnas,
            att statliga organ på serviceområdet ingalunda undantagits från
            tillsyn och kontroll. En likartad behandling torde därför vara
            motiverad för flertalet betydelsefulla fakulta- tiva kommunala
            organ. Det är därför ingalunda givet att inspektionsverk- samheten
            bör göra halt inför dessa. För den interna kommunala verksamheten
            och rutinen är särskilt in- struktioner, direktiv etc., som antas
            av kommunala beslutande organ av den största betydelse. Det är
            ju t. ex. i huvudsak på så sätt, som de fakultativa organens verksamhet
            och funktioner gestaltas. För den kommunala själv- styrelsen och
            lekmannainflytandet torde det vara ett väsentligt intresse att
            dylika föreskrifter respekteras. Även här kan en inspektionsverksamhet
            medverka till stadga och säkerhet i förfarandet, uttalanden vara
            värdefulla för en ändamålsenlig praxis etc.
          </p>
          <p xml:id="i-QMTJ1ByAkzcuoa7NDVSZ2k">
            6. Tillsyn över kommunala stiftelser, bolag och föreningar
          </p>
          <p xml:id="i-QmxLqKtzGmRRb1mx8DmX7S">
            Ett speciellt problem inom den fakultativa kommunala verksamheten
            utgör den vidsträckta delegering av kommunala uppgifter, som sker
            till av kommuner ägda bolag och stiftelser. Väsentliga delar av
            de kommunala in- satserna på bostadsförsörjningens område sker
            ju t. ex. i denna form. Här föreligger f. n. ingen som helst tillsynsrätt
            från ombudsmannainstitutio- nens sida, beroende på att befattningshavarna
            ej är underkastade ämbets- mannaansvar, utan betraktas som bolagstjänstemän
            etc. En ändring här- vidlag synes i hög grad motiverad. Det gäller
            ju här investeringar av all- männa medel — särskilt genom den
            statliga bostadslånegivningen — av utomordentlig omfattning. Att
            miljardbelopp nedläggs och förvaltas av ge- nom offentlig försorg
            tillskapade organ utan sedvanlig tillsyn och förvalt- ningskontroll
            synes knappast rimligt. Detta gäller i desto högre grad som dessa
            organ ju har till särskild uppgift att tillhandagå allmänheten
            med tjänster av t. o. m. varaktigare och regelbundnare slag än
            kommunika- tionsverken. Samhällsorganen ställs i detta fall i
            sällsport omedelbar kon- takt med de samhällsmedlemmar, man skall
            betjäna. En förändring av tillsynsmöjligheterna över kommunalägda
            bolag och stiftelser beror emellertid som nämnts i första hand
            på utsträckningen av ämbetsansvaret, eftersom ombudsmannaämbetets
            tillsynsbefogenheter av- gränsas just med ledning av gränserna
            för detta. Frågan om en utsträck- ning av ämbetsmannaansvaret
            till att gälla även befattningshavare inom kommunalägda bolag,
            stiftelser och föreningar har därför likaledes tagits upp till
            behandling av oss i en särskild till denna riksdag väckt motion.
          </p>
          <pb facs="riksdagen-motions-pdf/data/1963/mot_1963__ak__321/mot_1963__ak__321-006.pdf"/>
          <fw xml:id="i-BqTyDEKnSPbashAch4qFn3">
            16 Motioner i Andra kammaren, nr 321 år 1963
          </fw>
          <p xml:id="i-8oboZpazZummeADE8DEFhn">
            7. Det totala tillsyns- och inspektionsbehovet över det kommunala
            verksam- hetsfältet Mot bakgrund av vad här anförts om tillsynsuppgifter
            på kommunområ- det vill det sålunda synas vara väl värt att överväga
            alternativet att till en del avdela ombudsmannafunktionerna så,
            att de inriktas på det kommu- nala förvaltningsområdet. För detta
            talar såväl de ökade kommunala för- valtningsuppgifterna som de
            hittills delvis obeaktade tillsynsuppgifterna på detta område.
            Det förefaller därför möjligt, att kommunalförvaltningen efter
            en översyn av tillsynsbehoven skall befinnas väl ägnad att utgöra
            före- mål för ett särskilt tillsynsuppdrag för en på kommunområdets
            förvaltning inriktad ombudsman. Med tanke på de vidsträckta ekonomiska
            engage- mang, som sker i bolags-, stiftelse- och föreningsform,
            bör det måhända även övervägas att förse denna ombudsmannainstitution
            med särskild revi- sionstekniskt utbildad personal för biträde
            vid inspektioner av sådana in- rättningar, vilkas förvaltning
            icke regelbundet är underkastad granskning av auktoriserade revisorer.
            Under hänvisning till det anförda får vi sålunda yrka, att riksdagen
            i skrivelse till Kungl. Maj:t måtte hemställa om en utredning
            angående JO-ämbetets organisation och personalbehov, varvid särskilt
            JO:s uppgifter beträffande den kommunala förvaltningen måtte uppmärksammas,
            häri inbegripet alternativet att inrätta en särskild ombudsman-
            naorganisation för det kommunala förvaltningsområdet: Stockholm
            den 24 januari 1963
          </p>
          <p xml:id="i-89NrrTuDc4ddydMn7boQZG">
            Bertil Ohlin
          </p>
          <p xml:id="i-7CfLgUeRL7eGiNETjcHr6d">
            O. Malmborg S. Gustafson Henning Gustafsson i Göteborg
          </p>
          <p xml:id="i-YJpYrs7nK4Pt5okHwQLrFo">
            Gunnar Helén Gustaf Kollberg Brita Elmén
          </p>
          <p xml:id="i-3mGicozeFnn1PXX6pwxs9h">
            IDUNS TRYCKERI, ESSELTE, STHLM 63 812187
          </p>
        </div>
      </div>
    </body>
  </text>
</TEI>
