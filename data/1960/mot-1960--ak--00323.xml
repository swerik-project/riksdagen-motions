<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1960--ak--00323">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__323/mot_1960__ak__323-001.pdf"/>
      <fw xml:id="i-3KLzK9uTp2bqEeMHTXE78t">
        10 Motioner i Andra kammaren, nr 323 år 1960
      </fw>
      <div xml:id="i-4L7UonHUjiiLSC9xychfsg" type="motHeader">
        <div xml:id="i-G76Sky4hGoXzTKMzmz1xCr" type="motTitle"/>
        <div xml:id="i-Cyu447pgA2HzvL2uFoPqdX" type="motSubmissionInfo"/>
      </div>
      <div xml:id="i-LAcTNyUHnrGW1MhduwmCZg" type="motBody">
        <div xml:id="i-PheRHPcCTSgqZyPdZUXT3g">
          <p xml:id="i-CDjQr4LSbKN99PDRhkaqzK">
            Nr 323
          </p>
          <p xml:id="i-TZfNYGaLYF8FbUBt7X57Su">
            Av herr Arvidson, i anledning av Kungl. Maj:ts framställning
            om anslag till Ersättning åt författare för utlåning av deras
            verk genom bibliotek.
          </p>
          <p xml:id="i-AYdWAcM7XjRmGiNXgj8jWQ">
            I bilaga 10 till statsverkspropositionen har Kungl. Maj:t under
            punkt (314), Ersättning åt författare för utlåning av deras verk
            genom bibliotek, föreslagit, att ifrågavarande biblioteksersättning
            oförändrad skall utgå med tre öre per utlånad volym. Frågan om
            biblioteksersättningens storlek har varit föremål för över- väganden
            alltsedan den s.k. bokutredningen påbörjade sitt arbete. Bok-
            utredningen föreslog att ersättning skulle utgå med fem öre per
            utlånad volym; ersättningen skulle erläggas av staten. De svenska
            författarna, representerade av Sveriges författareförening, hade
            tidigare ställt sig tvekande till den lösning av ersättningsfrågan
            som innebar att ersättnings- summan skulle ingå i statens budget
            och därmed bli beroende av budget- läget för året. Författarna
            hade i stället förordat, att bokutlåningen skulle vara belagd
            med avgift som erlades av låntagaren. Författarna menade sig på
            denna väg få garanti för att det ”statsfinansiella läget” inte
            åberopades för att sänka ersättningsbeloppet eller hindra dettas
            höjning vid eventuell penningvärdesförsämring. Av hänsyn till
            de folkbildnings- intressen som motsatte sig avgifter för bokutlåning
            fann sig författarna dock nödsakade att acceptera bokutredningens
            förslag. Deras farhågor har emellertid i hög grad besannats.
          </p>
          <p xml:id="i-KeKd67BwZFJdKtQrL3ZURF">
            På Kungl. Maj:ts förslag fastställde riksdagen, att biblioteksersättningen
            skulle utgöra tre öre per utlånad volym. På grund av penningvärdets
            för- sämring utgjorde denna ersättning inte ens hälften av den
            ersättning bokutredningen funnit skälig. Sedan dess har penningvärdet
            ytterligare sjunkit. De flesta övriga inkomsttagare, bl. a. samtliga
            löntagare, har fått ersättning för denna penningvärdesförsämring.
            De har emellertid härut- över fått del av den allmänna välståndsutvecklingen
            genom reallöne- höjning. Biblioteksersättningen utgår emellertid
            alltjämt med tre öre. Ingen annan av statsanslag beroende yrkesgrupp
            har behandlats eller kunnat behandlas på det sätt som författarna
            här behandlats av stats- makterna.
          </p>
          <p xml:id="i-GhbkdMB3A6cYYt4yvwAaa2">
            Biblioteksersättningen utgör ingen nådegåva från samhällets sida.
            För- fattarna har upphovsrätt till sina verk. Av praktiska skäl
            har denna upphovsrätt, i vad den tar sig uttryck i rätt till ersättning
            för utlåning av
          </p>
          <pb facs="riksdagen-motions-pdf/data/1960/mot_1960__ak__323/mot_1960__ak__323-002.pdf"/>
          <fw xml:id="i-YJNu4ukMEvPzbjxHBiGGTC">
            Motioner i Andra kammaren, nr 323 år 1960 11
          </fw>
          <p xml:id="i-tTWVuCSiXJgwchdd3iK9i">
            böckerna, inte kunnat utformas på annat sätt än att statsmakterna
            år från år fastställer storleken av den ersättning staten själv
            utger. Författarna har inte kunnat tillerkännas någon formell
            förhandlingsrätt och står utan inflytande då det gäller att fastställa
            ersättningsbeloppet. Desto större synes statsmakternas moraliska
            skyldighet vara att tillse, att författarnas faktiska rätt inte
            trädes för nära.
          </p>
          <p xml:id="i-XNtpqZfqXBZftPJc7DCcq5">
            Styrelsen för Sveriges författarfond föreslog för nu löpande
            budgetår en höjning av biblioteksersättningen till fyra öre, motsvarande
            den löne- ökning löntagarna kommit i åtnjutande av sedan den tidpunkt
            då ersätt- ningen först fastställdes till tre öre. Inför budgetåret
            1960/61 har styrelsen funnit tiden inne att föreslå en höjning
            till det belopp som bokutredningen på sin tid fann skäligt, fem
            öre. Också denna höjning är blygsam — bok- utredningens förslag
            framlades vid en tidpunkt då en femöring var mera värd än nu.
            Kungl. Maj:t har emellertid varken förra året eller i år ansett
            sig kunna föreslå riksdagen någon höjning.
          </p>
          <p xml:id="i-DddQrZWEnmJ2UkFTeWcZsb">
            I sitt yttrande över styrelsens för Sveriges författarfond förslag
            gör sig statskontoret skyldigt till ett egenartat missförstånd.
            Kontoret tror, att en höjning av författarnas ersättning skulle
            kunna åstadkommas inom ramen för tillgängliga anslagsmedel. Enligt
            gällande bestämmelser utgår av dessa per boklån två öre till författaren,
            medan ett öre överföres till en fond, varur utdelas stipendier,
            premier, understöd och pensioner till författare. Statskontoret
            menar nu, att författarna skulle komma i bättre läge, om deras
            andel av de tre örena ökades och fondens andel i motsvarande grad
            minskades. Missförståndet ligger däri, att fondmedlen skulle beröva
            för- fattarna en del av deras ersättning. Så är ju ingalunda fallet.
            Författarna i gemen avstår från en del av sin ersättning för att
            vissa författare skall få desto mer. Fonden är på detta sätt endast
            ett organ för en omfördelning av biblioteksersättningen bland
            författarna själva. Fördelningen mellan direkt författarersättning
            och fondmedel är att betrakta som en intern författarangelägenhet.
            Författarna har velat ha det på detta sätt, och fonden är ingenting
            annat än ett uttryck för deras inbördes solidaritet. Att överflytta
            medel från fonden till direktersättningen skulle alltså inte innebära
            någon kompensation till författarvärlden för penningvärdesför-
            sämring och utebliven standardhöjning.
          </p>
          <p xml:id="i-3AJ9dEv2g3bWQuWG7ePskz">
            Fonden fyller en viktig funktion. Dess medel används till stipendier
            och premier, till understöd och till pensioner. Varje ledamot
            av fondens styrel- se är underkunnig om de väldiga behov av stöd
            och hjälp som finns bland svenska författare av olika kategorier.
            Författarna är i allmänhet fattiga och lever ur hand i mun. Deras
            böcker även sådana som av kritiken bedömts som betydande konstverk
            — går oftast ut i små upplagor. Endast ett fåtal författare kan
            leva bekymmersfritt på sitt författarskap. In- komsterna är dessutom
            osäkra: de är beroende inte bara på arbetsförmåga
          </p>
          <pb facs="riksdagen-motions-pdf/data/1960/mot_1960__ak__323/mot_1960__ak__323-003.pdf"/>
          <fw xml:id="i-STd4PoNb5TNrir5Kv6RM25">
            12 Motioner i Andra kammaren, nr 323 år 1960
          </fw>
          <p xml:id="i-74gF1dueypVQW5JrTNtnNR">
            och inspiration utan också på subjektiva värderingar hos bokförlag,
            recen- senter och bokköpare. Någon trygghet i sin yrkesutövning
            kan författarna inte räkna med. De allra flesta skönlitterära
            författare är därför beroende av stipendier och understöd. Den
            viktigaste orsaken härtill är vårt språkområdes litenhet. Om vårt
            svenska samhälle önskar ett blomstrande litterärt liv, måste samhället
            självt skapa de ekonomiska betingelserna härför. Ett av medlen,
            låt vara otillräckligt, är biblioteksersättningen. Det torde vara
            ett betydande sam- hällsintresse att denna hålles på en tillräckligt
            hög nivå. När det är fråga om biblioteksersättningen är det emellertid
            varken författarkårens nödläge eller samhällets behov av en blomstrande
            litte- ratur som behöver åberopas. Det är här helt enkelt fråga
            om ersättning för vissa utförda tjänster. Författarna ersätts
            för att samhället utnyttjar deras böcker för utlåning genom biblioteken.
            Samhället är köpare av dessa tjänster. Då läget i detta fall är
            sådant, att köparen ensam bestäm- mer priset, borde det vara en
            hederssak för samhället att detta läge inte utnyttjas på det sättet
            att författarna ställs på undantag i jämförelse med övriga inkomsttagare.
            Men det är detta som faktiskt skett under den tid biblioteksersättning
            utgått. Med hänvisning till ovanstående hemställs, att riksdagen
            ville besluta att ersättningen till författare för utlåning av
            deras verk genom bibliotek skall utgå med fem öre per utlånad
            volym, motsvarande en höjning av anslagsposten med 600 000 kronor.
          </p>
          <p xml:id="i-oTNRgNP35F3VSnV5qSnFX" type="date">
            Stockholm den 27 januari 1960 Stellan Arvidson
          </p>
        </div>
      </div>
    </body>
  </text>
</TEI>
