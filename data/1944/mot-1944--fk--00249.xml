<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1944--fk--00249">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__fk__249/mot_1944__fk__249-001.pdf"/>
      <fw xml:id="i-GdiNijHW8CfkvUDNBVGR6y">
        8 Motioner i Första kammaren, nr 249.
      </fw>
      <div xml:id="i-QwhLy1C4PQPP7UTxuFVxwB" type="motHeader">
        <div xml:id="i-VnqEFknKmFF3cxSV283TSj" type="motTitle"/>
        <div xml:id="i-SUZyg7LvAhMb32odp1azP5" type="motSubmissionInfo"/>
      </div>
      <div xml:id="i-E9TbVbezgtK9GoCnBEZ1bE" type="motBody">
        <div xml:id="i-G4ZDLTfxJJGfsmnTn2vgze">
          <p xml:id="i-CRfCDox3KGMESo9Xy4Vsj6">
            Nr 249.
          </p>
          <p xml:id="i-EH8XgZWQsjaCVtQRJjjy3r">
            Av herr Branting, om livränta och ersättning åt banvakten G.
            Ljungkvists änka.
          </p>
          <p xml:id="i-RN2YwZ6in5fEsn9DZmZsb1">
            Den 13 januari 1941 drabbades banvakten Gunnar Ljungkvist från
            Norr- hög, Mellansjö, av ett olycksfall i arbete. Ljungkvist avled
            den 21 januari på länslasarettet i Ljusdal. Vid olyckstillfället
            tillgick, enligt berättelse av när- varande vittnen, på följande
            sätt: Ljungkvist var, jämte tvenne banarbetare Ol. Strandberg
            och J. Sjöberg, sysselsatt med kilning å bansträckan Norrhög—Mellansjö.
            Härunder skulle han med en kofot bryta upp en spik, varvid kofoten-
            slant och Ljungkvist föll mot marken. Efter fallet klagade Ljungkvist
            över smärtor i högra sidan av magen och ryggen samt förklarade,
            att han blivit oförmögen att själv taga vara på sig. (Intyg av
            Strandberg och Sjöberg den 23 januari 1941.) Enligt senare uppgifter
            hade Ljungkvist i fallet mot marken troligen slagit sidan mot
            en spiklåda, som stod intill hans arbetsplats. (Änkan Märtha Ljungkvists
            brev den 3. 8. 1942.) Enligt en anteckning i en skrivelse till
            riksförsäkringsanstalten av dr Fåh- reus, vilken tjänstgjorde
            på länslasarettet i Ljusdal, hade Ljungkvist den 13 januari fallit
            och slagit sig ordentligt i vänster sida av ryggen och flanken.
            Han låg härefter till sängs och kunde knappast röra sig själv.
            Följande dag var ryggen litet bättre, men på eftermiddagen började
            patienten i stället få ont i magen som stickningar och molvärk
            mitt i buken och i epigastriet. Mådde illa, sov knappast något
            den natten. Dessa uppgifter härleda sig från Ljungkvists berättelse
            vid ankomsten till länslasarettet den 15 januari 1941 (journalen).
            I själva verket hade Ljungkvist den 13 januari omedelbart efter
            olycks- fallet jämte sin hustru företagit en färd till järnvägsläkaren
            dr P. Zeidlitz i Ljusdal. Kl. 11.50 den 13 januari hade Ljungkvist
            själv anmält olycksfallet i telefon till banmästaren A. Grönqvist
            och härvid även meddelat, att han måste resa med tåg till Ljusdal
            för besök hos järnvägsläkaren därstädes. (Banmästaren Grönqvists
            skrift till riksförsäkringsanstalten den 26. 3. 1941.) Under järnvägsresan
            till Ljusdal hade Ljungkvist även sällskap med en bfm J. O. Tengmark.
            Denne har i ett intyg av den 16 mars 1941 meddelat detta förhållande
            samt uppgivit, att Ljungkvist under tågresan klagade över smärtor
            i magen och sidan samt kände sig illamående. Han kunde icke sitta
            i upprätt ställning, utan företog tågresan halvliggande. Från
            järnvägsstationen i Ljusdal skjutsades Ljungkvist till dr Zeidlitz
            av åkaren Per Nordin. Denne har i ett intyg av den 17 mars 1941
            bestyrkt, att
          </p>
          <pb facs="riksdagen-motions-pdf/data/1944/mot_1944__fk__249/mot_1944__fk__249-002.pdf"/>
          <fw xml:id="i-9vkWH331MTkB4eUeBzx9iG">
            Motioner i Första kammaren, nr 249. 9
          </fw>
          <p xml:id="i-Azphw76cPm3udbcJXJTU2m">
            Ljungkvist härunder verkade mycket dålig samt klagade över smärtor
            i magen och sidan. Dr Zeidlitz betraktade emellertid Ljungkvists
            skada såsom en muskel- sträckning i ryggen. I den anmälan om olycksfallet,
            som sedermera ingick till riksförsäkringsanstalten, uppgavs också,
            att Ljungkvist ådragit sig mus- kelskada i ryggen till följd av
            olycksfall i arbete för statens järnvägars räk- ning. Dr Zeidlitz
            ordinerade omslag i tio dagar, varefter Ljungkvist skulle vara
            återställd. Efter besöket hos järnvägsläkaren vistades Ljungkvist
            för vård hos ett par bekanta till honom och hans hustru, boende
            i Ljusdal, nämligen sågverks- arbetaren Hj. E. Danielsson och
            hans hustru. Dessa hava härom i ett intyg av den 17 mars 1941
            berättat: »På begäran få vi härmed intyga, att banvakten Gunnar
            Ljungkvist från Norrhög, Mellansjö, efter att den 13 januari d.
            å. ha konsulterat järnvägs- läkaren P. Zeidlitz i Ljusdal, vistades
            i vårt hem i Tälle, Ljusdal, från kl. 16 nämnda dag till kl. 9
            den 15 januari, då han forslades till Ljusdals lasarett för vård.
            Under vistelsen hos oss hade vi tillfälle bevittna hurusom Ljungkvist
            led av svåra plågor, som gjorde det omöjligt för honom att utan
            hjälp kläda av sig eller taga sig ur sängen ens vid urinkastning.
            Han besvärades hela tiden av svåra kväljningar utan att några
            egentliga kräkningar kommo till stånd. Dessutom kunde vi konstatera,
            att högra sidan av magen svällde märkbart. Ljusdal den 17 mars
            1941.
          </p>
          <p xml:id="i-HdXB3yRA1QDr3Jz2cURkcW">
            Hj. E. Danielsson. Augusta Danielsson. Såsgverksarbetare, Tälle,
            Ljusdal. Fru, Tälle, Ljusdal.»
          </p>
          <p xml:id="i-5taoETgVctQBpEcw1TPkZP">
            Den 15 januari kl. 9 fm., alltså två dagar efter olyckshändelsen,
            forslades alltså Ljungkvist i ambulans till länslasarettet i Ljusdal.
            Beträffande hans tillstånd på fm. vid ankomsten till sjukhuset
            innehåller journalen bl. a. »Något icterus i ögonvitorna?... Buk:
            lätt uppdriven över högra delen, där pat. markerar obetydlig ömhet.
            F. ö. oöm. Intet säkert patol. palp.» »På em. den 15/1 ömmade
            pat. litet mera på höger sida av buken, varför man inte vågar
            expectera, utan gör op. appendectomia.» Nu opererades alltså Ljungkvist
            för blindtarmsinflammation. Om förlop- pet vid operationen heter
            det bl. a. »En del vidgade tarmslyngor runt app. f. ö. intet patol.
            i buken. Man känner ända upp mot leverkanten.» 18/1. »I går och
            i dag mer påverkad, kräkts. Buken mjuk, stimuleras kraf- tigt...»
            21/1. »De sista dagarna tilltagande icterus (d. v. s. leverinflamma-
            tion, gulfärgning från levern, motionärens anm.). Allmäntillståndet
            allt sämre... De två sista dagarna har utgången förefallit alldeles
            given. I dag kl. 9.05 på morgonen mors.» Den 22/1 företages obduktion.
            Härvid konstateras vissa sjukliga föränd-
          </p>
          <pb facs="riksdagen-motions-pdf/data/1944/mot_1944__fk__249/mot_1944__fk__249-003.pdf"/>
          <fw xml:id="i-BsTze4WTqEYwvJxacM4UyS">
            10 Motioner i Första kammaren, nr 249.
          </fw>
          <p xml:id="i-F8vb9oCjPDF51V1yRaEHJp">
            ringar i den obducerades lever. Härtill anmärker dr Fåhreus i
            obduktions- protokollet: &gt;»Hur denna patologiska leverförändring,
            som säkerligen är an- svarig för patientens icterus, skall kunna
            ställas i samband med traumat och exitus (d. v. s. med slaget
            och dödsfallet) kan jag däremot icke förklara.» Dödsorsaken förklarades
            icke desto mindre vara en leversjukdom, »akut leverinflammation»&gt;.
            En synnerligen vidlyftig och övertygande utredning har förebragts
            därom, att banvakten Gunnar Ljungkvist före olycksfallet den 13
            januari 1941 varit frisk, stark och arbetsför, vid utmärkt hälsa.
            Ävenså har klarlagts, att änkan efter mannens frånfälle befunnit
            sig i nödställt läge. Riksförsäkringsanstalten har den 26 april
            1941, på änkan Märtha Ljung- kvists ansökan om ersättning såsom
            vid dödsfall på grund av olycksfall i arbete, förklarat, att då
            dödsfallet icke vore förorsakat av något Ljungkvist övergånget
            olycksfall, ersättning i anledning av dödsfallet icke kunde utgå
            enligt olycksfallsförsäkringslagen. Försäkringsrådet har i utslag
            av den 7 november 1941, efter Märtha Ljungkvists besvär, förklarat
            sig ej finna skäl göra ändring i överklagade beslutet. Sedermera
            har änkan Ljungkvist, som på grund av de förekomna om- ständigheterna
            alltjämt är övertygad om, att det måste finnas ett samman- hang
            mellan hennes mans olycksfall och hans död, sökt genom något nytt
            läkarutlåtande lägga grund för en förnyad framställning till riksförsäkrings-
            anstalten. Dessa hennes strävanden ha emellertid icke länt till
            önskat resultat. Professor Hilding Bergstrand, vilken torde anses
            såsom en av auktoriteterna på nu ifrågavarande medicinska område,
            har bl. a. utlåtit sig: »Vid obduk- tionen påträffades icke någon
            leverskada i form av bristningar eller blöd- ningar, som kunna
            vara orsakade av ett trauma. Däremot iakttogs en diffus förändring
            av hela levervävnaden, som brukar iakttagas vid akuta lever- inflammationer.
            Orsaken till dylika leverinflammationer är i stort sett okänd,
            men man har aldrig funnit anledning att sätta dem i samband med
            trauma- tiska skador. Här måste sålunda föreligga ett tillfälligt
            sammanträffande, något som ju icke är ovanligt i medicinsk praxis.»
            Med det betraktelsesätt, som sålunda förekommit på frågan om orsaken
            till Gunnar Ljungkvists död, har hans efterlevande hustru, som
            för övrigt fick ett barn 4 månader efter mannens död, ej blott
            utestängts från möjlig- heten att erhålla pension och understöd
            enligt olycksfallsförsäkringslagen utan jämväl olycksfallsförsäkring
            å 3 000 kronor från Försäkrings AB Sam- arbete samt ett belopp
            å 1 000 kronor, som från statens järnvägar utbetalas vid dödsfall
            till följd av olycksfall. I den för saken avgörande frågan angående
            sammanhanget mellan olycks- fallet och dödsfallet må följande
            synpunkter framhållas: Orsaken till den hastiga och våldsamma
            inflammation i levern, som tydligen drabbat Ljung- kvist i och
            med eller omedelbart efter hans olycksfall, ligger medicinskt
            sett i dunkel. Sjukhusläkarens, dr Fåhreus, ovan citerade protokollsanteckning
          </p>
          <pb facs="riksdagen-motions-pdf/data/1944/mot_1944__fk__249/mot_1944__fk__249-004.pdf"/>
          <fw xml:id="i-HF6cEWt14EURoxwYLsV9Ve">
            Motioner i Första kammaren, nr 249. 11
          </fw>
          <p xml:id="i-XWGU7UHw4gPiXZBJhMZFjZ">
            säger härvid tillräckligt. Han »kan icke förklara» sammanhanget
            mellan patientens patologiska leverförändring och slaget. Han
            kan icke heller för- klara sammanhanget mellan leverförändringen
            och dödsfallet. Men blotta den omständigheten, att denna anmärkning
            av läkaren gjorts i obduktions-
          </p>
          <p xml:id="i-Qkhe2qe4VS5xE7ydU467HC">
            protokollet — alltså i ett rent medicinskt sammanhang, utan förbindelse
            med frågan om änkepension eiler dylikt — synes tydligen visa,
            att veder-
          </p>
          <p xml:id="i-DNWtors5drY4njh7usGBja">
            börande läkares första och naturliga tanke varit den: »omständigheterna
            synas ge vid handen, att här finns ett sammanhang mellan olycksfallet
            och dödsfallet — men jag kan icke förklara det!&gt; Utan denna
            tanke hade ju den ifrågavarande protokollsanmärkningen varit omotiverad.
            Att frågan om orsaken till G. Ljungkvists efter slaget hastigt
            påkomna leversjukdom t. v. förblivit ur medicinska synpunkter
            ouppklarad är mindre egendomligt i betraktande av att den medicinska
            vetenskapen på detta fält tydligen ännu långt ifrån hunnit fram
            till att klarlägga förloppet i vad som sker. Professor Bergstrand
            yttrar också: »Orsaken till dylika leverinflamma- tioner är i
            stort sett okänd. ..&gt; Härefter tillägger han visserligen: »...men
            man har aldrig funnit anled- ning att sätta dem i samband med
            traumatiska skador.» Till detta sista yttrande kan man måhända
            våga erinra om den gamla regeln, att man aldrig skall säga aldrig.
            Yttrandet i denna del från professor Bergstrand torde väl icke
            kunna innebära annat och mera än att han för sin del icke hört
            talas om ett orsakssammanhang mellan en trauma och en leverinflammation
            av detta slag. Att märka är ju dock, att professor Berg- strand
            icke haft det konkreta fallet inför sina egna ögon, utan dragit
            sina slut- satser om fallet allenast på grund av obduktionsprotokollet
            och journalen. Arten av den patologiska leverförändring, som konstaterats
            vid obduktionen, är emellertid ej närmare utredd; man torde väl
            knappast ens med visshet kunna påstå, att här förelåg en »inflammation»
            av mera vanlig typ. Pro- fessor Bergstrand anmärker härom: » Vid
            obduktionen påträffades icke någon leverskada i form av bristningar
            eller blödningar... Däremot iakttogs en diffus förändring av hela
            levervävnaden, som brukar iakttagas vid akuta leverinflammationer.&gt;
            (Kurs. av underteckn.) I fråga om möjligheterna för att en leverinflammation
            i själva verket stundom kan framkallas av ett slag, får man kanske
            fästa ett visst avseende vid uppgifterna i en medicinsk uppsats
            i Nordisk Familjebok, där det bl. a. heter: »De leverinflammationer
            åter, som ha sitt säte inom leverbindväven eller inom leverns
            stödjesubstans, kunna vara antingen akuta eller kroniska. De akuta
            bero på bakterieinfektioner och medföra vanligen varbildningar
            inom levern (leverabscess) ... Primär leverabscess kan visserligen
            före- komma efter trauma o. d. men till det övervägande antalet
            fall äro dylika fall sekundära ...&gt; Alltså, ett slag mot levern
            kan förorsaka varbildning i levern. Här var nu visserligen icke
            fråga om en varbildning. Men det ligger icke alltför längt
          </p>
          <pb facs="riksdagen-motions-pdf/data/1944/mot_1944__fk__249/mot_1944__fk__249-005.pdf"/>
          <fw xml:id="i-KF9upxDsp6TFgvtrrAt5WC">
            12 Motioner i Första kammaren, nr 249.
          </fw>
          <p xml:id="i-UKad1uTMW5UikbMsb8ubLy">
            bort att antaga, att ett slag då också kan förorsaka någon slags
            »inflam- mation». Av den ifrågavarande uppsatsen kan man f. ö.
            inhämta, att infektioner i levern kunna komma från gallväggarna,
            från mjälten, tarmarna, pankreas 0. s. v. Ger icke detta förhållande
            vissa möjligheter för antagande, alt Ljung- kvist vid slaget mot
            magen och sidan i första hand skadat eller irriterat något annat
            organ än levern och att härifrån någon process kan ha utlösts,
            vilken i sin tur framkallat leverinflammationen? Hur svårt det
            tydligen varit att sätta en riktig diagnos på den skada eller
            sjukdom, som Ljungkvist omedelbart blev lidande av efter sitt
            olycksfall, framgår kanske bäst av det faktum, att den första
            läkare, som fick honom under behandling, ansåg, att han allenast
            fått en muskelsträckning i ryggen! Och det första man gjorde med
            honom på länssjukhuset var att företaga en i och för sig onödig
            operation för blindtarmsinflammation! Överhuvud taget synas läkarna
            ha stått hjälplösa och blinda inför detta fall. Och naturligtvis
            kan så understundom förekomma, härom är intet i och för sig att
            säga. Det undandrar sig givetvis en lekmans bedömande, huruvida
            Ljungkvists liv kunnat räddas genom en från början riktigt ställd
            diagnos och en därefter avpassad behandling. (»Något icterus i
            ögonvitorna» iakttogs ju redan 15 januari.) Vad saken här gäller
            är allenast den frågan: Finns det anledning antaga, att Ljungkvists
            olycksfall i arbete framkallat hans sjukdom och död? Härvid är
            det uppenbart, att om denna sak hade bedömts allenast efter van-
            ligt erfarenhetsmässigt förstånd och med hjälp av vanlig mänsklig
            slutled- ningsförmåga, då skulle man ha kommit fram till att för
            detta antagande tala övervägande sannolikheter. Då skulle man
            alltså ha utgått ifrån det yttre. kända och obestridliga händelseförloppet:
            en frisk och färdig man ramlar under sitt arbete omkull och slår
            sig ordentligt i sidan; han blir omedelbart urståndsatt att fortsätta
            sitt arbete, klagar över svåra plågor i magen, kän- ner sig sjuk
            och blir illamående etc. Detta tillstånd fortsätter och stegras
            dygn efter dygn. Han förs efter två dagar i ambulans till sjukhus.
            Under allt- jämt samma symtom tynar han hastigt av och dör 8 dagar
            efter olycksfallet. Hela detta händelseförlopp pekar som sagt
            för ett vanligt sunt förstånd utan tvekan därpå, att mannens sjukdom
            och död direkt förorsakats av en inre skada, som han tillfogat
            sig vid sitt fall. Härom skulle icke rått någon tve- kan — om
            icke den medicinska vetenskapen uppenbarat sig på arenan med sin
            ståndpunkt. Den har gått ut på att här i stället föreligger ett
            egendomligt sammanträffande i tiden mellan å ena sidan ett olycksfall
            och å andra sidan en av olycksfallet alldeles oberoende, hastigt
            uppkommen sjuklig för- ändring i levern hos den person, som råkat
            ut för olycksfallet, en organ- förändring för vars uppkomst vetenskapen
            i fråga dock icke givit eller kunnat giva någon som helst förklaring.
            Men icke blott leversjukdomens upp- komst är okänd. Även råder
            osäkerhet beträffande »hur denna patologiska
          </p>
          <pb facs="riksdagen-motions-pdf/data/1944/mot_1944__fk__249/mot_1944__fk__249-006.pdf"/>
          <fw xml:id="i-9QNkhMGQFkFjisZQ7MwARX">
            Motioner i Första kammaren, nr 249. 13
          </fw>
          <p xml:id="i-FyJdvMgWKNSRM68cGpALXn">
            leverförändring skall kunna ställas i samband med ... exitus»,
            d. v. s. med dödsfallet. Med andra ord, man tycks icke ens veta
            varav Ljungkvist dött! Nu måste man givetvis i många fall hysa
            stor respekt och beundran för läkarvetenskapen, men å andra sidan
            får man också vara på det klara med, att den har sina begränsningar.
            Alldeles särskilt har den sina begränsningar i ett fall som det
            förevarande, där medicinska auktoriteter själva deklarerat, att
            de varken kunna i det konkreta fallet förklara sammanhanget mellan
            olyckshändelsen och leversjukdomen, ej heller i allmänhet förklara
            upp- komsten av leverinflammationer av nu ifrågavarande typ. I
            ett sådant fall torde väl det rättsliga bedömandet kunna avstå
            från en ingående, vetenskap- lig förklaring till Ljungkvists död
            — vilken förklaring tydligen icke står att få — och helt enkelt
            falla tillbaka på den förklaring, som i detta fall för ett normalt
            betraktelsesätt ligger närmast till hands, nämligen att olycks-
            händelsen direkt eller indirekt förorsakat en dödlig inre skada.
            Så mycket hellre synes denna linje vara att förorda som den sammanfaller
            med skälighet och humanitet. Verkligheten är i detta fall den
            att här står en änka i nödställd belägenhet, med barn, efter en
            man som med all sannolikhet omkommit genom olycksfall i arbete.
            Att den medicinska vetenskapen står oförmögen att närmare förklara
            uppkomsten av den sjukdom i vilken den förolyckade troligen avlidit,
            liksom den stått oförmögen att rädda hans liv, bör ej rimligen
            föranleda, att änkan efter den förolyckade skall ställas på bar
            backe. Med åberopande av vad sålunda anförts får jag härmed tillåta
            mig hem- ställa, att riksdagen måtte besluta, att änkefru Märtha
            Ljung- kvist i Ljusdal, med anledning av hennes mans, banvakten
            Gunnar Ljungkvists den 21 jan. 1943 timade död, skall av statsmedel
            tillerkännas sådan livränta och ersättning, som lagligen tillkommer
            efterlevande maka till den, vilken avlidit till följd av olycksfall
            i arbete.
          </p>
          <p xml:id="i-7KfA5rJK5oU1pNcCQoq1zg" type="date">
            Stockholm den 22 januari 1944.
          </p>
          <div xml:id="i-PTwT2KdeT1wee2cDy9PEJg" type="signatureBlock">
            <list xml:id="i-Gv6zrBspwxNuFq6Zipe8iw">
              <item xml:id="i-EPKLPY2ZuoyhpQYQJdCQAP" who="i-Fdo3AEU8rkoPNuq1CJd5L6" type="signature">
                Georg Branting
              </item>
            </list>
          </div>
        </div>
      </div>
    </body>
  </text>
</TEI>
