<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-AU-00238">
  <teiHeader>
    <fileDesc>
      <titleStmt>
        <title>En feministisk politik för jämställdhet</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En feministisk politik för jämställdhet</title>
          <idno type="rdwebb">GU02A238</idno>
          <rs type="number">A238</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GU02A238/text</ref>
          <ref type="dokument_url_html">http://data.riksdagen.se/dokument/GU02A238</ref>
          <ref type="dokumentstatus_url_xml">http://data.riksdagen.se/dokumentstatus/GU02A238</ref>
          <ref type="doc">http://data.riksdagen.se/fil/13B6F0AA-D7B2-4B2A-8535-655B09266D5E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-T9127koYiw7bvdQN3EAEp8" type="signed"/>
        <correspContext corresp="i-T9127koYiw7bvdQN3EAEp8">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-RnWtNUQCpycyMXbuRLTXcR"/>
        </correspContext>
        <correspAction type="referral" xml:id="i-WBRzjtLXPJujfozcoagtfY">
          <date when="2006-11-07"/>
        </correspAction>
        <correspAction type="dismissal" xml:id="i-15tLkK6NAAwYiw7RajQPQ">
          <date when="2006-11-07"/>
        </correspAction>
        <correspAction type="numbering" xml:id="i-4vH2zdRtnF2j3yuahcScb5">
          <date when="2006-11-01"/>
        </correspAction>
        <correspAction type="submission" xml:id="i-LwK6Jjz6oSDJWvDBuMRMFc">
          <date when="2006-10-31"/>
        </correspAction>
        <correspAction type="transfer" xml:id="i-Xj2dVYatQ9LKj3tRi874ot">
          <date when="2006-10-30"/>
        </correspAction>
        <correspAction type="assigned" xml:id="i-HWcSZc6gTvCMf8ynKm9LQw"/>
        <correspContext corresp="i-HWcSZc6gTvCMf8ynKm9LQw">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-KtGRGpE21iNA1r6t5SGmYY">
            Förslag till riksdagsbeslut
          </head>
          <list style="ol">
            <item xml:id="i-5MpRSaKAbtqbUshTjUFBbC">
              Riksdagen tillkännager för regeringen som sin mening vad i motionen
              anförs om att det yttersta syftet med en feministisk jämställdhetspolitik
              är att ändra maktförhållandena mellan könen och att samtliga mål
              för jämställdhetspolitiken ska relateras till detta övergripande
              mål.
            </item>
            <item xml:id="i-3mBDbKccJBRBmk1S6Ad6g5">
              Riksdagen tillkännager för regeringen som sin mening vad i motionen
              anförs om inrättandet av ett jämställdhetsdepartement. 1
            </item>
            <item xml:id="i-PACCnauCpPLDfbEg1ENJHX">
              Riksdagen tillkännager för regeringen som sin mening vad i motionen
              anförs om inrättandet av en jämställdhetsmyndighet.
            </item>
            <item xml:id="i-PoNj89zypok1GG6Gt9c7r9">
              Riksdagen tillkännager för regeringen som sin mening vad i motionen
              anförs om att Jämos uppdrag utvidgas till kommunal nivå och länsstyrelsens
              särskilt sakkunniga ges utökat utrymme.
            </item>
            <item xml:id="i-38VcwHGrDXEBFg1zQeE6qS">
              Riksdagen tillkännager för regeringen som sin mening vad i motionen
              anförs om att en ny jämställdhetsförordning utformas.
            </item>
            <item xml:id="i-Qpcmfr2eWBoDJegMmngWr">
              Riksdagen tillkännager för regeringen som sin mening vad i motionen
              anförs om att det i regleringsbrev och instruktioner definieras,
              identifieras och formuleras myndighetsspecifika jämställdhetsmål,
              återrapporteringskrav och uppdrag.
            </item>
            <item xml:id="i-GAM1ZRwY9DaQkEbu4GzLg3">
              Riksdagen tillkännager för regeringen som sin mening vad i motionen
              anförs om att frågan om regelbundet återkommande jämställdhetsrevisioner
              bör utredas.
            </item>
            <item xml:id="i-VwBo7a6cwcTC6GNi7iLECw">
              Riksdagen begär att riksdagsstyrelsen prövar vilka åtgärder som
              är nödvändiga för att föra upp jämställdhetsfrågor i respektive
              utskott i enlighet med vad i motionen anförs. 1
            </item>
            <item xml:id="i-MxnFi8y4DUMfiRsqmAuJWQ">
              Riksdagen begär att riksdagsstyrelsen utreder på vilket sätt
              en jämställdhetsrevision av riksdagens utskottsarbete på bästa
              sätt kan inrättas. 1
            </item>
          </list>
          <p xml:id="i-LT3cZbPgt8LyyW2BjFvTEB">
            1 Yrkandena 2, 8 och 9 hänvisade till KU.
          </p>
        </div>
        <div type="motContent">
          <head type="h1" xml:id="i-JHor4McZXDzfi6dcqRoz7k">
            En feministisk politik för jämställdhet
          </head>
          <head type="h1" xml:id="i-QkPg4ZREg3i2KpgXUmirDY">
            Motivering
          </head>
          <p xml:id="i-Bg1fwdzLZw66GaP3iy6Pq">
            En jämställdhetspolitik värd namnet ska utmana och upphäva könsmaktsordningen.
            Det är innebörden i direktivet till den jämställdhetspolitiska
            utredningen vars betänkande Makt att forma samhället och sitt
            eget liv jämställdhetspolitiken mot nya mål (SOU 2005:66) överlämnades
            till regeringen den 1 augusti 2005. Direktivet tar sin utgångspunkt
            i regeringens jämställdhetsskrivelse, Jämt och ständigt. Regeringens
            jämställdhetspolitik med handlingsplan för mandatperioden (skr.
            2002/03:140), där det betonas att jämställdhetsarbetet fortsättningsvis
            måste ges en mer feministisk inriktning. Den 16 maj 2006 beslutade
            riksdagen om nya mål i jämställdhetspolitiken ett övergripande
            mål, och fyra delmål på områdena makt och inflytande, ekonomisk
            jämställdhet, det obetalda hem- och omsorgsarbetet och mäns våld
            mot kvinnor i enlighet med regeringens proposition 2005/06:155.
          </p>
          <p xml:id="i-3sPLjfVM5Wctw3rNpUKc34">
            Idag är det dock oklart vilken status jämställdhetspolitiken
            har när man ser till hur strukturerna för jämställdhetsarbete
            och jämställdhetspolitik är utformade. En feministiskt inriktad
            jämställdhetspolitik måste med nödvändighet ha en struktur som
            har förutsättningar att tjäna sitt syfte. Så är inte fallet med
            nuvarande organisation. Den nationella jämställdhetspolitiken
            har hittills ägnat sig åt övergripande uppföljning och utvärdering
            av övriga verksamhetsområden, det vill säga haft en i huvudsak
            förhållandefunktion. Jämställdhetspolitiken betraktas och behandlas
            som å ena sidan ett politikområde bland andra, å andra sidan som
            ett sektorsövergripande politikområde. Det kan framstå som om
            jämställdhetspolitiken saknade eget berättigande, och frågan är
            om jämställdhetsministern idag har samma status som övriga ministrar.
          </p>
          <p xml:id="i-5KCTMkTPLdKdPeqGFKfNRk">
            Jämställdhetsintegrering på samtliga politikområden har hittills
            varit huvudstrategi för att uppnå de övergripande jämställdhetsmålen.
            Vänsterpartiet har ett flertal gånger framfört kritik mot att
            politiken överbetonar jämställdhetsintegreringens betydelse. Denna
            har fått bli både mål och medel, och ett antal uppsatta kriterier
            för jämställdhet har fått ersätta strategier som rubbar könsmaktsordningen.
            Vänsterpartiet ifrågasätter jämställdhetsintegrering som allenarådande
            strategi för att motverka den strukturella underordningen och
            diskrimineringen av kvinnor. Det är viktigt att skilja på mål
            och medel.
          </p>
          <head type="h1" xml:id="i-G9Yjb3zTPLNkAvVtg5inZn">
            De övergripande jämställdhetsmålen
          </head>
          <p xml:id="i-wayb8c8zLcUk5SDYK9Z5h">
            Kvinnor och män ska ha samma makt att forma samhället och sina
            egna liv. Det är det övergripande målet för svensk jämställdhetspolitik
            idag. Dessutom finns fyra delmål som gör gällande att kvinnor
            och män skall ha samma rätt och möjlighet att vara aktiva samhällsmedborgare
            och forma villkoren för beslutsfattandet, kvinnor och män skall
            ha samma möjligheter och villkor i fråga om utbildning och betalt
            arbete som ger ekonomisk självständighet livet ut, kvinnor och
            män skall ta samma ansvar för hemarbetet och ha möjlighet att
            ge och få omsorg på lika villkor samt att kvinnor och män, flickor
            och pojkar ska ha samma rätt och möjlighet till kroppslig integritet.
            Vänsterpartiet ser positivt på de nya målen och den nya målstrukturen
            som har en tydligare intention än tidigare mål att omfördela makt
            mellan kvinnor och män. Det finns en feministisk dimension nu
            som inte fanns tidigare. Vi har förhoppning om att de nya etappmålen
            och indikatorerna för uppföljning och utvärdering av jämställdhetspolitiken
            ska skapa en tydligare koppling mellan mål, insatser och resultat.
            Vänsterpartiet menar att de nya målen för jämställdhetspolitiken
            är ett steg i rätt riktning. Trots det saknar vi ett tydligt könsmaktsperspektiv
            på flera områden, inte minst en könsmaktsförståelse av mäns våld
            mot kvinnor. Och nya mål ställer nya krav. Målen avgör vilka politiska
            prioriteringar som är strategiskt viktiga för att målen ska bli
            möjliga att förverkliga inom en rimlig framtid. De är också avgörande
            för uppföljningen och utvärderingen av resultaten på de olika
            politikområdena. Vänsterpartiet anser att en feministisk jämställdhetspolitik
            värd namnet kräver kraftfulla strategier och menar att förutsättningarna
            och formerna för jämställdhetspolitiken, liksom dess innehåll,
            bör förändras radikalt.
          </p>
          <p xml:id="i-4RknWMV9T4yGgpEBN287Sv">
            Hittills har vi sett att jämställdhetsmålen får liten betydelse
            i praktiken. Det finns en skarp motsättning mellan mål och verklighet
            som beror på motstridiga intressen. Den officiella jämställdhetspolitiken
            har inte på allvar utmanat ojämlikhet, orättvisor och diskriminering.
            Verktyg saknas inte för att i grunden bryta upp den ojämlika könsmaktsordningen,
            men de används inte, och skälet politiskt. Maktförhållandena mellan
            kvinnors och mäns livsutrymme är i grunden olika och ojämlika.
            Vänsterpartiet menar att jämställdhetspolitikens övergripande
            mål och syfte måste vara att utmana patriarkala strukturer, det
            vill säga mäns strukturella överordning, som leder till den systematiska
            underordningen av kvinnor. Jämställdhetspolitikens uppgift är
            därför att synliggöra vad som ger makt och vad som ger upphov
            till maktlöshet. För att uppnå verklig rättvisa och verklig jämställdhet
            mellan könen måste med nödvändighet makt och resurser omfördelas
            från män till kvinnor. Det gäller såväl den politiska som den
            ekonomiska makten. Jämställdhetspolitik handlar därför inte om
            att kvinnor ska lyftas till mäns nivå utan att män ska avstå makt
            och ekonomiska, sociala och kulturella privilegier som de har
            på grund av att de är män. Det yttersta syftet med en feministisk
            jämställdhetspolitik är just att ändra maktförhållandena mellan
            könen. Samtliga mål för jämställdhetspolitiken ska relateras till
            detta övergripande mål. Detta bör riksdagen ge regeringen till
            känna.
          </p>
          <head type="h1" xml:id="i-667AivfePWFpCQptwDfVAN">
            Strategiskt viktiga områden
          </head>
          <p xml:id="i-GqsswQmj3JSfd9XDmWCeXa">
            Ojämlikheten mellan könen måste således vara utgångspunkten för
            politikens utformning. Det gäller att angripa normer och strukturer
            som upprätthåller ojämlika maktförhållanden, exempelvis på arbetsmarknaden
            som styr lönesättning och ett ojämlikt uttag av föräldraförsäkringen.
            Det handlar också om villkoren för mäns och kvinnors ojämlika
            livsutrymme, om vem som har tolkningsföreträde, om den makt som
            det sexualiserade våldet demonstrerar. Normerna avgränsar vad
            som är möjligt att definiera som politik, problem eller samhällsfråga.
            Vi måste synliggöra att det finns olika verkligheter och peka
            på att det är samhällets ansvar att ta hänsyn till dessa.
          </p>
          <p xml:id="i-Ugigu4x9dvc1E4yCBe1zGi">
            Regeringens politik måste förändras och inarbeta en feministisk
            strategi för att utmana könsmaktsordningen. Jämställdhetspolitiken
            måste formulera åtgärder som ger kvinnor makt att påverka samhällsutvecklingen
            och rätt till arbete, egen försörjning och ett självständigt liv
            samt värnar om kvinnors rätt till sin kropp och sexualitet och
            skapar förutsättningar för ett samhälle där kvinnofrid råder.
            De strategiskt viktiga frågorna för en feministisk jämställdhetspolitik
            är att genomföra reformer som utmanar rådande könsmaktsordning.
            Det handlar om reformer inom alla politikområden. Utgångspunkten
            ska vara, som vi angett ovan, att förslagen och reformerna tar
            sikte på att förändra maktförhållandena mellan könen. Till exempel
            är en utbyggd offentlig sektor, individuell föräldraförsäkring,
            arbetstidsförkortning, jämställda löner och rätt till heltidsarbete
            centrala frågor som har hög prioritet i en feministisk strategi.
            Det är reformer som på ett radikalt sätt skulle utmana rådande
            könsmaktsordning och förändra maktbalansen mellan könen på arbetsmarknaden,
            inte minst genom att de skapar förutsättningar för en omfördelning
            av det betalda och obetalda arbetet. Om jämställdhetspolitiken
            på allvar ska utmana mäns makt och privilegier kräver det att
            männens intresse som grupp måste ställas mot kvinnors gemensamma
            intressen. Vi måste hitta en form för politiken där mannen inte
            längre utgör normen, där kvinnors kollektiva erfarenheter och
            handlande i större grad får utrymme på den politiska arenan och
            en feministisk jämställdhetspolitik som utmanar politikens gränser.
          </p>
          <head type="h2" xml:id="i-BVhTwkqy9KNhajeXckFow7">
            Jämställdhetsarbetets organisering
          </head>
          <p xml:id="i-EwRrCuPzUPr4Nt19ocjHQm">
            Vänsterpartiet menar att en politik för att utmana könsmaktsordningen
            måste vara beredd att också utmana politikens gränser. Det kräver
            nya politiska verktyg och ny organisering. För att höja jämställdhetspolitikens
            status behöver strukturerna för och organiseringen av det statliga
            jämställdhetsarbetet omformas. Ett feministiskt jämställdhetsarbete
            medför ett tydligt politiskt ansvar. Vänsterpartiet föreslår här
            nedan förändringar för en mer effektiv jämställdhetspolitik.
          </p>
          <head type="h2" xml:id="i-LLUdtVH6EsknLBnF6y1NRo">
            Jämställdhetsminister med eget departement
          </head>
          <p xml:id="i-FnhqC4Cbeh4iDdmf5xfgoC">
            Idag är jämställdhetsministern inte en renodlad jämställdhetsminister
            utan delar sitt uppdrag på ett flertal andra ämnesområden. Integrations-
            och jämställdhetsminister Nyamko Sabuni ansvarar för integration
            och mångfald, jämställdhet, demokratifrågor, nationella minoriteter,
            konsumentfrågor, ungdomspolitik och storstadspolitik. Denna ordning
            gör att jämställdhet som sakområde försvagas. Jämställdhetspolitiken
            är sektorsövergripande och sektorsgenomgripande. Diskrimineringen
            av kvinnor kan inte ses utifrån ett isolerat politikområde, till
            exempel hänger lönediskriminering på arbetsmarknaden ihop med
            föräldraledigheten etc. Jämställdhetspolitiken ska omfatta alla
            politikområden och samhällsfunktioner. För att det ska kunna fungera
            krävs en övergripande, samlande och samordnande politisk-strategisk
            nivå med mandat att initiera och vara pådrivande när det gäller
            för kvinnor strategiskt viktiga jämställdhetssatsningar på samtliga
            politikområden. Därför anser Vänsterpartiet att jämställdhetsministern
            ska ansvara för enbart jämställdhetspolitiken samt bör ha ett
            övergripande mandat och ett renodlat jämställdhetsdepartement.
            Mot bakgrund av detta bör regeringen överväga att inrätta ett
            jämställdhetsdepartement. Detta bör riksdagen som sin mening ge
            regeringen till känna.
          </p>
          <head type="h2" xml:id="i-DYAFP74LPtUzytRaCoAA4A">
            Inrättande av en jämställdhetsmyndighet
          </head>
          <p xml:id="i-7zQfHrNHsTZYF85cELYmF1">
            Frågan om en institutionalisering av jämställdhetsarbetet via
            inrättandet av en jämställdhetsmyndighet väcktes senast i Makt
            att forma samhället och sitt eget liv jämställdhetspolitiken mot
            nya mål (SOU 2005:66) men har även lyfts tidigare inom ramen för
            olika utredningar och förslag (se bl.a. SOU 2001:44 och Ds 2001:64).
            I en nordisk jämförelse tydliggörs att Sverige har en liten organisation
            som ska stödja och möjliggöra att genomföra de jämställdhetspolitiska
            målen. Vänsterpartiet har tidigare föreslagit att en myndighet
            för jämställdhetsfrågor inrättas som har till uppgift att arbeta
            mot könsdiskriminering inom samhällets samtliga områden. Vi menar
            att detta krav nu är mer angeläget än någonsin. Vi vill också
            poängtera att denna myndighet ska arbeta brett utifrån ett könsmaktsperspektiv.
          </p>
          <p xml:id="i-JkTmq6uLyLRHcR6TZXA7uf">
            Förutom jämställdhetsministern utgörs dagens organisering av
            jämställdhetsarbetet av JämO, Jämställdhetsnämnden, länsstyrelsernas
            jämställdhetsexperter samt varje myndighets och organisations
            ansvar att göra jämställdhetsanalyser. Vänsterpartiet föreslår
            att jämställdhetsarbetet vid regeringens jämställdhetsenhet omvandlas
            till/ersätts med en jämställdhetsmyndighet. Den nya myndighetens
            uppgift ska vara att bevaka utvecklingen på jämställdhetsområdet
            både i Sverige och internationellt, följa upp och utvärdera, samordna
            och stödja andra myndigheter, verksamheter och organisationer,
            samt ansvara för metod- och kunskapsutveckling och spridning,
            bidragsgivning och information. Som exempel kan nämnas att myndigheterna
            i Norge och Danmark är självständiga men får sitt uppdrag och
            sina medel från regeringen. Dessa arbetar bland annat med kunskapsuppbyggnad
            och kunskapsspridning genom att vara mötesplats mellan forskning
            och praktik, en fråga som är eftersatt i det svenska jämställdhetsarbetet
            och som vore en viktig uppgift för en jämställdhetsmyndighet.
            Granskning av andra myndigheter kan vara ett annan angelägen uppgift.
            Ytterligare ett viktigt arbetsområde handlar om metodutveckling
            för att arbeta mot könsdiskriminering i ett brett perspektiv.
            Mot bakgrund av ovanstående bör regeringen återkomma med förslag
            på inrättande av en jämställdhetsmyndighet. Detta bör riksdagen
            ge regeringen till känna.
          </p>
          <head type="h2" xml:id="i-Jcbjig3LQEvLWinRShYAge">
            JämO:s uppdrag
          </head>
          <p xml:id="i-TJ4X17vrZiL5Xa1dNvuE2C">
            Den nationella jämställdhetspolitiken har svårt att få genomslag
            på lokal nivå. Det behövs en starkare koppling mellan den lokala
            och den nationella nivån för att en feministisk jämställdhetspolitik
            ska få genomslag. Motivationen och kunskaperna för att bedriva
            jämställdhetsarbete varierar från kommun till kommun. Jämställdhetspolitiska
            åtgärder ska inte kunna åsidosättas i den kommunala självstyrelsens
            namn. För att utveckla jämställdhetsarbetet i kommunerna bör JämO:s
            uppdrag utvidgas med lokala enheter ute i landet. På så sätt ska
            kommunerna stödjas att som goda arbetsgivare använda sig av jämställdhetslagen
            för att stärka kvinnors rättigheter på arbetsmarknaden och höja
            kvinnors löner. Kunskaperna hos förtroendevalda och chefer i kommuner
            och landsting behöver höjas generellt. Stöd behövs också för att
            till exempel ta fram lokala handlingsplaner mot könsdiskriminerande
            löner. Länsstyrelsens särskilt sakkunnigas status behöver höjas.
            De behöver utökade resurser och en större organisation än dagens
            för att bedriva jämställdhetsarbete på regional nivå. Den regionala
            nivån ska kunna vara ett stöd för den lokala nivån. JämO:s uppdrag
            bör utvidgas med lokala enheter ute i landet för att stärka sin
            tillsynsfunktion och kunna bidra till att utveckla jämställdhetsarbetet
            i kommunerna. Detta bör riksdagen ge regeringen till känna.
          </p>
          <head type="h2" xml:id="i-VmDPsMonDiR4gfsoAMdhXp">
            Forskning och opinionsbildning
          </head>
          <p xml:id="i-LPqBCCvN8i9gT8FZJc6cX6">
            Universitetens och högskolornas centrum för genusforskning och
            Nationella sekretariatet för genusforskning utgör en nationell
            resurs som kan utvecklas och användas bredare. De bör i framtiden
            få ökat stöd för att stimulera förändringsarbete, strategi- och
            metodutveckling, debatt och opinionsbildning, kunskapsutveckling
            och kunskapsspridning på både lokal, regional och nationell nivå.
            Detta kommer att vara viktigt inte minst vid inrättandet av en
            jämställdhetsmyndighet. Det kommer att gynna även det interna
            jämställdhetsarbetet inom utbildnings- och forskningsvärlden.
          </p>
          <head type="h2" xml:id="i-JaEukoEkRxAq3D8BXxziwd">
            Jämställdhetsförordning
          </head>
          <p xml:id="i-XcanoNpBEh8gY6CTMr1YuU">
            Vänsterpartiet menar att det förslag som presenteras i Ds 2001:64
            om inrättande av en jämställdhetsförordning liknande den som finns
            inom integrationspolitikens område bör genomföras. Vänsterpartiet
            föreslår således att en ny jämställdhetsförordning upprättas liknande
            den som finns för integrationspolitiken (SFS 199:593). Utformningen
            av ett sådant förslag kan exempelvis ha följande lydelse: Myndigheterna
            skall fortlöpande beakta samhällets könsmaktsordning när de utformar
            sin verksamhet och när de bedriver den. Myndigheterna skall verka
            för lika rättigheter och möjligheter för alla oavsett kön. Myndigheterna
            skall i sin verksamhet särskilt motverka alla former av könsdiskriminering.
          </p>
          <p xml:id="i-Khz3YiM56yFjjd9SvY5Ndj">
            I jämställdhetsförordningen ska även krav på jämställdhetsintegrering
            ingå. Däremot ska specifika regleringar och tydliga målformuleringar
            inom de olika politikområdena användas som vägledning för att
            uppnå just en effektivare jämställdhetspolitik i verksamheterna.
            Gränserna mellan externt och internt jämställdhetsarbete ska vara
            tydliga. Det är viktigt att skilja på arbetsgivarroll och politikerroll
            utan att det förlamar de offentliga arbetsgivarnas jämställdhetsarbete
            och jämställdhetspolitiska åtgärder. Vänsterpartiet begär att
            en ny jämställdhetsförordning inrättas. Detta bör riksdagen ge
            regeringen till känna.
          </p>
          <head type="h2" xml:id="i-5bhaKrCS59GuLKvjyyybe4">
            Regleringsbrev
          </head>
          <p xml:id="i-WAjpAJLBNvBWwZDHQeqc4d">
            Ett sätt att utveckla jämställdhetsarbetet i feministisk riktning
            är att regleringsbreven ska ha tydliga direktiv och prioriteringar
            som går att relatera till de övergripande målen. Återrapportering
            ska vara obligatorisk och samtliga återrapporteringskrav ska finnas
            samlade i regleringsbrevet. Återkoppling till de övergripande
            jämställdhetspolitiska målen och delmålen ska vara möjlig och
            göras från samtliga politikområden. Regleringsbreven liksom förordningarna
            ska ha relevanta myndighetsspecifika mål med ett tydligt feministiskt
            perspektiv. Detta bör riksdagen som sin mening ge regeringen till
            känna.
          </p>
          <head type="h2" xml:id="i-E6fEk1bermWp2PFJbpnVTs">
            Återkommande jämställdhetsrevisioner
          </head>
          <p xml:id="i-32kw2evuwXFRY2xDUjhjB7">
            Jämställdhet är inte förhandlingsbart och ska inte kunna vägas
            mot andra politiska mål eller väljas bort med hänvisning till
            bristande resurser, avsaknad av relevans etcetera Vänsterpartiet
            föreslår därför att det inrättas regelbundet återkommande jämställdhetsrevisioner
            och att regeringen utreder hur och vilken instans som är lämplig
            för detta uppdrag. Detta bör riksdagen ge regeringen till känna.
          </p>
          <head type="h2" xml:id="i-6LbVY8ULuzVms83yeW5ZGs">
            Jämställdhet i riksdagens utskott
          </head>
          <p xml:id="i-8b8NTHMjcvjqH14HVAHnJB">
            Utskotten i riksdagen, sånär som på arbetsmarknadsutskottet,
            saknar formella instrument för att behandla jämställdhetsfrågor
            inom sina sakområden. Det innebär att varje annat utskott, om
            de så vill, kan förbise könsmaktsperspektivet. Vänsterpartiet
            menar att utskotten bör ha en plattform för att kunna föra upp
            jämställdhetspolitiska frågor inom sina sakområden. Det kan ske
            genom en övergripande tilläggsparagraf eller genom att samtliga
            utskott får ett uppdrag att i sin beredning av utskottsärendena
            beakta jämställdhetsaspekter ur ett feministiskt perspektiv. Riksdagen
            bör uppdra åt riksdagsstyrelsen att pröva vilka åtgärder som är
            nödvändiga för att riksdagens samtliga utskott ska få en formell
            plattform för att föra upp jämställdhetsfrågor inom sina respekt
            ive sakområden. Detta bör riksdagen som sin mening ge regeringen
            till känna .
          </p>
          <head type="h2" xml:id="i-3Dc2nsNgGnA6QYc8rCtN2g">
            Riksdagens jämställdhetsrevision
          </head>
          <p xml:id="i-Mb5F5UnWvsvypwow7XSw2c">
            Jämställdhetspolitik och feministiskt förändringsarbete berör
            samtliga utskott och politikområden. Mot bakgrund av ovanstående
            förslag om formella instrument för att på bästa sätt integrera
            ett feministiskt perspektiv i riksdagens samtliga utskottsarbeten
            och för att kvalitetssäkra detta arbete liksom tydliggöra att
            jämställdhetsarbetet inte är förhandlingsbart eller ska kunna
            väljas bort, behövs en kontrollfunktion för riksdagens jämställdhetsarbete.
            Regelbundet återkommande granskningar och jämställdhetsrevisioner
            av riksdagens utskott bör inrättas. Vänsterpartiet begär att riksdagsstyrelsen
            utreder på vilket sätt en jämställdhetsrevision av riksdagens
            utskottsarbete på bästa sätt kan inrättas. Detta bör riksdagen
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-YQg9EZSwpMCwJM7qnf6iV8">
              Lars Ohly (v)
            </item>
            <item xml:id="i-Am6B18F27RvL78xhVTt2Yi">
              Alice Åström (v)
            </item>
            <item xml:id="i-SBFkRLPuTRCgg1MifCi3fS">
              Elina Linna (v)
            </item>
            <item xml:id="i-Rvv7s37quBQci3ZumZmZni">
              Wiwi-Anne Johansson (v)
            </item>
            <item xml:id="i-BV4qwZQTyCDY5e65dYLLvx">
              Kent Persson (v)
            </item>
            <item xml:id="i-799L3ck5Lrdp22GFacBzxW">
              Peter Pedersen (v)
            </item>
            <item xml:id="i-BksrqR2iPmoK39RqM2EmCf">
              Josefin Brink (v)
            </item>
          </list>
        </div>
      </div>
    </body>
  </text>
</TEI>
