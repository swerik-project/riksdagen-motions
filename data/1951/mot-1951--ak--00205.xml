<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1951--ak--00205">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__ak__205/mot_1951__ak__205-001.pdf"/>
      <fw xml:id="i-GvR4Lr1iGjtTxzTCP9vC3B">
        10 Motioner i Andra kammaren, nr 205.
      </fw>
      <div xml:id="i-NfZKNkuoFBU46ABAXaEhg1" type="motHeader">
        <div xml:id="i-5EDPqDVLDWBDTuuG6YTyCY" type="motTitle"/>
        <div xml:id="i-TytHagsD6w37dur8fQuKcS" type="motSubmissionInfo"/>
      </div>
      <div xml:id="i-CqYizFWAjTJoyvikgFSFsY" type="motBody">
        <div xml:id="i-NFEKaZxnBu3sq2EJiBFQRc">
          <p xml:id="i-4JkQUH8nvhfFJjfg3cutNT">
            Nr 205.
          </p>
          <p xml:id="i-SGgfXFFsoSZLftMuRjkPKw">
            Av herr Svensson i Göteborg m. fl., om utredning i syfte att
            möj- liggöra prövning av återkrav av belopp, erhållet såsom ekonomiskt
            bistånd från utlandsmyndighet.
          </p>
          <p xml:id="i-SrDWfmhFv3ConYn7EUV2te">
            En svensk medborgare, som av en eller annan orsak råkar i nödläge
            under tillfälligt uppehåll utomlands, saknar i allmänhet möjlighet
            att erhålla sådan samhällelig hjälp, som står honom till buds
            i Sverige. I de flesta stater vilkas socialförsäkring och socialvård
            utformats enligt principer, be- släktade med den moderna svenska
            sociallagstiftningen, kunna visserligen även utländska medborgare
            förvärva rätt till hjälp rien i regel först efter en längre tids
            arbete i vederbörande stat. Den svenska sociallagstiftningen lämnar
            endast i ringa mån möjlighet till hjälp i eljest använda former
            vid vistelse i utlandet. År 1950 tillkommo bestämmelser om försöksverksamhet
            i fråga om understöd åt sjömän vid arbetslöshet i utländsk hamn
            — tills- vidare begränsad till tre hamnar. Av den frivilliga sjukförsäkringens
            för- måner kan i regel endast sjukpenningen utgå vid vistelse
            i utlandet. Möj- lighet att erhålla hjälp enligt lagen om fattigvård
            saknas. Däremot kan den i utlandet nödställde hänvända sig till
            svensk beskickning eller kon- sulat för att erhålla s. k. ekonomiskt
            bistånd.
          </p>
          <p xml:id="i-WHuBjxBHSn76mFQ9oPh2UR">
            Förordningen den 3 februari 1928 angående beskickningar och konsulat
            innehåller i $$ 53—56 stadganden om ”ekonomiskt bistånd åt sjöfolk
            och nödställda svenska medborgare”. I 8 53 mom. 1 och 2 föreskrives,
            att konsul skall lämna sjöman sådant bistånd i vissa närmare angivna
            fall, då kost- naden för hans sjukvård, underhåll eller fortskaffning
            skall bestridas av statsmedel eller av redaren i det fartyg, där
            sjömannen varit anställd. Dessa moment sakna i detta sammanhang
            intresse. I mom. 3 stadgas: ”Har svensk sjöman råkat i nöd utan
            att sådana omständigheter äro för handen, som avses i mom. 1 eller
            2, och utan att bistånd av utländsk konsul eller ortens myndigheter
            med stöd av överenskommelse med främmande stat eller eljest kunnat
            utverkas för hans räkning, må konsul, om skälig anled- ning förefinnes
            för bispringande av sjömannen, lämna honom försträck- ning för
            avhjälpande av de mest trängande behoven.” Enligt mom. 4 kan bistånd
            jämlikt mom. 3 under vissa förutsättningar lämnas även utländsk
            sjöman, som utan eget förvållande skilts från svenskt fartyg utom
            riket och till följd därav råkat i nöd. I $ 56 stadgas slutligen,
            att försträckning för avhjälpande av de mest trängande behoven
            må lämnas annan svensk medborgare vid nödställd belägenhet, ”om
            synnerliga skäl därtill äro”. För tillämpningen av stadgandena
            i förordningen angående beskickningar och
          </p>
          <pb facs="riksdagen-motions-pdf/data/1951/mot_1951__ak__205/mot_1951__ak__205-002.pdf"/>
          <fw xml:id="i-9ixr1FAGRrQtjqruNGFcsx">
            Motioner i Andra kammaren, nr 205. 11
          </fw>
          <p xml:id="i-Us9TtRUE7DrFQEGo23J8kW">
            konsulat lämnas anvisningar i instruktionen för beskickningar
            och kon- sulat. Såsom framgår av ordalagen i de citerade stadgandena
            lämnas ekono- miskt bistånd i form av försträckning. Den, som
            erhåller biståndet, har att avgiva skriftlig förklaring om anledningen
            till sin nödställda belägenhet samt förbindelse om återbetalning,
            genom vilken den nödställde medgiver, att ersättning för det mottagna
            beloppet utan hans vidare hörande må utgå av intjänta avlöningsmedel
            eller andra hans tillgångar. Konsuln, som läm- nat biståndet,
            skall enligt instruktionen för beskickningar och konsulat i första
            hand söka erhålla ersättning genom att ”göra sig betäckt hos den
            hjälpsökande, exempelvis genom förskott å hyra”. Eljest erhåller
            konsul ersättning för lämnat bistånd genom att insända räkning
            till utrikesde- partementet. Ersättningen till konsulerna täckes
            av medel från ett å tredje huvudtiteln uppfört förslagsanslag:
            Gottgörelse för kostnaderna för sjöfolk och nödställda svenska
            undersåtar. Inom utrikesdepartementet handläggas ersättningsärendena
            å arvs- och ersättningsbyrån, som även handhar in- drivningen
            av fordringarna för ekonomiskt bistånd. De, som erhålla ekonomiskt
            bistånd, kunna tillhöra sinsemellan ganska olika kategorier. Särskilt
            under de senaste åren med dess omfattande svenska turisttrafik
            till olika europeiska länder har det ofta förekommit, att ekonomiskt
            bistånd måst lämnas turister, som genom olyckshändelser eller
            obetänksamhet blivit tillfälligt ur stånd att reda sig. I dylika
            fall, som i regel ha långt ifrån ömmande karaktär, ha vederbörande
            ofta fått ställa säkerhet för biståndet, innan detta lämnats.
            I andra fall har sjukdom vållat utgifter, som vederbörande — i
            varje fall omedelbart — icke varit i stånd att betala. Sjukvård
            och transport av sjuka personer betinga ofta avsevärt större belopp
            i utlandet än i Sverige och de medföra i alla händelser mycket
            högre kostnader för den sjuke än de, som uppkomma vid ett insjuknande
            i Sverige. I andra fall ha personer, som under kortare eller längre
            tid arbetat i vederbörande land, blivit blottställda och lämnats
            ekonomiskt bistånd, då hjälp från vistelselandets myndigheter
            icke kunnat erhållas. Särskilt i samband med krig eller inre omstörtningar
            uppkomma sådana fall, och det kan då av naturliga skäl dröja länge,
            innan den nödställde åter blir i tillfälle att bygga upp sin ekonomi.
            Stundom blir medellösheten varaktig, främst då det gäller äldre
            eller sjuka personer. En stor grupp av biståndsfallen avse slutligen
            sjömän, som blivit i behov av hjälp i en situa- tion, där de icke
            äga rätt till ersättning av statsmedel eller från redare jäm-
            likt sjömanslagens stadganden. I många av dessa fall är nödläget
            klart oför- vållat och direkt orsakat av den omständigheten, att
            arbetet i den viktiga näringsgren, som utrikessjöfarten utgör,
            medfört vistelse utanför Sveriges gränser. Enligt uppgifter, erhållna
            från utrikesdepartementets arvs- och ersätt- ningsbyrå, utgåvos
            under tiden den 1 april 1943—den 31 december 1950
          </p>
          <pb facs="riksdagen-motions-pdf/data/1951/mot_1951__ak__205/mot_1951__ak__205-003.pdf"/>
          <fw xml:id="i-WQp8jY7UJWKy33jALJ2Jju">
            12 Motioner i Andra kammaren, nr 205.
          </fw>
          <p xml:id="i-LpYDtoNjAo2Y6ezDQNNBLb">
            4037 000 kronor såsom ekonomiskt bistånd. Av detta belopp utgjordes
            1355 000 kronor av utgifter för sjömän, som åvila statsverket
            jämlikt sjö- manslagen eller överenskommelser med främmande stat.
            1533 000 kronor hade utgivits till sjömän, vilka voro skyldiga
            att ersätta biståndet. Av sist- nämnda belopp hade 472 000 kronor
            återbetalats. Till andra svenska med- borgare hade bistånd lämnats
            med 1 149 000 kronor, av vilket belopp 637 000 kronor återbetalats.
            Vid ingången av år 1951 finnas sålunda utestående fordringar för
            ekonomiskt bistånd, uppkomna under tiden den 1 april 1943 —den
            31 december 1950, till ett sammanlagt belopp av 1573 000 kronor,
            varav 1061 000 kronor hänföra sig till sjömän och 512 000 kronor
            till andra svenska medborgare. Nettobelastningen å anslaget: Gottgörelse
            för kost- naderna för sjöfolk och nödställda svenska undersåtar
            utgjorde under hela den angivna perioden 2 928 000 kronor och
            varierade starkt från budgetår till budgetår. Sålunda uppgick
            nettobelastningen budgetåret 1943/44 till 719 000 kronor, medan
            den budgetåret 1949/50 endast utgjorde 134 000 kronor. "Såsom
            de anförda siffrorna visa, bli utrikesdepartementets indrivnings-
            försök i ett avsevärt antal fall resultatlösa. Till någon del
            beror detta på att biståndens mottagare icke kunna anträffas;
            i det stora flertalet fall torde orsaken emellertid vara, att
            förmåga att ersätta det mottagna biståndet saknas. Vid avgörandena
            angående indrivningsåtgärderna torde väl vissa humanitära skäl
            göra sig gällande, men möjligheterna att taga hänsyn till ömmande
            omständigheter begränsas snävt av det förhållandet att ekono-
            miskt bistånd enligt nu gällande författningar icke kan jämställas
            med exempelvis fattigvård, vartill biståndet i själva verket är
            ett slags motsvarig- het för fall av nöd i utlandet. Fordringarna
            för ekonomiskt bistånd måste i stället — till följd av bristen
            på särskilda, med hänsyn till biståndets karaktär utformade regler
            — utsökas enligt samma regler som varje annan statens fordran,
            och, därest de icke kunna indrivas, gälla för dem endast de generellt
            givna reglerna för avskrivning av statens fordringar. Dylika regler
            finnas i förordningen den 11 december 1830 angående be- handlingen
            av extraordinarie avskrivningsfrågor och anmärkningsmål samt i
            kungörelsen den 29 september 1911 angående extra ordinarie avskrivning
            av vissa kronans utestående fordringar. Stadgandena i 1830 års
            förordning innebära — i de delar förordningen ännu är gällande
            — att avskrivning må beviljas endast då den förlust, varom fråga
            är, utredes vara tillkommen utan någons fövållande eller då tillgång
            till förlustens ersättande brister hos den eller dem, som äro
            lagligen förpliktade härtill. Om tolkningen av denna förordning
            uttalar byråchefen i riksräkenskapsverket B. Ehnbom i uppsatsen
            ”Om avkortning och avskrivning av statens fordringar” (För- valtningsrättslig
            Tidskrift 1950) följande: ”1830 års förordning tillämpas i gällande
            delar i praxis så snävt, att det för avskrivning av en statsverkets
            fordran med tillämpning av bestämmelsen om bristande tillgång
            som förut-
          </p>
          <pb facs="riksdagen-motions-pdf/data/1951/mot_1951__ak__205/mot_1951__ak__205-004.pdf"/>
          <fw xml:id="i-YtTnsrG2mmdHp7rkxr85v">
            Motioner i Andra kammaren, nr 205. 13
          </fw>
          <p xml:id="i-X1x4QgrCJmWhPvmyw81jyF">
            sättning för avskrivning torde erfordras utredning om att varje
            rättslig möjlighet till fordringens utfående visas vara utesluten”.
            Sådan utredning torde icke kunna förebringas förrän gäldenären
            avlidit utan att efterlämna någon tillgång. Enligt 1911 års kungörelse
            medgivas vederbörande myndig- heter en vidsträcktare rätt till
            avskrivning, men endast i fråga om fordran, vars kapitalbelopp
            icke överstiger 1000 kronor. Den vidsträcktare rätten till avskrivning
            må heller icke tillämpas då vederbörande myndighet finner särskilda
            förhållanden ge anledning till antagande att fordran kan komma
            att framdeles gäldas. Enligt 1911 års kungörelse må avskrivning
            ske, dels då efterspaningar av gäldenären blivit utan resultat
            eller i brist på upp- lysningar icke kunnat anställas, dels då
            fordran icke kunnat indrivas, oaktat två utmätningsförsök verkställts
            och minst fem år förflutit mellan varje försök, varvid konkurs,
            vari utdelning icke eller blott delvis erhållits, är av lika verkan
            som utmätningsförsök.
          </p>
          <p xml:id="i-ApEwc2sdEi6x2zpMmu3yCp">
            Såsom framgår av den omnämnda uppsatsen av Ehnbom gälla särskilda
            avskrivningsregler för åtskilliga slag av statens fordringar,
            innebärande mer eller mindre vidsträckt rätt för vederbörande
            myndigheter att eftergiva dessa. I praxis ha därjämte ytterst
            olika förfaringssätt i avkrivningsärenden kommit i tillämpning.
            Beträffande handläggningen av de av ekonomiskt bistånd föranledda
            ersättningsärendena i kommerskollegium under den tid, då konsulatsväsendet
            tillhörde kollegii ämbetsområde, uttalas (s. 155) i ett betänkande
            om nya organisationer av utrikesdepartementet, diplomatien och
            konsulatsväsendet, avgivet år 1906 av en år 1905 tillsatt kommitté:
            ”Givetvis lärer sjöman, som icke äger rätt till understöd, hafva
            skyldighet att återgälda för honom utgifvet belopp, och skulle
            således med en sträng tolkning av nyss angifvna föreskrifter (kungl.
            brev den 17 juni 1893) kollegiet hafva att i hvarje fall låta
            anställa kraf mot sjöman om återfående af understödsbelopp, som
            han åtnjutit. Då emellertid erfarenheten visat, att sjömännen
            endast undantagsvis kunna med kraf anträffas och i öfvrigt sällan
            äro i stånd att gälda ersättningsbeloppen, har kollegiet icke
            i andra fall än då alldeles särskild anledning förelegat mot sjömännen
            själfva eller deras närmaste anhöriga låtit anställa kraf. För
            nödställda sjömän utgifvna belopp afskrifvas alltså omedelbart
            i de allra flesta fall.” Å betänkandets s. 158 uttalas beträffande
            ersättningsärenden angående andra än sjömän: ”Krafven hafva emellertid
            endast högst undantagsvis krönts med framgång, hvarför de utgifna
            beloppen merendels måst afskrifvas.” Det i första citatet förekommande
            uttrycket ”sjömännen själfva eller deras närmaste anhö- riga”
            kan möjligen tyda på att fattigvårdslagstiftningen med dess regler
            om närstående släktingars inbördes försörjningsplikt tillämpats
            på ekono- miskt bistånd antingen till följd av praxis eller jämlikt
            särskild bestäm- melse. ”Närmaste anhöriga” ha ju eljest icke
            att svara för skuld. Enligt $ 6, utrikesdepartementets instruktion
            den 31 december 1909, ålåg det rätts- avdelningschefen bl. a.
            ”att i de fall, då redare hafva skyldighet att ersätta
          </p>
          <pb facs="riksdagen-motions-pdf/data/1951/mot_1951__ak__205/mot_1951__ak__205-005.pdf"/>
          <fw xml:id="i-VvLN4gVAoQs3nD7dw8r8B1">
            14 Motioner i Andra kammaren, nr 205.
          </fw>
          <p xml:id="i-EeFR2kx91xLK7wGQxeBJsx">
            belopp, som för understöd åt sjöfolk m. m. utgifvits, ofördröjligen
            vidtaga erforderliga åtgärder för beloppens indrifvande samt deras
            redovisande till statsverket, äfvensom att, då dylik ersättningsskyldighet
            åligger annan än redare, där så af omständigheterna synes påkalladt
            (kursiverat här), vidtaga enahanda åtgärder”. Det torde kunna
            ifrågasättas, huruvida icke instruktionens avfattning varit avsedd
            att giva rättsavdelningschefen möj- lighet att pröva frågan om
            framställande av krav för ekonomiskt bistånd med hänsyn till de
            sociala skälen, alltså från samma utgångspunkter, som fattigvårdsnämnd
            hade att pröva frågan om uttagande av ersättning för utgiven fattigvård.
            Utrikesdepartementets instruktion den 12 september 1919 föreskrev
            i $ 3 att rättsavdelningen å byrån för arvs- och ersättningsären-
            den hade att handlägga ärenden rörande bl. a. ”indrivning av fordringar
            hos rederier, samt, där omständigheterna så påkalla (kursiverat
            här), hos andra enskilda”. Det särskilda omnämnandet att indrivning
            hos andra enskilda skulle företagas endast, där omständigheterna
            så påkalla, saknar emellertid motsvarighet i utrikesdepartementets
            instruktion den 14 juni 1928, vilken nu gäller. I dess $ 3 uttalas
            beträffande biståndsärendena endast att rätts- avdelningen har
            att handlägga å andra byrån ärenden rörande bl. a. under- stöd
            åt sjöfolk och nödställda svenska medborgare. Om prövningen av
            frågan om framställande av krav för ekonomiskt bistånd tidigare
            eventuellt kunnat verkställas enligt andra och friare grunder
            än beträffande andra statens fordringar, saknas i allt fall numera
            författningsenligt stöd härför. Fordringar för ekonomiskt bistånd
            synas följaktligen endast kunna av- skrivas enligt de för statens
            fordringar generellt gällande reglerna. I 1946 års sjömanskommittés
            betänkande angående sjöfolkets arbetslös- het i utländsk hamn
            (SOU 1949:51) uttalade den delegåtion, som inom kommittén utarbetat
            betänkandet (s. 46): ”Delegationen har icke ansett det ankomma
            på sig att upptaga till granskning gällande bestämmelser för ekonomiskt
            bistånd. Delegationen vill likväl framhålla, att under utred-
            ningsarbetet gjorda erfarenheter starkt tala för att utrikesdepartementet
            genom vederbörlig författningsändring lämnas möjlighet att helt
            eller delvis avskriva belopp, lämnade såsom ekonomiskt bistånd.
            Det synes icke för- enligt med grunderna för svensk sociallagstiftning,
            att sådant bistånd åter- kräves i de fall, då mottagarna vid biståndets
            erhållande varit i oförvållad nödsituation och deras ekonomiska
            förhållanden vid företagen undersök- ning befinnas vara sådana
            att återbetalning i fattigvårdsfall icke skulle krävas.” Det synes
            oss vara uppenbart, att den av 1946 års sjömanskommitté för- ordade
            förändringen snarast bör genomföras. Såsom tidigare framhållits,
            är ekonomiskt bistånd att betrakta såsom en motsvarighet till
            fattigvård, en form av samhällshjälp, som vid vissa utomlands
            uppkommande nöd- situationer är den enda att tillgå. För sjömännens
            vidkommande får kravet på ett praktiskt likställande av bistånd
            och fattigvård en särskild tyngd
          </p>
          <pb facs="riksdagen-motions-pdf/data/1951/mot_1951__ak__205/mot_1951__ak__205-006.pdf"/>
          <fw xml:id="i-VrQDqDJNcvPYaLGVdHBQK7">
            Motioner i Andra kammaren, nr 205. 15
          </fw>
          <p xml:id="i-DsFXacEvzDvJh68XbqewEs">
            genom den omständigheten, att de under sitt arbete i utrikessjöfarten
            er- lägga skatt enligt samma grunder som arbetstagare i Sverige
            och att deras vistelse i utlandet sammanhänger med arbetet; de
            böra därför också vid behov kunna erhålla samhällets hjälp på
            samma sätt som vid vistelse i hemlandet. Beträffande utlandssvenskarna
            kan väl detta skäl icke anföras, men skälig hänsyn till de för
            Sverige betydelsefulla insatser, som utföras av svenska medborgare
            i främmande länder, torde utgöra tillräckligt motiv. Även i fråga
            om övriga kategorier, som kunna vara representerade bland biståndsfallen,
            synes det vara rimligt, att samhällshjälp, lämnad i utlandet,
            behandlas enligt samma normer som den i Sverige lämnade samhälls-
            hjälpen. Nu gällande regler medföra stundom orimliga och stötande
            konsekvenser. Såsom exempel härpå må anföras följande: I december
            1941 sänktes i sam- band med kriget mellan Storbritannien och
            Japan det svenska motorfartyget ”Ningpo” i Hongkongs hamn. ”Ningpo”
            nyttjades i den för Sverige under denna tid livsviktiga lejdtrafiken.
            Besättningen, som sedermera överfördes till Shanghai, kunde icke
            nå Sverige förrän i januari 1946. De ersättningar, som besättningens
            medlemmar ägde erhålla enligt sjömanslagen, blevo un- derstundom
            otillräckliga, och tillskott måste då sökas såsom ekonomiskt bistånd.
            I det underhåll, som enligt sjömanslagens 41 $ utgår av statsmedel
            vid fartygs förolyckande i utlandet, anses exempelvis sjukvård
            och inköp av nödvändiga kläder icke ingå. Medel till sådana ändamål
            måste mottagas såsom bistånd. Den rättsliga frågan om ersättning,
            främst för förlorad arbetsförtjänst, åt ”Ningpos” besättning är
            sedan lång tid tillbaka föremål för prövning i utrikesdepartementet.
            Samtidigt har departementet till följd av nu gällande bestämmelser
            om ovillkorlig återbetalningsskyldighet för ekonomiskt bistånd
            varit nödsakat att erinra besättningens medlemmar, som efter alla
            sina utståndna vedermödor och med hänsyn till de för staten förpliktande
            omständigheterna: skäligen kunna vänta sig en generös be- handling
            från statens sida, om deras skulder. En av besättningsmännen måste
            under mycket lång tid vårdas för tuberkulos. Till följd av de
            höga sjukvårdskostnaderna kom det sammanlagda beloppet för hans
            ekonomiska bistånd att slutligen uppgå till mer än 40 000 kronor.
            Efter hemkomsten till Sverige har han fått undergå sanatorievård.
            Tanken att han vid återinträdet i förvärvslivet efter så många
            års bortovaro därifrån skulle mötas av krav på återbetalning av
            ett dylikt belopp torde icke tarva närmare kommen- tarer. ”Ningpo”-besättningens
            fall intager en särställning bland de nu aktuella biståndsärendena.
            Men åtskilliga med dem besläktade finnas. Enligt en uppgift från
            år 1948 hade statsverket för 47 andra svenska sjömän, vilka av
            skilda anledningar under kriget blivit strandsatta i olika hamnar
            i Fjärran Östern, utgivit i runt tal 360 000 kronor, för vilket
            belopp sjömän- nen voro återbetalningsskyldiga. Genomsnittsskulden
            för denna grupp ut-
          </p>
          <pb facs="riksdagen-motions-pdf/data/1951/mot_1951__ak__205/mot_1951__ak__205-007.pdf"/>
          <fw xml:id="i-5N449C4a6sY6b6zqB4vDCb">
            16 Motioner i Andra kammaren, nr 205.
          </fw>
          <p xml:id="i-EEaAxpD3BhtRZRumjJoiqH">
            gjorde alltså 7 650 kronor. För de flesta av dem ter det sig
            säkerligen ut- siktslöst att söka betala en sådan skuld, och blotta
            medvetandet om att den rättsligen föreligger kan hos dem lätt
            leda till uppfattningen att varje försök att förbättra sin ekonomi
            egentligen saknar mening. Av vad här anförts torde framgå, att
            frågan om efterskänkande av ekono- miskt bistånd bör behandlas
            såsom ett sociallagstiftningsproblem. Pröv- ningen av frågan bör
            sålunda icke sammanföras med eventuell utredning angående det
            kamerala problemet om modernisering av reglerna för av- skrivning
            av statens fordringar. Sistnämnda fråga aktualiserades av riks-
            dagens revisorer i deras berättelse för budgetåret 1935/36. Revisorerna
            framhöllo önskvärdheten av att 1830 års förordning omarbetades.
            I anled- ning av vad riksdagens revisorer anfört hemställde riksdagen
            i sin skrivelse till Kungl. Maj:t den 25 maj 1937, nr 311, om
            utredning och förslag be- träffande såväl bestämmelserna angående
            avskrivning av kronans fordringar som indrivningsförfarandet i
            balansmål och därmed jämställda mål. Kungl. Maj:t anbefallde med
            anledning härav riksräkenskapsverket att avgiva ut- låtande och
            förslag härom. Verket inkom med utlåtande den 8 augusti 1942,
            men sedan remissyttranden avgivits över detta, har någon ytterligare
            åtgärd i ärendet sedermera icke vidtagits. Detta oaktat har på
            sätt närmare visas i den tidigare omnämnda uppsatsen av Ehnbom
            såväl riksdagen som Kungl. Maj:t ansett sig kunna beträffande
            olika slag av statens fordringar fastställa särregler för avskrivning,
            då sådana visat sig vara behövliga. Den i motionen behandlade
            frågan synes oss böra bli föremål för skynd- sam utredning. Utredningsuppdraget
            torde lämpligen kunna lämnas 1946 års sjömanskommitté, vilken
            för närvarande utreder frågan om sjukförsäk- ring för sjöfolk
            och tidigare avgivit betänkande om sjöfolkets arbetslöshet i utlandet.
            Med hänvisning till vad ovan anförts hemställa vi, att riksdagen
            måtte i skrivelse till Kungl. Maj:t anhålla att skyndsam utredning
            verkställes angående införandet av bestämmelser, vilka möjliggöra
            prövning av återkrav av belopp, erhållet såsom ekonomiskt bistånd
            från utlands- myndighet, enligt de jämlikt lagen om fattigvård
            gällande grunderna för prövning av återkrav av fattigvård samt
            att förslag i ärendet måtte framläggas för nästkommande års riksdag.
          </p>
          <p xml:id="i-MXmG4tGDuKybVYm6191BXK" type="date">
            Stockholm den 24 januari 1951.
          </p>
          <div xml:id="i-LCHPPrySRFQ1RgsGShWFo8" type="signatureBlock">
            <list xml:id="i-N1jaZJ1Qie4TBEPB3MBAdP">
              <item xml:id="i-RiVpmGzsFMqhtBU1xAtH6W" who="i-DvmWVsZ8tLdK6PbEaXEacH" type="signature">
                Jerker Svensson
              </item>
            </list>
          </div>
          <p xml:id="i-VaRj63NC442e1Zv3JKpw5q">
            Carl Lindberg. Elis Håstad. Sven Gustafson i Göteborg.
          </p>
          <p xml:id="i-EVLXCzdUM2VW95T4g2MAsV">
            Stockholm, Tryckeriaktiebolaget Tiden, 1951
          </p>
        </div>
      </div>
    </body>
  </text>
</TEI>
