<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1919/mot_1919__ak__113/mot_1919__ak__113-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 113. 7
          </p>
          <p>
            Nr 113.
          </p>
          <p>
            Av herr Hansson i Rättvik, om höjning av pensionerade folk- skollärares
            och småskollärarinnors samt änkors och barns efter avlidna folkskollärare
            pensioner.
          </p>
          <p>
            En kår som under dessa svåra tider råkat i särskilt betryck är
            de pensionerade folkskollärarna. Pensionen är 1,013 kr., en summa
            som givetvis är alldeles otillräcklig att försörja en familj på.
            Efter avdrag av avgifterna till änke- och pupillkassan, återstå
            kr. 979,25, vilket alltså är det belopp en i det allmännas tjänst
            utsliten folkskollärare av staten är hänvisad att draga sig fram
            på. De pensionerade lärarnas bekymmersamma ställning har dragits
            inför Kungl. Maj:t genom en till Konungen ställd skrivelse, vilken
            in- lämnades till statsrådet och chefen för ecklesiastikdepartementet
            under fjolåret. Skrivelsen var undertecknad av ett antal pensionärer
            och ut- mynnade i en hemställan, att regeringen måtte för 1918
            års riksdag framlägga förslag om att de nu pensionerade folkskollärarnas
            pensioner höjas med 500 kr. Framställningen har tydligen ej föranlett
            till någon Kungl. Maj:ts åtgärd. Den ingivna skrivelsen var av
            följande lydelse:
          </p>
          <p>
            »Till Konungen.
          </p>
          <p>
            Härmed anhålla vi, att hos Eders Majestät få i djupaste under-
            dånighet anföra följande: För den med kännedom om de ekonomiska
            förhållandena bör det vara fullt fastslaget, att ingen kår i vårt
            land så lidit och lider av den
          </p>
          <pb facs="riksdagen-motions-pdf/data/1919/mot_1919__ak__113/mot_1919__ak__113-002.pdf"/>
          <p>
            8 Motioner i Andra kammaren, Nr 113.
          </p>
          <p>
            nu rådande dyrtiden som den lägre tjänstemannaklassen och dess
            pen- sionärer. I en alldeles särskilt svår ställning se sig de
            försatta, som tillhöra de pensionerade folkskollärarnas klass.
            Det högsta nu gällande pensionsbeloppet, 1,013 kr. — eller, efter
            avdrag av avgifter till änke- och pupillkassan, kr. 979,25 — måste
            betraktas nära nog såsom under existensminimum för en person;
            än mindre förslår beloppet i fråga till familj, bestode den endast
            av pensionären, hans hustru och något oför- sörjt barn eller tjänarinna.
            Under nuvarande förhållanden med pen- ningevärdets snabba fall
            stå de av oss, som ej hava andra inkomster än pensionen — och
            detta torde vara händelsen med de flesta —, snart sagt inför nödvändigheten
            att anlita den allmänna barmhärtigheten. Men att på gamla dagar,
            sedan man offrat sina krafter på ett livslångt, upp- slitande
            arbete och detta mot en alltid otillräcklig avlöning, som ej tillåtit
            sparandet av ett enda öre till livets höst — att, säga vi, efter
            denna insats i folkupplysningens tjänst se sig ställd inför en
            sådan eventualitet, måste naturligtvis kännas tungt och bittert.
            Visserligen erkänna vi med stor tacksamhet, vad Eders Majestät
            och riksdagen för innevarande år givit oss, i det att folkskolepensionärer,
            vars inkomst under 1916 ej överskridit 1,400 kronor, för 1917
            tillerkänts ett dyrtidstillägg av 150 kronor. Det torde ock vara
            att hoppas, att även för något följande år samma hjälp beredes
            oss; men dels vilar över detta någonting ovisst, dels kan beloppet
            i fråga ej medföra den lindring i våra ekonomiska svårigheter,
            som är av behovet påkallad, då det ej står i något som helst rimligt
            förhållande till de nu rådande lev- nadsomkostnaderna, vilka för
            övrigt ej inom nu överskådlig tid, om ens någonsin, torde komma
            att sjunka till den nivå, de intogo före dessa dyrtider. Det hopp
            om någon bättre ställning under ålderns dagar, som ge- nom väntad
            lönereglering vid 1915 års riksdag och därmed förbättrade pensionsförhållanden
            hystes av de folkskollärare, vilka under nämnda år stodo redo
            att avgå, grusades på grund av kriget. En del av dessa väntande
            har av en eller annan anledning nödgats avgå, en del åter har
            tillåtits stå kvar i tjänsten i avvaktan på lönefrågans genomförande.
            För dessa sistnämnda, som ännu kvarstå i tjänsten och ha utsikt
            att komma i åtnjutande av pension, byggd på den lönereglering,
            som nu av kungl. folkskolöverstyrelsen är framlagd inför Eders
            Majestät, skulle pensionen komma att utgå med 1,838 kronor, d.
            v. s. med 825 kronor mera, än vad vi nu högst åtnjuta. Endast
            ett par års längre tjänstgö- ring utan någon som helst förhöjning
            av avgiften till pensionskassan har sålunda åstadkommit denna
            väsentliga skillnad i pensionsförmåner. Att
          </p>
          <pb facs="riksdagen-motions-pdf/data/1919/mot_1919__ak__113/mot_1919__ak__113-003.pdf"/>
          <p>
            Motioner i Andra kammaren, Nr 113. 9
          </p>
          <p>
            få denna skillnad fullt utjämnad för alla vore ju helst önskligt,
            men så långt sträcker sig ej vår begäran. Vi missunna ej våra
            kamrater den högre pensionen, som de efter ett par års kvarstående
            i tjänsten kunna bli tilldelade, men vi måste av skäl, som vi
            ovan anfört, känna det i hög grad orättvist, att vår pension med
            825 kronor skall komma att understiga, vad våra nyssnämnda kam-
            rater nu synas ha utsikt att få. På full likhet med dem i pensionshänseende
            våga vi, som -sagt, ej yrka, men däremot ha vi tänkt oss möjligheten
            av att i detta fall kunna gå en medelväg och begära en tillökning
            av vår pension med minst 500 kronor. Enligt tillgängliga uppgifter
            uppgå folkskolepensionärerna för när- varande till omkring 2,000.
            Ett villfarande av vår här framställda un- derdåniga begäran skulle
            sålunda första året eller åren kräva ett belopp av cirka en million
            kronor, en i våra ögon visserligen ofantligt stor summa. Men då
            emellertid många av oss befinna sig i hög ålder och så småningom
            försvinna, kommer beloppet att så gott som omedelbart minskas
            för att inom en ej långt avlägsen framtid helt upphöra. På grund
            av vad vi härmed i all underdånighet anfört våga vi anhålla, att
            Eders Majestät ville till 1918 års riksdag avlåta proposition
            om förhöjning av samtliga nu levande pensionerade folkskollärares
            pen- sion med minst 500 kronor.» Den kommitté, som tillsattes
            att granska lönenämndens förslag till löner för folkskollärarkåren,
            fann sig föranlåten att föreslå en höjning. Därigenom höjdes sista
            lönegraden från 2,450 kr. till 3,000 kr., vilken höjning också
            av riksdagen fastställdes. Pensionsbeloppet räknat efter 75 4
            blev därmed också höjt från 1,838 kr. till 2,250 kr., vadan skill-
            naden i pension ej blir den i petitionen uppgivna 825 kr. utan
            i stället 1,237 kr. Det är dock ej endast de nu levande pensionerade
            folkskollärarna som befinna sig i ovan skildrade prekära situation.
            Samma är förhål- landet med pensionerade småskollärarinnor och
            änkor och barn efter avlidna lärare. . De skäl som framdragits
            för höjning av de pensionerade folkskollärarnas pensioner gälla
            i full utsträckning även för en liknande höjning av de pensionerade
            småskollärarinnornas pensioner ävensom pensionerna till avlidna
            lärares änkor och barn. En fullt exakt beräkning av det anslagsbelopp,
            som skulle krävas för en höjning av samtliga dessa pensioner med
            500 kr., kan ej här åstadkommas på grund av tidens knapphet för
            uppgifters anskaffande. Bihang till riksdagens protokoll 1919.
            4 saml. 43 häft. (Nr 112—2113.) 2
          </p>
          <pb facs="riksdagen-motions-pdf/data/1919/mot_1919__ak__113/mot_1919__ak__113-004.pdf"/>
          <p>
            10 Motioner i Andra kammaren, Nr 113.
          </p>
          <p>
            En sådan beräkning torde med lätthet dock kunna åstadkommas av
            utskottet.
          </p>
          <p>
            På grund av vad sålunda anförts tillåter jag mig hemställa,
          </p>
          <p>
            att riksdagen måtte besluta en förhöjning av pensionerade folkskollärares,
            pensionerade småskollära- rinnors och änkors och barns efter avlidna
            folkskol- lärare pensioner med 500 kr. från den 1 januari 1919.
          </p>
          <p>
            Stockholm den 20 januari 1919.
          </p>
          <p>
            H. Hansson i Rättvik.
          </p>
          <p>
            Stockholm 1919. Kungl. Boktryckeriet. P. A. Norstedt &amp; Söner.
            190588
          </p>
        </div>
      </div>
    </body>
  </text>
</TEI>
