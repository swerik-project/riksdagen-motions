<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00318">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__318/mot_1967__ak__318-001.pdf"/>
      <fw xml:id="i-VNDikvceRDZKKLJQGmcRJm">
        Motioner i Andra kammaren, nr 318 år 1967 9
      </fw>
      <div xml:id="i-ACxj9tePqHRtQ7skxntbsn" type="motHeader">
        <div xml:id="i-Fbo8VcryU72BgkhA52MMUo" type="motTitle"/>
        <div xml:id="i-NKFho22LBbDRgQEdvVYMSN" type="motSubmissionInfo"/>
      </div>
      <div xml:id="i-TZiU6wez3h4mg7y3Jjn7z3" type="motBody">
        <div xml:id="i-TZ2Ua2BXhDG8TYN4ZgaPvB">
          <p xml:id="i-BDgSjzg4H1Z6mgFoshyR3V">
            Nr 318
          </p>
          <p xml:id="i-5cBEmTNMQZCoEieyBPrJuj">
            Av herrar Ohlin och Hedlund, angående ungdomsvården. (Lika lydande
            med motion nr 240 i Första kammaren)
          </p>
          <p xml:id="i-WijEoWmvFiDngyX1rPrFDQ">
            Anstaltsvården på ungdomssidan är nästan lika eftersatt som kriminalvården.
            De båda målsättningar man uppställt för ungdomsvården förfelas,
            därför att personal och materiella resurser saknas för att genomdriva
            dem. Folkpartiet och centerpartiet har länge verkat pådrivande
            när det gäller vården av kriminell och asocial ungdom. Man har
            velat ge ungdomsvården betydligt ökade resurser i förhållande
            till rege- ringens anslagspolitik. I en motion till 1966 års riksdag
            påpekades att stora svårigheter vid ungdomsvårdsskolorna fortfarande
            förekommer, fastän både svenska och inter- nationella erfarenheter
            ger vid handen att den lilla gruppens princip är den enda framkomliga
            vägen vid detta slag av vård. ”Det är ett oavvisligt krav att
            denna prin- cip genomförs på samtliga ungdomsvårdsskolor”, framhölls
            i motionen. Man påpe- kade vidare att den svåra personalbristen
            bl.a. medför att samtal i lugn och ro mellan vårdpersonal och
            den unge nästan helt omöjliggörs. ”Detta innebär dels att vårdpersonalen
            berövas sina möjligheter — för att inte säga skyldigheter — att
            genom samtal påverka den unge i avsedd riktning, dels att den
            unge berövas sina möjlig- heter — för att inte säga rättigheter
            — att få diskutera sina många gånger ömtåliga problem”. Man visade
            också på bristerna ur bevakningssynpunkt och på den ofta torftiga
            miljön. Ett beklämmande resultat av personalbristen är, sade man,
            att ungdomar även upp till myndighetsåldern på sluten avdelning
            måste vara inlåsta på sina rum mellan klockan 1 och klockan 3
            på lördags- och söndagseftermiddagarna och, även sommartid, låses
            in på sina rum för natten klockan 8.30 på kvällarna. Här ännu
            mer än inom kriminalvården gäller det att man skapar livslånga
            vård- fall, därför att man av sparsamhet underlåter att sätta
            in alla resurser som skulle göra en reell rehabilitering möjlig.
          </p>
          <p xml:id="i-JsBB7fSe5CHjcGZyVpN3Kr">
            Utredning om ungdomsvårdsskolornas lokala anknytning
          </p>
          <p xml:id="i-8rj2nfwNiWbsqBW5TQdHGn">
            Sedan ungdomsvårdsskolorna successivt flyttades över till staten
            i slutet av trettio- talet, har situationen förändrats. Motiven
            för denna överflyttning var dels ungdoms- vårdsskolornas bristfälliga
            utrustning, dels behovet av en ökad differentiering av skolornas
            elever. I dag har behandlingsmetoderna förändrats. En långtgående
            diffe- rentiering anses inte längre så väsentlig, och anknytningen
            till hemmiljön framstår som ett viktigt moment i behandlingen.
            Det kan då vara rimligt att på nytt ta upp diskussionen om huvudmannaskapet
            för ungdomsvårdsskolorna. Från experter på ungdomsvård har riktats
            kritik framför allt mot ungdomsvår-
          </p>
          <pb facs="riksdagen-motions-pdf/data/1967/mot_1967__ak__318/mot_1967__ak__318-002.pdf"/>
          <fw xml:id="i-QSZ9LA1SBGGeHi87UBzBa1">
            10 Motioner i Andra kammaren, nr 318 år 1967
          </fw>
          <p xml:id="i-46TM5UfSs3QWbtVQYeAPLk">
            dens splittring. Intagning på ungdomsskola innebär för den unge
            ett mellanspel. Den behandling som påbörjats av psykiater, barnpsykologer
            och barnavårdsnämndens per- sonal på hemorten avbryts vid överflyttningen
            till ungdomsvårdsskola. Denna kom- mer på grund av den långt drivna
            differentieringen ofta att ligga mycket långt från hemorten. Efter
            ett eller ett par år på skolan flyttas han åter tillbaka till
            de myndig- heter som först tog ansvaret för honom. I den mån ungdomsvårdsskolorna
            inte ligger i samma län som föräldrahemmet uppstår inte bara svårigheter
            för kontakten mellan skolan och den barnavårdsnämnd som först
            handlagt fallet. Den viktiga kontakten med föräldrahemmet omöjliggörs
            oftast också. På fyrtiotalet gällde det enligt den dominerande
            vårdideologien att flytta den unge bort från uppväxtmiljön. Numera
            betonas mera kontakten med föräldrahemmet och den miljö som den
            unge skall återvända till efter intagningstiden. En mycket långt-
            gående differentiering förefaller inte heller lika väsentlig,
            när man i allt högre grad går över till små vårdenheter och till
            korta intagningstider följda av familjevård utom skolan. I detta
            läge är det rimligt att överväga om man i högre utsträckning kan
            ge ung- domsvårdsskolorna lokal anknytning, antingen genom att
            föra över förvaltningen till länsplanet eller möjligen genom att
            ge landstingen uppgiften att vara huvudmän för skolorna. I och
            med att landstingen övertagit mentalvården och organisationen
            för den psykiska barn- och ungdomsvården, förefaller det lämpligt
            att diskutera om inte ungdomsvårdsskolorna också skulle föras
            dit. Samma huvudmannaskap kan ha stor betydelse för skolpersonalens
            kontakter och erfarenhetsutbyte med personal inom näraliggande
            vårdområden. Socialvårdskonsulentutredningen förordade i sitt
            utlåtande 1963 att de statliga konsulenterna på länsplanet: sjukvårds-,
            barnavårds-, nykterhetsvårds- och efter- vårdskonsulenten för
            ungdomsvårdsskolorna skulle samordnas till en organisatorisk enhet.
            På detta sätt skulle man kunna förverkliga vård enligt familjeprincipen
            som i många sammanhang förordats. Denna omorganisation som vi
            hoppas snart kommer att förverkligas är ett skäl för att ungdomsvårdsskolorna
            skall föras över till lokal för- valtning. Naturligtvis kan många
            argument riktas mot ett byte av huvudman. Landstingen har så nyligen
            övertagit mentalsjukvården att förhållandena måste stabiliseras
            innan landstingen kan åta sig nya uppgifter. Viss differentiering
            måste givetvis fortfarande upprätthållas vid skolorna trots de
            små vårdenheterna. Särskilda skolor för skolplik- tiga och icke
            skolpliktiga elever samt för pojkar och flickor måste fortfarande
            finnas. Detta torde innebära att varje skola kommer att få ett
            upptagningsområde som om- fattar flera län eller landsting. Vi
            vill dock förorda att en utredning tillsätts för att undersöka
            hur man skall stärka ungdomsvårdsskolornas lokala ankytning. I
            detta sammanhang bör man också beakta gränsdragningen mot kriminalvården.
          </p>
          <p xml:id="i-VHQRwZXB41d7hcej8qWid4">
            Juridisk expertis i barnavårdsnämnden
          </p>
          <p xml:id="i-FArX1RgmnjL8Qt1p7DhhUX">
            I de motioner som vid 1966 års riksdag krävde en översyn av barnavårdslagen
            på- pekades bl.a. att många barnavårdsnämnder hade svårigheter
            att erhålla juridisk ex-
          </p>
          <pb facs="riksdagen-motions-pdf/data/1967/mot_1967__ak__318/mot_1967__ak__318-003.pdf"/>
          <fw xml:id="i-Q9HN3Uw5LtjaP6YzZaNn4p">
            Motioner i Andra kammaren, nr 318 år 1967 11
          </fw>
          <p xml:id="i-UiMSVZoboq9qHzyPL3wuMu">
            pertis i enlighet med kraven i 10 $ barnavårdslagen. Undersökningar
            i anledning av motionerna har visat att barnavårdsnämnderna i
            liten utsträckning använder sig av kommunalförbundens jurister
            och att juristmedverkan i många fall tycks vara ganska sparsamt
            förekommande. Vi finner detta oroande och vill varmt tillstyrka
            att detta problem behandlas av den aviserade utredningen. En annan
            form av juristmedverkan återfinns också i barnavårdslagens 20
            $ där det stadgas att ”den ärendet rör” har rätt att anlita biträde
            när han hörs av barna- vårdsnämnden eller företrädare för denna.
            Här läggs kostnaderna för juristens medverkan på den enskilde,
            vilket innebär att biträde sällan anlitas. I utlåtandet ”Rättssäkerheten
            vid administrativa frihetsbe- rövanden” 1960 uppgavs att i de
            många hundra avgöranden om frihetsberövanden som 1957 träffats
            av barnavårdsnämnderna hade rättsbildat biträde använts endast
            i 33 fall. Det är naturligtvis mycket otillfredsställande att
            frihetsberövanden skall kunna ske utan att den som berövas sin
            frihet har fått tillfälle att föra sin talan under former som
            garanterar en elementär rättstrygghet. Svårigheterna att anlita
            biträde ter sig särskilt motbjudande, när barnavårdsnämn- derna
            dessutom saknar tillgång till juridisk expertis inom nämnden.
            Det vore därför lämpligt att man provisoriskt, tills den aviserade
            utredningen om barnavårdslagen hunnit framläggas, kunde införa
            ett system med förordnande av offentligt biträde som arvoderas
            med offentliga medel av den typ som för domstolarnas del regleras
            i 21 kapitlet rättegångsbalken. Barnavårdsnämnderna borde alltså
            kunna anvisa offentligt biträde till dem som planeras bli föremål
            för frihetsberövanden. Vi föreslår därför att en utredning tillsätts
            med uppdrag att snarast framlägga förslag om en pro- visorisk
            form av offentligt biträde i barnavårdsärenden. Utredningen om
            barnavårds- lagen bör därutöver beakta detta problem på längre
            sikt.
          </p>
          <p xml:id="i-8gxpvrgHVxhSrrZ62vkb5s">
            Förslag om vissa förändringar när det gäller familjevården
          </p>
          <p xml:id="i-6pZS759je4q8CTLpgCAprm">
            Till 1966 års riksdag framlades från vårt håll motioner, där
            en skyndsam utred- ning om familjevård krävdes. Motionärerna ansåg
            dels att man borde utreda möj- ligheterna att utöka familjevården
            genom generösare ersättning till fosterföräldrarna, dels att den
            kommunala förebyggande familjevården borde utredas så att ett
            förslag om statligt stöd till denna verksamhet skulle kunna föreläggas
            årets riksdag. Man anförde att fosterhemsvården borde vara den
            naturliga vårdformen och an- staltsvården blott tillgripas som
            en sista åtgärd. Man påpekade vidare vikten av att man kan erhålla
            goda fosterhem. Tillgången på goda fosterhem står i samband med
            den ersättning som utbetalas till fosterföräldrarna. Den vård
            i fosterhem som sker före intagandet på ungdomsvårdsskola betalas
            fortfarande av kommunen, medan vård på ungdomsvårdsskola samt
            den familjevård som följer på skolvistelsen betalas av staten.
            Många kommuner gör beaktansvärda insatser. Inom många kommuner
            är dock ersättningen alltför låg. Detta har bl.a. påtalats av
            dåvarande socialministern, statsrådet Nilsson, i en interpellationsdebatt
            under 1962 års riksdag. Förhållandena torde inte ha förändrats
            avsevärt sedan dess.
          </p>
          <pb facs="riksdagen-motions-pdf/data/1967/mot_1967__ak__318/mot_1967__ak__318-004.pdf"/>
          <fw xml:id="i-bt6DXy61n3gF6CLcUgLPe">
            12 Motioner i Andra kammaren, nr 318 år 1967
          </fw>
          <p xml:id="i-4ERz4HuZnCRW1jmpFhQZHn">
            Allmänna beredningsutskottet har under två riksdagar haft att
            ta ställning till motioner i denna fråga (utl. nr 56/1965 och
            nr 36/1966). Utskottet instämde därvid i motionärernas bedömning
            av värdet av familjevård, man förklarade att det själv- fallet
            var angeläget att inplacering i hem av ifrågavarande kategori
            barn och ung- domar skall ske på villkor som stimulerar lämpliga
            familjer att ställa sig till förfogan- de. Man förmodade att den
            ekonomiska ersättningen här spelade en inte oväsentlig roll. Utskottet
            anförde vidare bl.a., att ersättning till fosterföräldrar i många
            kom- muner inte är av tillfredsställande storlek. Utskottet avstyrkte
            dock förslaget om stat- ligt stöd till kommunernas familjevårdsverksamhet.
            Man hänvisade här främst till att riksdagen antagit ett allmänt
            skatteutjämnande system som — jämte vissa insatser från landstingens
            sida — skulle kunna möjliggöra en generösare behandling av er-
            sättningsfrågorna och därmed ge förbättrade förutsättningar för
            familjevården. 1966 avstyrktes motionen med samma motivering.
            Riksdagen beslutade i enlighet med ut- skottets förslag. Vi beklagar
            att riksdagen inte antog den av oss förordade linjen. Det rör
            sig här om ett socialt problem av allra största betydelse. Det
            måste av humanitära skäl vara mera väsentligt att, då den unge
            visar de första tecknen på missanpassning, placera honom i fosterhem
            och hindra fortsatt kriminalitet än att låta hans utveckling fortsätta
            tills han måste tas in på ungdomsvårdsskola, där han i många fall
            fortsätter att utvecklas i kriminell riktning. Också ur ekonomisk
            synpunkt förefaller detta vara det lämpligaste tillvägagångssättet.
            Vård i familj är väsentligt billigare än vård på skola också om
            ersättningen till fosterföräldrarna blir mycket generöst tilltagen.
            I den mån kom- munerna underlåter att fullfölja sina uppgifter
            inom den förebyggande ungdoms- vården, måste man med andra medel
            tillse att den förebyggande vården förbättras och att fosterföräldrarna
            erhåller en rejäl ersättning för sitt arbete. Här bör man på längre
            sikt beakta fosterhemmens samband med den psykiska barna- och
            ung- domsvården och med ungdomsvårdsskolorna. Det finns skäl som
            talar för att de olika formerna av familjevård förs till samma
            huvudman. Vi vill därför föreslå att familje- vården tas upp till
            behandling av den ovan föreslagna utredningen och ungdoms- vårdsskolornas
            organisation. Trots att man nu infört det kommunala skatteutjäm-
            ningsbidraget borde man dessutom kunna tänka sig specialdestinerade
            provisoriska bidrag till kommuner för ändamål som är särskilt
            väsentliga. Vi förordar att riks- dagen hos Kungl. Maj:t skall
            begära att förslag snarast framlägges om förbättrade resurser
            för familjevården. Ett annat problem när det gäller familjevården
            rör ungdomsvårdsskolelevernas möjligheter att placeras i det egna
            hemmet för vård utom skola. Erfarenheten har visat att det finns
            fall där en placering i det egna hemmet är både önskvärd och lämplig
            men där kontinuiteten i elevens fostran bör bibehållas genom att
            tillsynen åvilar skolan även i fortsättningen. Det kan t.ex. finnas
            elever med vissa uttalade ka- rakteristika — framför allt konstitutionella
            defekter — då föräldrarna kan bedömas som bäst lämpade att med
            skolans stöd handha sitt barns uppfostran. I andra fall kan det
            vara önskvärt att återplacera eleverna i det egna hemmet för att
            fortsätta en be- handling som inletts vid t.ex. en barnpsykiatrisk
            klinik.
          </p>
          <pb facs="riksdagen-motions-pdf/data/1967/mot_1967__ak__318/mot_1967__ak__318-005.pdf"/>
          <fw xml:id="i-6UmGueGKeVT8b21SWoqwrN">
            Motioner i Andra kammaren, nr 318 år 1967 13
          </fw>
          <p xml:id="i-EFBVs58vxxs3XtEgTcYZQc">
            Emellertid kan ungdomsvårdsskoleelever inte placeras i det egna
            hemmet utan att skrivas ut från skolan, vilket innebär att skolans
            stöd till eleven upphör. Under de senaste åren har vid ungdomsvårdsskolorna
            anställts särskilda befattningshavare för vården utom skolan.
            Dessas arbete inriktas på att planera för elevens placering samt
            öva tillsyn över de elever som vårdas utanför anstalten. Själva
            omplaceringen blir ofta för eleven en svår period, då han behöver
            skolans stöd. Anstaltsvården och den öppna vården är två led i
            samma behandling. Lagen bör därför vara så utformad, att den tillåter
            största möjliga flexibilitet och hänsyn till varje elevs särskilda
            behov. Motioner i denna fråga framlades till 1966 års riksdag,
            varvid problemställningen hänvisades till den aviserade utredningen
            om barnavårdslagen. Vi anser emellertid att detta är en fråga
            som knappast kräver en lång utredning. Däremot vore det vä- sentligt
            om frågan kunde få en snar lösning. Vi förordar därför omedelbar
            försöks- verksamhet. Ett tredje problem i familjevården är att
            fosterföräldrarna vanligen saknar utbild- ning för sin ansvarsfyllda
            uppgift. I och med att en reguljär utbildning för tillsyns- personalen
            inom kriminalvård, ungdomsvård och vården av alkoholmissbrukare
            och inomverkskurser för övervakare och samtalsledare startas,
            borde förutsättningar föreligga för att igångsätta utbildningskurser
            för sådana fosterföräldrar som tar emot missanpassad ungdom. Vi
            ser en sådan utbildning som ett stort behov.
          </p>
          <p xml:id="i-TTTCmejbwcRB8XYpwRJFaJ">
            Behandlingsforskning vid ungdomsvårdsskolorna
          </p>
          <p xml:id="i-5en42DPCBLDKdANpsnUYfE">
            I betänkandet ”Behandlingsforskning vid ungdomsvårdsskolorna”
            (SOU 1964:24) har på grundval av en ingående utredning om ungdomsvårdsskolornas
            vård och be- handling framförts förslag om ett särskilt forskningsorgan.
            Kommittén föreslår att ett sådant skall inrättas i form av en
            sektion inom kriminalvetenskapliga institutet vid Stockholms universitet.
            Den vetenskapliga ledningen föreslås ligga hos ett sär- skilt
            råd, sammansatt av representanter för olika vetenskapsgrenar,
            i första hand be- teendevetenskaperna. I detta råd bör sitta representanter
            för de myndigheter som an- svarar för behandlingsarbetet. Sektionen
            föreslås stå under ledning av en vetenskaps- man med professors
            ställning. Förslaget om ett särskilt forskningsorgan för behandlingsforskningen
            vid ungdoms- vårdsskolorna var mycket välkommet. Trots att vården
            av missanpassad ungdom länge befunnit sig i ett krisläge i vårt
            land med bl.a. för vissa kategorier högre åter- fallssiffror än
            för kriminalvårdens klientel, är Sverige fortfarande beträffande
            kri- minologisk forskning ett av de sämst utrustade industriländerna.
            Vården vid ungdoms- vårdsskolorna har under flera tiotal år varit
            föremål för en rad kartläggningar och ut- redningar, vilkas rekommendationer
            endast lett till punktvisa förstärkningar av re- surserna. Den
            vetenskapliga forskning på hög akademisk nivå med tvärvetenskaplig
            samverkan, som på längre sikt verkligen skulle kunna ge ungdomsvårdsskolorna
            effek- tiva vårdmetoder, har totalt saknats. Trots det stora behovet
            av sådan forskning har inte heller, sedan kommittén för behandlingsforskning
            vid ungdomsvårdsskolorna framlagt sitt förslag, några åtgärder
            vidtagits för att förverkliga det föreslagna forsk- ningsorganet.
            Vi vill därför återupprepa vårt krav från föregående års riksdag
            att
          </p>
          <pb facs="riksdagen-motions-pdf/data/1967/mot_1967__ak__318/mot_1967__ak__318-006.pdf"/>
          <p xml:id="i-8TSzkqDg374bi2HKiHtPJ4">
            14
          </p>
          <fw xml:id="i-Pqm3PnRiLRrfLGW1kkvauP">
            Motioner i Andra kammaren, nr 318 år 1967
          </fw>
          <p xml:id="i-TVrgcn13cPSrtDowFA68wD">
            en avdelning för behandlingsforskning fr.o.m: den 1 juli 1968
            inrättas vid Stock-
          </p>
          <p xml:id="i-BV9KjGE8e3VDKKkfFF48t4">
            holms universitet.
          </p>
          <p xml:id="i-CwUmBcBM7mHVEs3oDKxrsh">
            Med anledning av vad som ovan anförts hemställer vi,
          </p>
          <p xml:id="i-FtR1n5W6XwG4tzVyPitwBu">
            1.
          </p>
          <p xml:id="i-PuXjE4NmFYvHixxuAzymT5">
            att riksdagen måtte i skrivelse till Kungl. Maj:t anhålla om
            utredning om ungdomsvårdsskolornas och familjevårdens ställ- ning
            med beaktande av vad som angivits i det ovanstående, att försöksverksamhet
            kommer till stånd med utplacering i elevernas egna hem beträffande
            sådan placering för vård utom skola som nämns i 66 $ barnavårdslagen,
            förslag — i avvaktan på slutliga förslag från utredningen om barnavårdslagen
            — om en provisorisk reform beträffande offent- ligt biträde i
            barnavårdsärende, innebärande att möjligheter skapas att förordna
            biträde som arvoderas med offentliga medel,
          </p>
          <p xml:id="i-LWGKLEzzjboWdyB9KNFyQR">
            . förslag om regler för ersättning till kommunerna för familje-
          </p>
          <p xml:id="i-3RLrGeLNkZhN63wUFUchtY">
            vård som föregår ungdomsvårdsskoleplaceringar, förslag om inrättande
            av ett organ för behandlingsforskning vid kriminalvetenskapliga
            institutet vid Stockholms universitet fr.o.m. den 1 juli 1968.
          </p>
          <p xml:id="i-Vxa7Tb8k2W4UpeTBWZ8nJS" type="date">
            Stockholm den 24 januari 1967
          </p>
          <div xml:id="i-K2QL8hHiivzWNDTpMEtN2n" type="signatureBlock">
            <p xml:id="i-7VW8DrYyZuWgRJe3jtxqX9" who="i-BqDGKscaLhUZHhaFFmx5pf" type="signature">
              Bertil Ohlin (fp)
            </p>
            <p xml:id="i-J4gRxwL4KAquzWjbozxwvP" who="i-KaEwnQ53dsfqZGV8fcpYbX" type="signature">
              Gunnar Hedlund (cp)
            </p>
          </div>
        </div>
      </div>
    </body>
  </text>
</TEI>
