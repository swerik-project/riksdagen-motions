<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-NU-00223">
  <teiHeader>
    <fileDesc>
      <titleStmt>
        <title>Naturgasförsörjning</title>
        <author corresp="i-P2x4fiHNXrW2XTzJZRJeJJ i-JSSYZnWrKjtbfWDmu1qLSb">av Bengt-Anders Johansson och Magdalena Andersson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Naturgasförsörjning</title>
          <idno type="rdwebb">GR02N223</idno>
          <rs type="number">N223</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GR02N223/text</ref>
          <ref type="dokument_url_html">http://data.riksdagen.se/dokument/GR02N223</ref>
          <ref type="dokumentstatus_url_xml">http://data.riksdagen.se/dokumentstatus/GR02N223</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-P2x4fiHNXrW2XTzJZRJeJJ</idno>
            <name>Bengt-Anders Johansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JSSYZnWrKjtbfWDmu1qLSb</idno>
            <name>Magdalena Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LVRJX1TKVQAkXrZTgNRWoM" type="signed"/>
        <correspContext corresp="i-LVRJX1TKVQAkXrZTgNRWoM">
          <note type="signatory" corresp="i-P2x4fiHNXrW2XTzJZRJeJJ"/>
          <note type="signatory" corresp="i-JSSYZnWrKjtbfWDmu1qLSb"/>
        </correspContext>
        <correspAction xml:id="i-QXRR5PVzjgr562qA8bHFKG" type="referral">
          <date when="2003-10-15"/>
        </correspAction>
        <correspAction xml:id="i-QmEZDJkwzo6k5iU2z8DguE" type="dismissal">
          <date when="2003-10-15"/>
        </correspAction>
        <correspAction xml:id="i-DcKuA8ZzWtyRsTDjkEMAsu" type="submission">
          <date when="2003-10-07"/>
        </correspAction>
        <correspAction xml:id="i-HvX9iGbqLuw6gpKHxjCouQ" type="assigned"/>
        <correspContext corresp="i-HvX9iGbqLuw6gpKHxjCouQ">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_N_0223/mot_200304_N_0223-0001.pdf"/>
      <div xml:id="i-W57mxT1yCVJif7zPZ5sKMK" type="motHeader">
        <div xml:id="i-VW56ucN7C5MNRMQDqyxNxr" type="motTitle"/>
        <div xml:id="i-Q8tywoZkj6S58sZbQXyxkb" type="motSubmissionInfo"/>
      </div>
      <div xml:id="i-NcdNMqQoEv8XffH3CPvxrN" type="motBody">
        <div xml:id="i-RgTDtWWzhpxBVsKKz6G5cV">
          <p xml:id="i-Xs4kUiho2JWdD7kuXLoQCo">
            2003/04 mnr: N223 pnr: m1256
          </p>
          <p xml:id="i-B45CogUbnbZ5jqQLikBcKF">
            Motion till riksdagen 2003/04:N223
          </p>
          <p xml:id="i-M8UP4aBKyzoQkpRczsqx9W">
            av Bengt-Anders Johansson och Magdalena Andersson (m)
          </p>
          <p xml:id="i-48Fv1UY59sdy8rmgshVHBM">
            Naturgasförsörjning
          </p>
          <p xml:id="i-Dwvh7JP5DpUQjoGASedbRK">
            Förslag till riksdagsbeslut
          </p>
          <p xml:id="i-CjLciQcaLyEPz3uYtXd361">
            1. Riksdagen tillkännager för regeringen som sin mening vad i
            motionen anförs om naturgasens fördelar. 2. Riksdagen tillkännager
            för regeringen som sin mening vad i motionen anförs om fortsatt
            utbyggnad av naturgasförsörjningen norr om Gislaveds kommun.
          </p>
          <p xml:id="i-BMhimY1CirQu7YD7pY7cFQ">
            Motivering
          </p>
          <p xml:id="i-X9eczCdBmLzrNSDHdtMUwV">
            Goda erfarenheter av användningen med naturgas har lett till
            en successiv utbyggnad av naturgasnätet i Sverige. I de områden
            i västra Småland och i övrig Gnosjöbygd där naturgasen har varit
            tillgänglig, har den mindre industrin kunnat tillgodogöra sig
            de fördelar tillgången på naturgas har inneburit. Vi vet att utbudet
            av energi är en av de faktorer som kan ha avgörande betydelse
            för beslut om satsningar. Tillgången till naturgas förbättrar
            förutsättningarna för nyetablering och vidareutveckling av företag
            och industrier. Tillverkningsprocesserna inom industrin kräver
            inte bara stora mängder energi, utan har ibland specifikt behov
            av gasformigt bränsle. Tillgången till naturgas skapar därför
            en mer flexibel och lättanpasslig företagsmiljö. Naturgasen har
            visat sig ge konkurrensmässiga fördelar, vilket blir uppenbart
            vid jämförelser mellan den svenska marknaden och den europeiska.
            Tyskland lutar sig i dag i allt större utsträckning mot naturgas
            som energikälla. Den höga verkningsgraden innebär att den tyska
            industrin kan få betydande energieffektiviseringar och därmed
            en konkurrensfördel. De miljövinster som följer med naturgas ger
            dem också en fördel gentemot länder och industrier som inte kan
            uppvisa en lika effektiviserad energisektor.
          </p>
          <pb facs="riksdagen-motions-pdf/data/200304/mot_200304_N_0223/mot_200304_N_0223-0002.pdf"/>
          <p xml:id="i-Mm131rRQYy64MCB39BQbdY">
            2003/04:N223
          </p>
          <p xml:id="i-SX4NUJF6KusGN8mXBuaxem">
            Erfarenheterna visar att en ökad naturgasanvändning främst har
            ersatt kol, olja och gasol. Det har lett till en minskning av
            utsläppen av många miljö- och hälsopåverkande ämnen. Naturgasen
            är en mycket ren energikälla och medför inga utsläpp av sot, stoft
            eller tungmetaller. Det gör också att naturgasanvändning bidrar
            till en förbättrad arbetsmiljö hos industriföretag som har valt
            att använda sig av den. Naturgas ger möjlighet till högre elutbyte
            i ett kraftvärmeverk jämfört med alternativen. Kraftvärme baserad
            på naturgas kan ersätta kolkraft, vilket leder till avsevärt minskade
            utsläpp av koldioxid. Forskningsprojekt som genomförts på Chalmers
            tekniska högskola har visat att det finns lönsamhet för fjärrvärmen
            att öka sina marknadsandelar i Norden de kommande decennierna,
            eftersom kraftvärmen är så resurseffektiv. Vi ser hur energimarknaderna
            i allt större utsträckning integreras med varandra, och i snabbare
            takt. EU rör sig successivt mot en allt friare marknad och större
            handelsutbyte över gränserna. Denna utveckling driver också på
            skiftet från olja till naturgas. Sverige står emellertid fortfarande
            delvis utanför denna utveckling. Naturgasnätet sträcker sig i
            dag från Spanien till sydvästra Sverige, men inte längre. Industriregionerna
            i mellersta Sverige är därmed i princip ensamma inom EU om att
            sakna kontakt med övriga Europas naturgasförsörjning. Det finns
            således starka skäl för att fortsätta utbyggnaden av naturgasnätet
            norr om Gislaved. Det kräver att staten skickar tydliga signaler
            om att naturgasen är en viktig del av det samlade energiutbudet.
            Det betyder inte att staten behöver ägna sig åt detaljreglering,
            utan helt enkelt om att tillse att spelreglerna för det svenska
            näringslivet är likvärdiga konkurrenternas. Det handlar om att
            ge goda förutsättningar för fortsatt utbyggnad av naturgasnätet
            och att skapa ett energiskattesystem som inte gynnar utländska
            energislag med dåliga miljöegenskaper framför inhemsk ren elproduktion.
            Det handlar om att upprätthålla långsiktiga, stabila och transparenta
            villkor för energiproduktionen i Sverige. Det kommer i sin tur
            att borga för att svenskt näringsliv kan utveckla den mångfald
            och kvalitet som i längden är förutsättningen för hela den svenska
            välfärden.
          </p>
          <p xml:id="i-836YFD6cWbvi7oiCLVohti" type="date">
            Stockholm den 29 september 2003
          </p>
          <div xml:id="i-KLckScKHJ3WL47u8trNTH3" type="signatureBlock">
            <p who="i-P2x4fiHNXrW2XTzJZRJeJJ" type="signature">
              Bengt-Anders Johansson (m)
            </p>
            <p who="unknown" type="signature">
              Magdalena Andersson (m)
            </p>
          </div>
        </div>
      </div>
    </body>
  </text>
</TEI>
