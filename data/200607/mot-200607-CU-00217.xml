<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-CU-00217">
  <teiHeader>
    <fileDesc>
      <titleStmt>
        <title>Förbud mot könsdiskriminerande reklam</title>
        <author corresp="i-Nj6rnCfHps9ZzFLuPuYaNj">av Egon Frid m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbud mot könsdiskriminerande reklam</title>
          <idno type="rdwebb">GU02C217</idno>
          <rs type="number">C217</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GU02C217/text</ref>
          <ref type="dokument_url_html">http://data.riksdagen.se/dokument/GU02C217</ref>
          <ref type="dokumentstatus_url_xml">http://data.riksdagen.se/dokumentstatus/GU02C217</ref>
          <ref type="doc">http://data.riksdagen.se/fil/1BDB07BD-588E-4C07-9227-04D106C809F7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HaRa3PusdRVx94ZJw2Ebfs" type="signed"/>
        <correspContext corresp="i-HaRa3PusdRVx94ZJw2Ebfs">
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-5EZDhdKQTuj5SsVsUHEY9p" type="referral">
          <date when="2006-11-07"/>
        </correspAction>
        <correspAction xml:id="i-S3gu1aXsLqRtDsk2vWoy66" type="dismissal">
          <date when="2006-11-07"/>
        </correspAction>
        <correspAction xml:id="i-CNUBiNofegrZdBPjm9ap3S" type="submission">
          <date when="2006-10-31"/>
        </correspAction>
        <correspAction xml:id="i-C3L3BPwaxdve4bembLvWte" type="numbering">
          <date when="2006-10-30"/>
        </correspAction>
        <correspAction xml:id="i-HcRBeQD69rUk3pyu4KNnrK" type="transfer">
          <date when="2006-10-19"/>
        </correspAction>
        <correspAction xml:id="i-81VdUc2574oWo8miWtE3SY" type="assigned"/>
        <correspContext corresp="i-81VdUc2574oWo8miWtE3SY">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-24eb4MV5H6aQMrc4ubjqbA">
            Förslag till riksdagsbeslut
          </head>
          <p xml:id="i-XCZeormZiSyYrjKo3n3oCa">
            Riksdagen begär att regeringen lägger fram förslag till lagstiftning
            om förbud mot könsdiskriminerande reklam enligt vad i motionen
            anförs.
          </p>
        </div>
        <div type="motContent">
          <head xml:id="i-Uxb3mkdSVdfeVSjbdmMSBV" type="h1">
            Förbud mot könsdiskriminerande reklam
          </head>
          <head xml:id="i-5v31ViSidwbwCwwPHQngTo" type="h1">
            Könsdiskriminerande reklam
          </head>
          <p xml:id="i-9SRchcQMUMKTp9QpF4SEF4">
            Reklamen är ett medel som används i ett kommersiellt syfte för
            att påverka oss att konsumera. Även om reklamen har till huvudsyfte
            att öka efterfrågan på varor och tjänster påverkar den också mottagarens
            medvetande när det gäller frågor som inte har något direkt samband
            med de utannonserade varorna och tjänsterna. Reklamen spelar på
            vår rädsla för att vara oattraktiva och överviktiga, för att åldras
            och bli ensamma osv. Reklamen skapar och upprätthåller stereotypa
            idealbilder av män och kvinnor. Bilderna är nästan utan undantag
            retuscherade, vilket leder till att de befäster ett skönhetsideal
            som inte existerar i verkligheten. Reklamen skapar och upprätthåller
            den heterosexuella normen.
          </p>
          <p xml:id="i-R69VjptsJNTYjmg1wn8exp">
            Sexualiseringen av det offentliga rummet ökar. De onaturliga
            kroppsidealen som skapas och upprätthålls av reklamen påverkar
            såväl tonårsflickor som pojkar negativt. Reklamen förmedlar också
            en könsstereotyp bild till barn och ungdomar. Vidare sänder könsdiskriminerande
            reklam en tydlig signal om att det är acceptabelt att behandla
            andra människor, i synnerhet kvinnor, som objekt som kan konsumeras.
            Att mode, musik, reklam och annat medieinnehåll influeras av ett
            pornografiskt bildspråk och pornografiska attribut försvårar jämställdhetsarbetet
            och legitimerar kvinnors underordning i samhället. Många kvinnor
            och män känner sig kränkta speciellt av framställningen av kvinnor
            som rena sexualobjekt. Objektifieringen som framför allt kvinnor
            utsätts för i kommersiella syften är därför på många sätt ett
            allvarligt samhällsproblem.
          </p>
          <p xml:id="i-N16pG29fku9r8nCqqwPsjz">
            Könsdiskriminerande reklam brukar delas in i två huvudgrupper,
            nämligen kränkande reklam och schabloniserande reklam. Könsdiskriminerande
            reklam kan vara diskriminerande för såväl kvinnor som män. Med
            kränkande reklam avses i dessa sammanhang framställningar vars
            innehåll i egentlig mening diskriminerar det ena könet, dvs. reklam
            som förmedlar ett budskap som på ett eller annat sätt nedvärderar
            könet i fråga. Med schabloniserande reklam avses framställningar
            som återspeglar ett föråldrat könstänkande och därigenom motverkar
            strävanden efter jämlikhet mellan könen.
          </p>
          <p xml:id="i-A3BvxNwgdQ2PU4W1KRo2DG">
            I Norge, Danmark, Finland och Island finns redan lagstiftning
            som är tilllämplig på könsdiskriminerande reklam. Utformningen
            av lagstiftningen skiljer sig åt mellan de olika länderna. I korthet
            har man valt att införa regler mot könsdiskriminerande reklam
            i lagstiftning om marknadsföring, avtalsvillkor och jämställdhet
            eller så har man som i Finland genom praxis funnit att redan befintlig
            konsumentskyddslagstiftning är tillämplig.
          </p>
          <p xml:id="i-ECigcTrDB8vv52R7QVZcaV">
            Sverige har genom olika internationella konventioner åtagit sig
            att motverka könsdiskriminering. Dock är varken marknadsföringslagen
            eller diskrimineringslagstiftningen tillämplig på könsdiskriminerande
            reklam. Lagstiftaren har i stället överlåtit åt näringslivet att
            genom frivilliga åtgärder motverka den könsdiskriminerande reklamen.
            Vi anser att detta är beklagligt och vill framföra kritik mot
            hur Näringslivets etiska råd mot könsdiskriminerande reklam (ERK)
            har skött sitt uppdrag.
          </p>
          <head xml:id="i-HGg7Nuc4awfVT3rLHHCCxr" type="h1">
            Avvägning mellan olika intressen
          </head>
          <p xml:id="i-J7t8hjXbtmTCe9hrvEAV9W">
            Frågan om könsdiskriminerande reklam har debatterats och utretts
            i flera omgångar sedan mitten av 1970-talet. Både lagutskottet
            och konstitutionsutskottet har i ett flertal betänkanden uttalat
            att ett förbud mot könsdiskriminerande reklam kräver ändringar
            i tryckfrihetsförordningen (TF) och yttrandefrihetsgrundlagen
            (YGL). Tryckfriheten har, som en del av yttrandefriheten, en särskilt
            stark ställning i Sverige. Att få tycka, tänka och förmedla tankar
            till andra är centralt i en demokrati. Yttrandefriheten innebär
            ett skydd för medborgarna mot ingripanden från statsmakternas
            sida. Men denna frihet kan, och får, inskränkas om den kränker
            andra värden eller friheter som också anses centrala i vårt samhälle.
            Enskilda eller allmänna intressen av olika slag kan väga tyngre.
          </p>
          <p xml:id="i-Kwd7jCLWaTZyLbE22mrNte">
            I de olika utredningar som gjorts om könsdiskriminerande reklam
            har det huvudsakligen förekommit två utgångspunkter som lett till
            olika sätt att avväga intresset av tryckfriheten mot andra intressen.
            Dels har innehållet i den tryckta skriften prövats mot syftet
            med tryckfriheten, vilket är att säkerställa ett fritt meningsutbyte
            och en allsidig upplysning. Om innehållet inte handlar om upplysning
            och meningsutbyte, har man inte ansett att den könsdiskriminerande
            reklamen skyddas av TF. Denna argumentation har använts beträffande
            kommersiell reklam i den del som reglerats i marknadsföringslagen
            (MFL), dvs. otillbörlig marknadsföring i förhållande till konsumenter
            och näringsidkare. Dels har all tryckt skrift betraktats som skyddad
            av TF. Här är det alltså mediet i sig som är skyddat. Utifrån
            denna utgångspunkt har det krävts ett uttryckligt stöd i grundlagen
            för att könsdiskriminerande reklam ska kunna undantas. Exempel
            på undantag är reklam för alkohol och tobak samt produktion och
            spridning av barnpornografi (Ds 1994:64 s. 82 ff.).
          </p>
          <head xml:id="i-MiAFqfTyWKTquyAoW6PLZx" type="h1">
            ERK
          </head>
          <p xml:id="i-MsLYxq7vCYsArYpVCdk55E">
            År 1988 inrättades Näringslivets etiska råd mot könsdiskriminerande
            reklam (ERK). Huvudmän för ERK är Sveriges-Annonsörer, Sveriges
            Reklamförbund, Tidningsutgivarna, Sveriges Tidskrifter, Radioutgivareföreningen,
            SF Media, The Swedish Directmarketing Association (SWEDMA), TV
            3, TV 4, Kanal 5 samt utomhusbolagen (Clear Channel och JC Decaux).
          </p>
          <p xml:id="i-AT3VicNdVvafvaLajRwswG">
            Enligt stadgarna har rådet till uppgift att genom normbildande
            verksamhet motverka könsdiskriminering i reklam och bidra till
            en hög etisk standard hos annonsörer och reklamproducenter. Tidigare
            förslag (Ds 1994:64) avseende lagstiftning mot könsdiskriminerande
            reklam har utsatts för massiv kritik från berörda näringslivsorganisationer.
            ERK:s huvudmän anförde bl.a. i ett remissyttrande att könsdiskriminerande
            reklam handlar om åsikter, värderingar och attityder i samhället
            vilka är grundlagsskyddade.
          </p>
          <p xml:id="i-48kD4s9LJuBEmVMJ7XgyS6">
            Syftet med ERK är förutom att motverka könsdiskriminerande reklam
            även att motverka ett förbud mot sådan reklam för att värna om
            yttrandefriheten (ERK:s verksamhetsberättelse 1996). De som har
            motsatt sig lagstiftning har även gjort gällande att näringslivets
            egenåtgärder på området är mer verkningsfulla än vad som kan åstadkommas
            genom lagstiftning.
          </p>
          <p xml:id="i-DrgnsjikpqPRaM2Ff2F6sv">
            Vänsterpartiet ifrågasätter om ERK med en sådan inställning verkligen
            kan ta sin uppgift att verka mot könsdiskriminerande reklam på
            allvar. ERK:s avgöranden har formen av uttalanden. Även om en
            anmälan skulle leda till att ERK finner att en annons är könsdiskriminerande
            stannar kritiken vid ett uttalande. En fälld annonsör drabbas
            därför inte av några som helst sanktioner. Vidare offentliggörs
            inte alla ERK:s avgöranden.
          </p>
          <head xml:id="i-9NrDqXtiuoxauR5k5z2RMc" type="h1">
            Tidigare ställningstaganden
          </head>
          <p xml:id="i-YEqqw4jw6BTEPUWHbBFW2p">
            Lagutskottet har i flera betänkanden (bet. 2003/04:LU8 och bet.
            2004/05:LU8) avstyrkt Vänsterpartiets motioner med krav på en
            utredning om lagstiftning mot könsdiskriminerande reklam. Lagutskottet
            motiverade sitt ställningstagande med att ett förbud mot könsdiskriminerande
            reklam skulle kräva en grundlagsändring samt inskränkningar i
            tryckfriheten och yttrandefriheten.
          </p>
          <p xml:id="i-6yynJu2udbrrYSffVYbbXc">
            Utskottet har även anfört att en dylik lagstiftning skulle komma
            i fråga dels först om det framstår som det enda alternativet för
            att komma till rätta med problemet, dels att den diskriminerande
            reklamen måste förekomma i en sådan omfattning att inskränkningar
            i grundlagarna är oundgängligen påkallade (bet. 2004/05:LU8).
          </p>
          <p xml:id="i-XXSxScXfcPr6wJ29c2zmJs">
            Vid den senaste riksdagsbehandlingen hade den dåvarande regeringen
            påbörjat en översyn av omfattningen av sexualiseringen i reklamen.
            Syftet var att på nytt ta ställning till en eventuell reglering
            av den könsdiskriminerande reklamen (prop. 2005/06:105 s. 108,
            bet. 2005/06:LU20 s. 14, bet. 2005/06 LU33 s. 42). Detta var mycket
            glädjande eftersom Vänsterpartiet drivit frågan sedan 1970-talet.
          </p>
          <p xml:id="i-G8Xr5qEPLLrxk3NjNxT3Y5">
            Dock har regeringsskiftet grusat våra förhoppningar om att regeringen
            ska fullfölja det påbörjade arbetet. Delar av den borgerliga alliansen
            har tydligt deklarerat att något förbud mot könsdiskriminerande
            reklam inte är aktuellt för dem (bet. 2005/06:LU33 s. 73). I en
            reservation skriver de bl.a. att sexism och könsrollsschabloner
            inte kan förbjudas bort och att en eventuell utredning i en sådan
            riktning vore en återvändsgränd som bara betydde att värdefull
            tid gick förlorad. De borgerliga reservanterna menar i stället
            att enskilda konsumenter ska använda sin makt för att välja bort
            könsdiskriminerande attityder ur marknadsföringen (bet. 2005/06:LU33
            s. 73).
          </p>
          <p xml:id="i-9gy2RhPGTABVeE9aqHXoTq">
            Vänsterpartiet tror självfallet också på att det är bra med en
            stark konsumentmakt. I fallet med könsdiskriminerande reklam kan
            vi dock se att de kommersiella krafterna är för starka för att
            enskilda konsumenter ska rå på dem. Konsumenterna saknar dessvärre
            reell makt att utforma reklamen. En privatperson kan anmäla könsdiskriminerande
            reklam till ERK, men detta innebär inte att det fällda företaget
            drabbas av någon sanktion.
          </p>
          <p xml:id="i-KbfdVvnuQFBhedb9SXLzCg">
            Vänsterpartiet menar att den könsdiskriminerande reklamen är
            ett allvarligt samhällsproblem som kräver kraftfulla åtgärder.
            Vi menar att ett förbud är den enda möjligheten att sätta stopp
            för könsdiskriminerande reklam samt en nödvändig signal om att
            förnedringen av det kvinnliga könet är oacceptabel. Vår ståndpunkt
            är att frågan om det bör lagstiftas om ett förbud mot könsdiskriminerande
            reklam utretts tillräckligt och att tiden är mogen för att se
            över hur en sådan lagstiftning ska utformas.
          </p>
          <p xml:id="i-L2eCTBsE6PAaqKY4SZDJ6a">
            Regeringen bör därför återkomma med förslag till lagstiftning
            om förbud mot könsdiskriminerande reklam.
          </p>
        </div>
        <div type="motSignatures">
          <list>
            <item xml:id="i-PpcBXKVgKoyqQdde86jHhZ" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-Ksuts4en8gG87ccvQGjkm7" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-RKuJw9URrwSer3pZSBxGS8" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-VrLPJTAgcN9zouyB5Fs65H" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-8yHiHzXJkduVZFrnZHTvUk" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-FSP4HpnNVFsKriCehnj9NQ" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-PALKQXEX1T3eWtMSPXSXm5" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
