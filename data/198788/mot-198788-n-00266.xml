<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-n-00266">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_266/mot_198788_n_266-001.pdf"/>
      <div xml:id="i-8dpR63MZEpNBucnL9WHF1V" type="motHeader">
        <div xml:id="i-Mn3aSBNNWNgUCRQ3mxtSAh" type="motTitle"/>
        <div xml:id="i-Rro5Rq59iDTTUXdWqqEj6o" type="motSubmissionInfo"/>
      </div>
      <div xml:id="i-KHpZ69kdourv8j2QL5aezZ" type="motBody">
        <div xml:id="i-C573Dcjn3s3hq1UkfTcfAs">
          <p xml:id="i-XzJBhj3mJVz7J6WPwWRAcF">
            Motion till riksdagen 1987/88:N266
          </p>
          <p xml:id="i-SSejxk5GDyxn4BVHXsmZoW">
            av Per Stenmarck och Rune Rydén (m) om viss ändring i lagen om
            kontinentalsockeln
          </p>
          <p xml:id="i-NmLrdKjiFREqivk2Ekcz4i">
            Sandsugning utanför de skånska stränderna har debatterats flitigt
            under senare år. Denna verksamhet drivs huvudsakligen i kommersiellt
            syfte, framför allt för glastillverkning. Utanför Falsterbonäset
            har sandsugning pågått i många år. Normalt har man haft tillstånd
            att göra uttag motsvarande 80 000—100 000 kubikmeter per år. Till
            det berörda området sker varje år ett visst, naturligt, tillflöde
            av sand. Exakt hur stort detta är är svårt att uppskatta. Mycket
            tyder på, att redan den mängd sand, som nu tas ut, överskrider
            det naturliga tillflödet. Av det skälet har Vellinge kommun i
            många år motsatt sig sandsugningen. Vid olika tillfällen under
            1970-talet gjordes årliga uttag på 400000—-500 000 kubikmeter
            sand. Något eller några år därefter inträffade kraftiga erosioner
            på stränderna och på fågelön Måkläppen, utanför Falsterbonäset.
            Måkläppen är Sveriges äldsta naturreservat. Ön består inte av
            klippor och stenar, utan är enbart en sandbank. Detta gör samtidigt
            att den är väldigt känslig. Måkläppen har därför ändrat form under
            senare år. Detta har allvarligt stört djurlivet på reveln. Måkläppen
            är en för Sverige unik naturföreteelse. Gråsäl och knubbsäl har
            här en station. För ett flertal fågelarter är det den enda häckningsplatsen
            i Sverige. Till värn för djurlivet har skyddet för Måkläppen stärkts
            under senare år. Från mars till och med oktober får reveln inte
            beträdas. Ingen kan med säkerhet säga, att det är sandsugningen
            som orsakat skadorna. Men sunt förnuft säger, att om man gör så
            stora uttag inom ett känsligt område, så är det rimligt att antaga
            att det föreligger ett samband. Ovedersägligt är att stränderna
            har eroderats under senare år och att detta skett samtidigt som
            sandsugning pågått. De som förespråkar sandsugningen använder
            just denna osäkerhet som ett argument. Man hävdar att verksamheten
            bör fortsätta så länge det inte går att bevisa något samband.
            Men i sådana här fall vore det rimligt, att vända på bevisbördan;
            sandsugning bör inte få förekomma, så länge det inte klart går
            att påvisa att det inte föreligger någon negativ inverkan. Det
            är ju mot denna bakgrund som ett längre stopp — exempelvis under
            en tioårsperiod — vore lämpligt. Genom noggranna mätningar — av
            Sveriges geologiska undersökningar (SGU) eller andra experter
            — bör det därefter gå att fastslå om det finns något samband mellan
            uttaget av sand och de olika skador, som kan märkas. Några sådana
            mätningar har hittills inte gjorts.
          </p>
          <p xml:id="i-Jkt3s8ZX5uALXZFtQcwNs1">
            11
          </p>
          <pb facs="riksdagen-motions-pdf/data/198788/mot_198788_n_266/mot_198788_n_266-002.pdf"/>
          <p xml:id="i-DSv265oYKhedmFmKhLRvtW">
            Sandsugningsverksamheten regleras i lagen (1966:314) om kontinental-
            sockeln och kontinentalsockelförordningen (1966:315). Lagtexten
            $5 regle- rar möjligheterna att säga upp ett avtal:
          </p>
          <p xml:id="i-6MUXhnMw4fUa4GVy5tUehz">
            I samband med tillstånd kan föreskrivas på vilka villkor tillståndshavaren
            äger frånträda tillståndet eller avstå från en del av det område
            detta omfattar. Tillstånd får ej överlåtas utan medgivande av
            den som meddelat tillstån- det. Tillstånd kan återkallas av regeringen
            eller den myndighet som meddelat tillståndet, om föreskrift eller
            villkor för tillståndet åsidosättes eller om synnerliga skäl i
            annat fall föreligga. Återkallas tillstånd utan att innehavaren
            åsidosatt föreskrift eller villkor för tillståndet, är denne berättigad
            att erhålla ersättning av staten för förlust till följd av åtgärd
            som har vidtagits med anledning av koncessionen.
          </p>
          <p xml:id="i-P6K4tRcUR3By38bpPVPP3c">
            Av detta framgår, att det är förenat med stora svårigheter, att
            säga upp ett ingånget avtal, så länge inte tillståndsinnehavaren
            bryter mot avtalet. För detta krävs att ”synnerliga skäl i annat
            fall” skall föreligga. Detta är en gammal och bra princip. Ett
            ingånget avtal skall hållas. Båda parter skall känna till vilka
            spelregler som gäller. I det här fallet innebär det emellertid,
            att det knappast går att upphäva ett avtal, även om detta skulle
            anses nödvändigt av natur- och miljöskäl. Det är lätt att konstatera,
            att lagen är tillkommen innan man började ta sådana hänsyn. Lagtexten
            borde därför tillfogas en regel med innebörden, att om det är
            rimligt att anta, att verksamheten orsakar skada på natur- och
            miljövär- den, så skall avtalet kunna sägas upp. Sjävklart måste
            en sådan uppsägning av ett avtal kompletteras med den typen av
            ersättning, som lagen redan i dag medger. Det vore orimligt om
            en tillståndsinnehavare, som följer avtalets villkor, skulle drabbas
            av förluster. Det bör ankomma på utskottet att utarbeta erforderlig
            lagtext.
          </p>
          <p xml:id="i-RqHkRGtULwF6vEjqoqEnC8">
            Hemställan
          </p>
          <p xml:id="i-MKPgFj6Qm7ovPuBrB8yFHW">
            Med stöd av det anförda hemställs att riksdagen beslutar om sådant
            tillägg till 5 $ lagen (1966:314) om kontinentalsockeln, att ett
            avtal kan sägas upp om det är rimligt att anta, att verksamheten
            orsakar skada på natur- och miljövärden.
          </p>
          <p xml:id="i-3bNGz9pqBSe6D5niaHivah" type="date">
            Stockholm den 22 januari 1988
          </p>
          <div xml:id="i-3XvfRL3LAK1AihHzTNSGAA" type="signatureBlock">
            <list xml:id="i-Uc8JQr4kqivm1FzcYFanHt">
              <item xml:id="i-MWu4V7ckETTwGArbi2zpcP" who="i-L9ZkLhYiYiW2jxjciAaRcV" type="signature">
                Per Stenmarck (m)
              </item>
              <item xml:id="i-PscsLaVQMcmmTepY5WmNN7" who="unknown" type="signature">
                Rune Rydén (m)
              </item>
            </list>
          </div>
          <p xml:id="i-EGKRQY1kRDGoqsEVmJJTZ2">
            gotab Stockholm 1988 14429
          </p>
          <p xml:id="i-QMkid7CDYZAsgpkahXFQqP">
            Mot. 1987/88 N266
          </p>
          <p xml:id="i-GckBFJHwLpJGF89U6mrdrH">
            rd
          </p>
        </div>
      </div>
    </body>
  </text>
</TEI>
