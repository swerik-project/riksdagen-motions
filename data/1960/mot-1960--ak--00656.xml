<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__656/mot_1960__ak__656-001.pdf"/>
      <fw xml:id="i-Lp9zCwigrw3zEJaJjGCw2c">
        6 Motioner i Andra kammaren, nr 656 år 1960
      </fw>
      <div type="motHeader" xml:id="i-GoKuZ6VCKRZbSGjf9NtXD4">
        <div type="motTitle" xml:id="i-Di5kk1KfGEWhtN8mPtTtba"/>
        <div type="motSubmissionInfo" xml:id="i-DCgrZMwLDerwtppxw58jYz"/>
      </div>
      <div type="motBody" xml:id="i-UyiAs2qoagZFepumpTBSN4">
        <div xml:id="i-AyV3WcYf3miFiWEGJuw3en">
          <p xml:id="i-Yc1s92qhwJHSQ4fPrdHrw8">
            Nr 656
          </p>
          <p xml:id="i-Der2BA4FcucjUKvAA1rbnG">
            Av herr Agerberg m. fl., i anledning av Kungl. Maj:ts proposi-
            tion nr 50, med förslag till lag om fiskevårdsområden m.m.
          </p>
          <p xml:id="i-E4gEuJfn8V3nBhpjqZcYjE">
            I proposition nr 50 till årets riksdag har Kungl. Maj:t framlagt
            förslag till lag om fiskevårdsområden m. m. Propositionen avser
            en omfattande och svårbedömbar fråga. Under remissbehandlingen
            har också i flera viktiga avseenden starka meningsmotsättningar
            kommit till synes. Förslaget bygger i väsentliga hänseenden på
            initiativ och medverkan från vederbörande fiskerättsägare men
            inrymmer även i viktiga frågor möjlighet till tvång mot en minoritet.
            Därest en sådan lag som denna skall mottagas med förtroende av
            fiskerättsägarna, bör det tvång, som kan anses vara oundgängligen
            erforderligt för lagens egentliga syfte, ej vara av större omfattning
            än som är absolut nödvändigt och dessutom vara kringgärdat med
            tillräckliga garantier till skydd mot rättsförlust för den enskilde.
            I nämnda avseende kan förslaget ej anses vara tillfredsställande.
            I denna motion föreslås ändringar i förslaget i två avseenden,
            nämligen dels i fråga om förutsätt- ningarna för fiskevårdsområdes
            bildande (6 $) och dels i fråga om upp- låtelse av fiske (10 och
            11 88).
          </p>
          <p xml:id="i-3VMLDum9eZg1Zro8NrQiyG">
            Förutsättningar för fiskevårdsområdets bildande
          </p>
          <p xml:id="i-QAjEb1gVC45wNGfyDhoJb">
            I 6 $ första stycket uppställes i fråga om kravet på anslutning
            från fiske- rättsägarna i huvudsak det villkoret, att fiskevårdsområde
            må bildas om samtycke föreligger antingen från delägare, som företräder
            mer än hälften av delaktighetstalet och tillika utgör minst en
            tredjedel av antalet delägare, eller från delägare, som utgör
            mer än halva antalet delägare och tillika företräder minst en
            tredjedel av delaktighetstalet. Först angivna villkor, vilket
            skulle innebära att en tredjedel av antalet delägare mot återstående
            två tredjedelar skulle kunna genomdriva bildandet av fiskevårdsområde,
            kan icke anses tillfredsställande. Villkoret att samtycke skall
            föreligga från mer än halva antalet delägare bör alltid föreligga.
            Med hänsyn till de konse- kvenser i olika avseenden som bildandet
            av fiskevårdsområde kommer att medföra, bl. a. av ekonomisk art
            (jämför förslagets 12 $), bör fiskevårds- område ej bildas med
            mindre nämnda antal delägare tillika företräder mer än hälften
            av delaktighetstalet. Det föreslagna särskilda villkoret för oskifta-
            de fisken bör kvarstå. Vi hänvisar till remissuttalanden å sid.
            86, 89, 92 och 93.
          </p>
          <pb facs="riksdagen-motions-pdf/data/1960/mot_1960__ak__656/mot_1960__ak__656-002.pdf"/>
          <fw xml:id="i-UB6nPoGbNqyGs8AoT3v4Nm">
            Motioner i Andra kammaren, nr 656 år 1960 7
          </fw>
          <p xml:id="i-FJwBkqGdnvgsQwTEChX9UG">
            Jämlikt 6 $ andra stycket skall, därest de i första stycket av
            samma para- graf angivna förutsättningarna är uppfyllda, fiskevårdsområde
            bildas, om det befinnes lämpligt med hänsyn till vattenområdets
            och fiskets beskaffen- het och omfattning samt förhållandena i
            övrigt. I anslutning till denna bestämmelse yttrar departementschefen
            å sid. 95 bl. a. att fiskevårdsområde självfallet bör inrättas
            endast i sådana fall där det, med hänsyn till vatten- områdets
            och fiskets beskaffenhet och omfattning samt förhållandena i övrigt,
            finnes anledning att antaga att det av lagen uppställda syftet
            — ordnande av fiskeförhållandena och främjande av fiskerättsägarnas
            gemen- samma intressen — kommer att förverkligas, att härav följer
            att det icke är erforderligt att — i enlighet med några remissinstansers
            förslag — såsom en särkild förutsättning uppställa kravet, att
            icke någon delägare genom fiskevårdsområdes bildande lider förfång,
            samt att i samband med fast- ställelsen länsstyrelsen skall pröva
            om förfång föreligger och vilken hänsyn som skall tagas till en
            invändning härom. Med hänsyn till de viktiga för- ändringar i
            fråga om fiskets utövande, som bildandet av ett fiskevårdsområ-
            de kan medföra, med hänsyn till de välmotiverade förslag om en
            i lagen direkt inskriven förfångsprövning, som framkommit under
            remissbehand- lingen (exempelvis å sid. 93, 133 och 134) och med
            hänsyn till departements- chefens ovan angivna uttalande får det
            anses vara erforderligt, att i lagen intages en direkt bestämmelse
            om att en förutsättning för att fiskeområde skall bildas är att
            det befinnes kunna ske utan förfång av någon betydelse för delägare.
            Detta torde komma att medföra bl. a., att vid bestämmandet av
            fiskevårdsområdes omfattning större hänsyn kommer att tagas till
            fiske- rättsägarnas inbördes förhållanden.
          </p>
          <p xml:id="i-2HeJ1gdxjPnMBiJvQkwbgN">
            Upplåtelse av fiske inom fiskevårdsområde
          </p>
          <p xml:id="i-Y5CPPUxk9S7TGD6G6rA6ck">
            Det får anses vara synnerligen tveksamt, huruvida en lag med
            syfte att ordna fiskeförhållandena och främja fiskerättsägarnas
            gemensamma intres- sen över huvud taget bör innehålla bestämmelser
            om upplåtelse av fiske. Därest så sker är det emellertid angeläget,
            att tillräckliga garantier skapas för att den i en ort bofasta
            befolkningen ej behöver riskera att förlora den direkta dispositionsrätt
            till fiske, som nu föreligger. Redan nu är — med hänsyn bl. a.
            till de möjligheter tidigare jorddelningsförfattningar medgav
            att vid uppdelning av fastighet behålla fisket till skogsskiften
            och lämna den bebyggda jordbruksdelen utan fiske — på flera platser
            den bofasta befolkningens möjligheter att utöva fiske klart otillfredsställande.
            En ytter- ligare försämring av dessa förhållanden bör icke få
            ske. I 10 $ uppställes såsom villkor för upplåtelse för där avsedda
            två fall enkel majoritet efter delaktighet och två tredjedels
            majoritet efter delaktighet. De fall då de i orten bofasta fiskerättsägarna
            är i minoritet i fråga om delaktig- het är ganska vanliga. De
            i 10 $ föreslagna bestämmelserna måste därför ur
          </p>
          <pb facs="riksdagen-motions-pdf/data/1960/mot_1960__ak__656/mot_1960__ak__656-003.pdf"/>
          <fw xml:id="i-2DmXHh6PwPyYtZ9w5ishMj">
            8 Motioner i Andra kammaren, nr 656 år 1960
          </fw>
          <p xml:id="i-KrGcS3ZfTxhvALTJ6pqbaX">
            förut angivna synpunkter anses vara otillfredsställande. För
            de i 10 8 an- givna två fallen bör såsom generella villkor för
            upplåtelse stadgas enkel majoritet efter både delaktighet och
            huvudtal och två tredjedels majoritet efter både delaktighet och
            huvudtal.
          </p>
          <p xml:id="i-8jkntsn1BJsQJMRtdhZM7a">
            Upplåtelse av fiske behöver tydligen icke avse allt fiske inom
            ett fiske- vårdsområde. Det synes ha varit avsett, att upplåtelse
            kan omfatta visst slag av fiske, exempelvis sportfiske mot fiskekort
            eller fiske till sådana i orten boende, som icke är fiskerättsägare,
            eller fisket inom viss del av fiskevårds- området. Vidare är det
            klart otillfredsställande, att fiskerättsägare, som är yrkesfiskare,
            eller fiskerättsägare, som utnyttjar fisket såsom husbehovs- fiske
            eller eljest såsom tillskott till försörjningen, genom upplåtelse
            av fiske tvingas att upphöra med fisket. Det torde icke heller
            ur fiskevårdssynpunkt vara till någon fördel att upplåtelse av
            fiske sker i sådan omfattning, att nämnda fiskerättsägares intressen
            att bibehållas vid utövandet av fisket trädes för nära, utan upplåtelse
            bör kunna på ett lämpligt sätt begränsas. Utan sådana fiskerättsägares
            samtycke bör därför icke upplåtelse av fiske ske i sådan omfattning,
            att möjligheterna för dem att utöva fiske undergår försämring
            av någon betydelse. Den i 11 $ första stycket föreslagna bestäm-
            melsen, avseende vetorätt i visst fall till förmån huvudsakligen
            för yrkes- fiskare, bör utvidgas till att omfatta vetorätt mot
            upplåtelse av fiske för samtliga ovan angivna kategorier fiskerättsägare
            därest det kan antagas, att upplåtelsen kommer att medföra försämring
            av någon betydelse i delägarens möjligheter att utöva fiske.
          </p>
          <p xml:id="i-VtYp31xHZXvamNTrBskDYt">
            Beträffande ovan angivna frågor hänvisas till remissuttalanden
            bl. a. å sid. 89, 130, 133 och 134.
          </p>
          <p xml:id="i-QvBbb5svEFmCL5mZHNQ1DK">
            Med hänvisning till det ovan anförda hemställer vi,
          </p>
          <p xml:id="i-Mdatx8VhkoqVkNvYt43bqx">
            att riksdagen måtte besluta, att 6, 10 och 11 88 första stycket
            i lag om fiskevårdsområden skall erhålla följande lydelse:
          </p>
          <p xml:id="i-PiJjdJr6GzAR62T7hNjXsu">
            6 8. Fiskevårdsområde må bildas om samtycke föreligger från mer
            än hälften av delägarna och dessa tillika företräda mer än hälften
            av delaktighetstalet. Skall fiskevårdsområdet omfatta ett eller
            flera vart för sig oskiftade fisken,
          </p>
          <p xml:id="i-g6DQd8kt4HYX7q27Qtcij">
            erfordras därjämte samtycke från minst en delägare inom varje
            sådant fiske.
          </p>
          <p xml:id="i-4Qqi2pBYZKWyA9D7ynbdxM">
            Äro de i första stycket angivna förutsättningarna uppfyllda,
            skall fiske- vårdsområdet bildas, om det befinnes kunna ske utan
            förfång av någon betydelse för delägare och om det befinnes lämpligt
            med hänsyn till vatten- områdets och fiskets beskaffenhet och
            omfattning samt förhållandena i övrigt.
          </p>
          <pb facs="riksdagen-motions-pdf/data/1960/mot_1960__ak__656/mot_1960__ak__656-004.pdf"/>
          <fw xml:id="i-9D2LbUbaTWFSEcjkm4ysDW">
            Motioner i Andra kammaren, nr 656 år 1960 9
          </fw>
          <p xml:id="i-untC8tqpFFQKNJYGTE7mx">
            10 8.
          </p>
          <p xml:id="i-AHipp8q9LQaoBxsugp3Lfx">
            Är fisket inom fiskevårdsområde i sin helhet samfällt för två
            eller flera fastigheter, må upplåtelse av fiske ske endast om
            mer än hälften av del- ägarna samtycka därtill och dessa tillika
            företräda mer än hälften av del- aktighetstalet. Är fisket ej
            så beskaffat som i första stycket sägs, må upplåtelse ske endast
            om mer än två tredjedelar av delägarna samtycka därtill och dessa
            tillika företräda mer än två tredjedelar av delaktighetstalet.
            Omfattar fiskevårds- området ett eller flera vart för sig oskiftade
            fisken, skall i stället beträffande varje sådant fiske gälla vad
            i första stycket är stadgat.
          </p>
          <p xml:id="i-7NhiEkdNLCwsZBxrxHU6ZM">
            11 8. är delägare yrkesfiskare eller utnyttjar delägare fisket
            såsom husbehovs- fiske eller eljest såsom tillskott till försörjningen,
            må utan hans samtycke upplåtelse av fiske ej ske, därest det kan
            antagas att upplåtelsen kommer att medföra försämring av någon
            betydelse i delägarens möjligheter att utöva fiske. Vad i — —
            — sådan rätt.
          </p>
          <p xml:id="i-UbfyNS4bygHVui3U8sFdUw" type="date">
            Stockholm den 1 mars 1960
          </p>
          <p xml:id="i-BZbxGMQdui8bYwjrzfFS9Z">
            Nils Agerberg Erik Larsson Birger Nilsson
          </p>
          <p xml:id="i-2gRkn1xMTwNEVWxA9Au7sH">
            i Norderön i Östersund
          </p>
          <p xml:id="i-UXsWgyUmkMYJzeN2VMDbL4">
            Sigfrid Jonsson Helge Lindström
          </p>
        </div>
      </div>
    </body>
  </text>
</TEI>
