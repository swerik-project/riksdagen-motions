<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00431">
  <teiHeader>
    <fileDesc>
      <titleStmt>
        <title>En nationell myndighet för bekämpande av organiserad brottslighet m.m.</title>
        <author corresp="i-BZ7PcK8D1efvHXsafGEMKE">av Andreas Norlén (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En nationell myndighet för bekämpande av organiserad brottslighet m.m.</title>
          <idno type="rdwebb">GV02Ju431</idno>
          <rs type="number">Ju431</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju431/text</ref>
          <ref type="dokument_url_html">http://data.riksdagen.se/dokument/GV02Ju431</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju431</ref>
          <ref type="doc">http://data.riksdagen.se/fil/29816387-92F2-4854-89D6-41268501C350</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DGFSidch9iczf1P7wC8xfB" type="signed"/>
        <correspContext corresp="i-DGFSidch9iczf1P7wC8xfB">
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction type="referral" xml:id="i-98zi25ySLruStksm8eXhgg">
          <date when="2007-10-16"/>
        </correspAction>
        <correspAction type="dismissal" xml:id="i-QXZmcCFjH5uvcgprUpav4k">
          <date when="2007-10-16"/>
        </correspAction>
        <correspAction type="numbering" xml:id="i-TXfFyg2gB2VeVj6uQfUb4n">
          <date when="2007-10-09"/>
        </correspAction>
        <correspAction type="submission" xml:id="i-NEiqUVxrJALiDJHwHWeo3a">
          <date when="2007-10-05"/>
        </correspAction>
        <correspAction type="transfer" xml:id="i-SMxakVogkrwsuYLerdWssg">
          <date when="2007-10-05"/>
        </correspAction>
        <correspAction type="assigned" xml:id="i-DXPCLdnURxXMQ13RHoSiNg"/>
        <correspContext corresp="i-DXPCLdnURxXMQ13RHoSiNg">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-CU6N75VKqp7QuP8Kwesyx4">
            Förslag till riksdagsbeslut
          </head>
          <list style="ol">
            <item xml:id="i-Rmi1ntcXoMdPeem4YiSzmV">
              Riksdagen tillkännager för regeringen som sin mening vad som
              anförs i motionen om en nationell myndighet för bekämpande av
              organiserad brottslighet.
            </item>
            <item xml:id="i-SeJ1JgptgoWAZsTigVkHQs">
              Riksdagen tillkännager för regeringen som sin mening vad som
              anförs i motionen om en nationell strategi för bekämpande av organiserad
              brottslighet.
            </item>
            <item xml:id="i-FCEPL7Yy7HjpFwFpG6xsGo">
              Riksdagen tillkännager för regeringen som sin mening vad som
              anförs i motionen om tillsyn av valutaväxlare m.fl. 1
            </item>
            <item xml:id="i-WziQe1VSD3xU7iLAtfFJoq">
              Riksdagen tillkännager för regeringen som sin mening vad som
              anförs i motionen om en översyn av lagstiftningen angående brottet
              människohandel.
            </item>
          </list>
          <p xml:id="i-CGyVuM1a3TUR8m3PP1o1mX">
            1 Yrkande 3 hänvisat till FiU.
          </p>
        </div>
        <div type="motContent">
          <head type="h1" xml:id="i-VS2bxRrn5UvNmbPSksM5aH">
            Den organiserade brottsligheten
          </head>
          <p xml:id="i-HqjTnqaUHKLxqvx7GB2Ws6">
            Den organiserade brottsligheten är ett allvarligt samhällsproblem
            och måste bekämpas kraftfullt. Maffialiknande grupperingar och
            brottssyndikat förekommer inte enbart i storstäderna, utan har
            förgreningar även till medelstora och mindre städer. Kvinnor,
            som varit föremål för trafficking, har sålts på pizzerior i småländska
            småstäder, för att ge ett exempel.
          </p>
          <p xml:id="i-QZRh6DErTWFsnGAFoDUTZg">
            Hur omfattande den organiserade brottsligheten är eller hur många
            brott som begås av svensk eller i Sverige opererande maffia är
            av uppenbara skäl oklart. Många brott kommer aldrig till myndigheternas
            kännedom. En spektakulär avrättning av en medlem i någon brottsgruppering
            blir av naturliga skäl uppmärksammad, men hur många kvinnor som
            förs till Sverige av människohandelsligor, hur mycket narkotika
            som smugglas till landet och hur mycket genom brott intjänade
            pengar som tvättas i vårt land kan givetvis inte sägas med säkerhet.
            Det man kan konstatera är att verksamheten är omfattande och omsätter
            miljardbelopp.
          </p>
          <p xml:id="i-TkDmUtmoUg1spKWt5WxHUd">
            Att en stor del av denna brottslighet aldrig blir känd, innebär
            vissa svårigheter att bedöma statistik över brottsutvecklingen.
            Organiserad brottslighet kräver ofta omfattande spaningsinsatser
            från polisens sida för att uppdagas, och först i och med uppdagandet
            kommer brotten med i statistiken. Sker ingen spaning uppdagas
            mycket få brott av detta slag och då kan den som enbart tittar
            på statistiken förledas tro att brottsligheten minskat. Aktivt
            polisarbete kan således leda till att brottsligheten synes öka.
            Detta måste beaktas, när man värderar olika polismyndigheters
            arbete.
          </p>
          <p xml:id="i-LQfDJSZMe8N8Fj1LXr3UvQ">
            När man bedömer den organiserade brottslighetens samhällspåverkan,
            måste man också ha i åtanke att en betydande del av den brottslighet
            som drabbar gemene man den brottslighet som med ett högst oegentligt
            uttryck brukar benämnas vardagsbrottslighet har sina rötter i
            den organiserade brottslighetens verkningar. Narkotikabrottsligheten
            är det mest uppenbara exemplet. Narkotikasmuggling och narkotikahandel
            typisk maffiaverksamhet leder i förlängningen till att många människor
            drabbas av t.ex. inbrott begångna av missbrukare som desperat
            försöker finansiera nästa dos.
          </p>
          <head type="h1" xml:id="i-17ytagEZhE4kaMPpNPADC">
            OBM Myndigheten för bekämpande av organiserad brottslighet
          </head>
          <p xml:id="i-6Y3fwz4ggfcVvR3RwkKJxa">
            Ansvaret för att utreda organiserad brottslighet åvilar idag
            polismyndigheterna i de olika länen. Rikskriminalpolisen är inte
            en utredande myndighet, utan kan bistå länsmyndigheterna med expertkompetens.
            Med tanke på att organiserad brottslighet opererar över nations-
            och världsdelsgränser, kan man med fog ifrågasätta om dagens svenska
            polisorganisation är den mest optimala för att möta hotet från
            organiserad kriminalitet. En utredning som inleds i ett län, visar
            sig inte sällan ha förgreningar till andra län, och då gäller
            det att de olika polismyndigheterna kan samarbeta och att även
            övriga berörda polismyndigheter anser att just den ifrågavarande
            utredningen bör prioriteras. Utredningar av organiserad brottslighet
            tar ofta stora resurser i anspråk och leder inte alltid till resultat.
            Därför är det inte givet att alla polismyndigheter alltid anser
            att det är rimligt att prioritera sådana utredningar.
          </p>
          <p xml:id="i-GzfUCY6xwdhb2Keh6cVbEe">
            Ekobrottsmyndigheten (EBM) är en nationell myndighet som har
            till uppgift att utreda och beivra ekonomisk brottslighet. Inom
            myndigheten arbetar poliser och åklagare nära tillsammans. Modellen
            har visat sig framgångsrik och effektiv och regeringen tog våren
            2007 ställning för att behålla EBM. Ekobrottsmyndigheten skulle
            kunna stå modell för en nationell myndighet för bekämpande av
            organiserad brottslighet en OBM.
          </p>
          <p xml:id="i-CimK24GCJ5Cj5MocU4eSTW">
            Också åklagarväsendets arbete med internationella åklagarkammare
            skulle kunna ge inspiration till uppbyggnaden av OBM. Internationella
            åklagarkammare finns i Stockholm, Göteborg och Malmö. Internationella
            åklagarkammaren i Stockholm har åklagare stationerade även i Uppsala,
            Linköping och Sundsvall. Samtliga dessa åklagarkammare har till
            uppgift att handlägga ärenden rörande allvarligare brott med internationell
            anknytning. De ansvarar också för bl.a. särskilt komplicerade
            mål om organiserad nationell brottslighet. Åklagarväsendet har
            således gått i den riktning som skisseras i denna motion, dvs.
            inrättat särskilda åklagarkammare som ska bekämpa främst vissa
            typer av särskilt allvarlig, organiserad brottslighet. (Till den
            internationella brottslighet som dessa åklagarkamrar bekämpar
            hör även bl.a. krigsbrott.)
          </p>
          <p xml:id="i-3A1jU8kUyPbyqpvt6emmsF">
            De internationella åklagarkamrarna samarbetar med polismyndigheterna
            i respektive län och är således för att kunna verka beroende av
            att dessa avsätter utredningsresurser. Med en sammanhållen OBM,
            där både åklagare och poliser arbetar, skulle det inte längre
            riskera att bli dragkamp om resurser mellan bekämpande av organiserad
            brottslighet och annan angelägen polisiär verksamhet. De inblandade
            parterna skulle vid varje tidpunkt veta vilka ramar de har att
            rätta sig efter.
          </p>
          <p xml:id="i-2oddQC2sPg2wjYKU5rT8Rv">
            En sak man kan lära sig av organisationen med internationella
            åklagarkammare är att det sannolikt vore mindre lämpligt att samla
            all personal som tillhör en nyinrättad OBM i Stockholm. Regionkontor
            på lämpliga platser i riket skulle troligen underlätta det praktiska
            utredningsarbetet. Däremot bör understrykas att det fortfarande
            måste vara fråga om en sammanhållen myndighet, så att inte dagens
            länsvisa uppdelning av polisen kopieras i någon form i en ny OBM.
          </p>
          <p xml:id="i-9jK5SD1bbMtTMGQtJKTJNH">
            En näraliggande möjlighet är att ombilda Rikskriminalpolisen
            eller delar därav till en OBM. Det är rimligen den lösning som
            skulle vara praktiskt enklast utan att därigenom säga att en sådan
            omorganisation i sig skulle bli enkel. De internationella åklagarkamrarna
            borde också integreras i OBM.
          </p>
          <p xml:id="i-RosJnDRwVUf1rB5Etkw3b">
            En reform av detta slag kräver givetvis en grundlig översyn av
            den befintliga organisationen inom polis- och åklagarväsendena.
            Likaså krävs en noggrann beredning av tänkbara steg på vägen mot
            en OBM.
          </p>
          <p xml:id="i-AkVrDVj6d351aN5NhGW66B">
            Resultatet av ett sådant mödosamt översynsarbete en samlad, slagkraftig
            myndighet, där polis och åklagare sida vid sida arbetar mot den
            organiserade brottsligheten varhelst i riket den upptäcks är dock
            synnerligen eftersträvansvärt.
          </p>
          <head type="h1" xml:id="i-5y3ztRbFGrA1Tvmyscs99j">
            En nationell strategi för bekämpande av organiserad brottslighet
          </head>
          <p xml:id="i-V754jUAaEqsK4nL94hqPAr">
            I samband med att polis- och åklagarorganisationerna ses över,
            borde också en nationell strategi för bekämpande av organiserad
            brottslighet upprättas, som ett ytterligare led i en nationell
            kraftsamling för att knäcka den organiserade kriminaliteten.
          </p>
          <p xml:id="i-B4zM6L9YqfqoDsUdmdx8LX">
            En sådan nationell strategi skulle kunna utgöra utgångspunkten
            för OBM:s arbete. Förutom operativa och organisatoriska frågor
            skulle den även kunna innehålla förslag på lagändringar som skulle
            underlätta bekämpandet av organiserad brottslighet.
          </p>
          <head type="h1" xml:id="i-oyg5Kx778jeUGQCMgdJVu">
            Två specifika förslag
          </head>
          <p xml:id="i-Ep7en2hgrMnDKr8dba4yHp">
            Förutom de hittills berörda övergripande frågorna om inrättande
            av OBM samt upprättande av en nationell strategi för bekämpande
            av organiserad brottslighet, vill jag även beröra två förslag
            av mer specifik typ, vilka skulle underlätta brottsbekämpningen.
          </p>
          <head type="h1" xml:id="i-7BaW6ymFJQB2TupL63nr7d">
            Tillsyn över valutaväxlare m.fl.
          </head>
          <p xml:id="i-1825d2Af1p1HF3HhrjBvt4">
            Organiserad brottslighet omsätter stora belopp och det är betydelsefullt
            för kriminella organisationer att kunna tvätta svarta pengar vita.
            Sverige har implementerat EU:s andra penningtvättsdirektiv, vilket
            innebar skärpta krav på aktörerna inom den finansiella sektorn
            (banker m.fl.). Bland annat finns regler om identitetskontroll
            och ställande av kompletterande frågor, när större kontanttransaktioner
            ska genomföras. Finansinspektionen (FI) har till uppgift att utöva
            tillsyn över företagen inom sektorn och ska bl.a. kontrollera
            om regelverket mot penningtvätt efterlevs. Se till exempel Finansinspektionens
            promemoria av den 12 oktober 2005, Penningtvätt och terroristfinansiering
            en genomgång av åtgärder på området 20032005.
          </p>
          <p xml:id="i-GpwaFQKvxojK8oPbCm2G3W">
            För vissa av typer av företag inom den finansiella sektorn har
            FI emellertid endast en begränsad tillsyn. Dessa företag är t.ex.
            valutaväxlare, inlåningsföretag och betalningsförmedlare. Det
            betyder bl.a. att Finansinspektionen kan begära in uppgifter,
            men inte genomföra traditionella platsundersökningar. Med tanke
            på att t.ex. växlingskontoren hanterar betydande belopp är detta
            inte tillfredsställande. Det är inte orimligt att tänka sig att
            brottssyndikat väljer att försöka tvätta pengar där kontrollen
            är som svagast. Således bör FI:s tillsyn av valutaväxlare m.fl.
            göras lika omfattande som tillsynen över t.ex. banker.
          </p>
          <head type="h1" xml:id="i-4rkoSo68JCiGvmsdxDHPBP">
            En översyn av lagstiftningen om brottet människohandel
          </head>
          <p xml:id="i-Cnwpx7KWGV8HdisdBcRBpa">
            För några år sedan infördes brottet människohandel i 4 kap. 1a
            § brottsbalken. Människohandel, nutidens slavhandel, är ett mycket
            allvarligt brott som innebär stort lidande för de drabbade. Kriminella
            organisationer håller sannolikt tusentals kvinnor och barn som
            sexslavar i Europa under motbjudande förhållanden, men det tycks
            också finnas en utveckling mot mer och mer människohandel för
            tvångsarbete av annat slag än inom sexindustrin.
          </p>
          <p xml:id="i-YBV3QsR16J7MLqcZFMwtSd">
            Lagstiftningen skiljer mellan människohandel som drabbar personer
            som är över respektive under 18 år gamla. Sagda lagrum stadgar
            att en vuxen person, för att anses vara föremål för människohandel,
            ska ha rekryterats med hjälp av olaga tvång eller vilseledande,
            med utnyttjande av någons utsatta belägenhet eller med något annat
            sådant otillbörligt medel. För barn under 18 år finns inget krav
            på att rekryteringen ska ha skett med användning av något otillbörligt
            medel.
          </p>
          <p xml:id="i-TwESD7trp9Z6TYMN5TpjDz">
            I Sverige har hittills endast ett mål om människohandel beträffande
            vuxna lett till fällande domar. Målet hanterades av internationella
            åklagarkammaren i Linköping och avsåg två kvinnor som utsattes
            för tvångsprostitution i bl.a. Norrköping.
          </p>
          <p xml:id="i-HNaLxUU95vRxPvvo5LmcjR">
            Enligt uppgift beror det nedslående resultatet bl.a. på att lagstiftningen
            anses svårtillämpad. Den innehåller en stor mängd rekvisit, vilka
            måste vara uppfyllda för att brott ska anses föreligga. Eftersom
            det är så många hinder som måste passeras på vägen mot ett åtal,
            har vissa åklagare liknat paragrafen vid en tävling i 400 meter
            häck.
          </p>
          <p xml:id="i-C6aFPacCs4GF9e7qcZzYFA">
            Istället för att försöka åtala för människohandel, väljer åklagarna
            att åtala för koppleri, vilket är lättare att styrka. Koppleri
            är förvisso ett allvarligt brott, men straffen blir inte i nivå
            med vad som kunde ha utdömts om människohandel hade ansetts föreligga.
            För människohandel är maximistraffet tio års fängelse. För koppleri
            av normalgraden är maximistraffet fyra års fängelse.
          </p>
          <p xml:id="i-9uTtxTxGp9pwuEZTS2p8MK">
            Ovanstående tyder på att det finns ett behov av att se över den
            aktuella paragrafen i brottsbalken, för att kunna överväga om
            den kan utformas på ett sätt som gör den lättare att tillämpa
            utan att ge avkall på rättssäkerhetens krav. En möjlighet skulle
            kunna vara att ta bort kravet på användande av otillbörligt medel
            även beträffande personer över 18 år. Det är angeläget att den
            mycket allvarliga typ av organiserad kriminalitet som människohandel
            utgör kan bekämpas effektivt.
          </p>
        </div>
        <div type="motSignatures">
          <list>
            <item xml:id="i-AGyKxJmdDBrDMsYVZR6FG8">
              Andreas Norlén (m)
            </item>
          </list>
        </div>
      </div>
    </body>
  </text>
</TEI>
