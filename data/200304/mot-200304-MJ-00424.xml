<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0424/mot_200304_MJ_0424-0001.pdf"/>
      <div type="motHeader" xml:id="i-SVznW8sCrx8WwCsVkpiJfU">
        <div type="motTitle" xml:id="i-LTBJCGU5L4sE4gRwiGJDPJ"/>
        <div type="motSubmissionInfo" xml:id="i-HonveLuapD7VRCpSTgqZYm"/>
      </div>
      <div type="motBody" xml:id="i-G77yKC7uQyJewUwSbsMGfN">
        <div xml:id="i-GdrbGoJsAcJLFVFwopXqxT">
          <p xml:id="i-SeGXkBrWfXnhmn8kQcwxm4">
            2003/04 mnr: MJ424 pnr: mp539
          </p>
          <p xml:id="i-M7J8rNCEn5zXnxNvHbkmcd">
            Motion till riksdagen 2003/04:MJ424
          </p>
          <p xml:id="i-Mn8CEQp6mpbTQLpnYRn6JE">
            av Åsa Domeij och Ingegerd Saarinen (mp)
          </p>
          <p xml:id="i-3zh5iT7DnrNEThBwZzZQfT">
            Djurskyddet vid jakt
          </p>
          <p xml:id="i-25DmNEus3gB5BKv9fi3xZx">
            Förslag till riksdagsbeslut
          </p>
          <p xml:id="i-RGzDhH3zBSjZdu82ud7e6p">
            1. Riksdagen begär att regeringen initierar en utredning angående
            djurskyddsaspekter på jakt i samarbete med Naturvårdsverket och
            Djurskyddsmyndigheten. 2. Riksdagen tillkännager för regeringen
            som sin mening att 11 8 jaktförordningen = bör ändras så att både
            Naturvårdsverket och Djurskyddsmyndigheten skall pröva fångstredskapen.
            3. Riksdagen tillkännager för regeringen som sin mening att omprövning
            av existerande typgodkännanden sker utifrån författningsändringen
            i yrkande 2. 4. Riksdagen tillkännager för regeringen som sin
            mening att de fångstredskap som syftar till att fånga viltet levande
            prioriteras i den omprövning som beskrivs i yrkande 3.
          </p>
          <p xml:id="i-6pBsi7znZBM3ZVtPjY5dMY">
            Bakgrund
          </p>
          <p xml:id="i-KSmKoeCfHy7bzFZttPCXwV">
            Djur vars liv påverkas av människan skyddas av samhället genom
            djurskyddslagen. Det gäller korna, det gäller hundarna — men det
            gäller inte älgarna och rapphönsen. I Sverige står de vilda djuren
            helt utanför lagen. I andra = länder, = till exempel Norge, omfattas
            även de av djurskyddslagstiftningen. I Sverige gäller att jakt
            inte får bedrivas så att djuren utsätts för onödigt lidande. Trots
            detta sker de facto ett stort antal skadskjutningar och undermåliga
            eftersök. Tillsynen över hur jakten drabbar djuren är svår att
            genomföra. Det är därför viktigt med ett regelverk som innebär
            att de situationer som medför hög risk för otillbörligt lidande
            för djuren frångås.
          </p>
          <pb facs="riksdagen-motions-pdf/data/200304/mot_200304_MJ_0424/mot_200304_MJ_0424-0002.pdf"/>
          <p xml:id="i-8YF87PQhRNWhJPWbvr2ie3">
            2003/04:MJ424
          </p>
          <p xml:id="i-QnFAUPRNqJfi7mD8AeUH22">
            Utredning angående djurskyddsaspekter på jakt
          </p>
          <p xml:id="i-TEnLuaedjssg5eVMPiK2xW">
            Jakt med hagel respektive kulgevär måste bedrivas på ett sådant
            sätt att jakten är i samklang med de etiska värderingar vi har
            i samhället. Områden som särskilt bör uppmärksammas är t.ex. jakt
            med hagel på rådjur och gäss, jakt med drivande hund på rådjur
            och rapporter om ökad skadeskjutning på änder med de nya stålhaglen.
            Mycket av detta kan sannolikt avhjälpas med högre krav då det
            gäller skjutkompetensen hos jägaren (t.ex. genom att lagfästa
            ett krav om godkänt skjutprov innan jaktkort kan lösas). En utredning
            angående djurskyddsaspekter på jakt bör initieras. Utredningen
            bör utföras i samarbete med Naturvårdsverket och den nya Djurskyddsmyndigheten.
          </p>
          <p xml:id="i-UTJrt6uzJ7L74jYSLJjPBs">
            Fällfångst
          </p>
          <p xml:id="i-FxXp3JjUj7DXEd7TM9QFhx">
            Fällfångst av djur är också ett område där djurskyddsproblem
            förekommer. Fällfångst regleras i Sverige genom jaktförordningen
            (1987:905) samt Naturvårdsverkets föreskrifter om jakt och statens
            vilt (NFS 2002:18). Jaktförordningen 11 8 stadgar att fångstredskap
            skall vara av godkänd typ för att få användas. Prövningen sker
            av Naturvårdsverket efter samråd med Jordbruksverket. Dagens prövningsförfarande
            har medgett tillstånd för t.ex. snarning av räv och användande
            av levande fågel som lockbete vid fångst av duvhök. Det finns
            därför anledning att se över rådande bestämmelser så att djurskyddsaspekterna
            stärks vid typgodkännandet, enklast genomförs detta genom en ändring
            av jaktförordningens 11 8 så att både Naturvårdsverket och Djurskyddsmyndigheten
            skall pröva fångstredskapen. En omprövning av existerande typgodkännanden
            utifrån denna utvidgning bör också ske. I ett första steg bör
            de fångstredskap som syftar till att fånga viltet levande omprövas.
          </p>
          <p xml:id="i-C6fPGtjrxxeuG1SttCKf7f">
            Stockholm den 6 oktober 2003
          </p>
          <p xml:id="i-6g7QYU563gPDQC1ybUpUXq">
            Åsa Domeij (mp) Ingegerd Saarinen (mp)
          </p>
        </div>
      </div>
    </body>
  </text>
</TEI>
