<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KrU-00009">
  <teiHeader>
    <fileDesc>
      <titleStmt>
        <title>med anledning av prop. 2012/13:147 Ny bibliotekslag</title>
        <author corresp="i-CpDe8Ez4j6HcFbBfHMRKAE">av Bengt Berg m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2012/13:147 Ny bibliotekslag</title>
          <idno type="rdwebb">H002Kr9</idno>
          <rs type="number">Kr9</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H002Kr9/text</ref>
          <ref type="dokument_url_html">http://data.riksdagen.se/dokument/H002Kr9</ref>
          <ref type="dokumentstatus_url_xml">http://data.riksdagen.se/dokumentstatus/H002Kr9</ref>
          <ref type="doc">http://data.riksdagen.se/fil/44065D18-6F50-4F55-ACD8-EE2110EABFC7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-SC5b8GFKTTAwDMUomY7n3E"/>
        <correspContext corresp="i-SC5b8GFKTTAwDMUomY7n3E">
          <ref>Proposition 2012/13:147</ref>
        </correspContext>
        <correspAction xml:id="i-WncsTeK1WMp3eHRToYrAns" type="signed"/>
        <correspContext corresp="i-WncsTeK1WMp3eHRToYrAns">
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction type="referral" xml:id="i-YF5nXRtjEczHDcbZ4e8Gp3">
          <date when="2013-05-28"/>
        </correspAction>
        <correspAction type="referral" xml:id="i-ACSrzrwvNsZRFy1R8uryyx">
          <date when="2013-05-28"/>
        </correspAction>
        <correspAction type="dismissal" xml:id="i-U9diYsUEs6fHLTGTwr91C8">
          <date when="2013-05-24"/>
        </correspAction>
        <correspAction type="dismissal" xml:id="i-SFVRBTg8zorQV5JQwNzvYk">
          <date when="2013-05-24"/>
        </correspAction>
        <correspAction type="submission" xml:id="i-TFbtEVu18rKficbHRPNjJb">
          <date when="2013-05-21"/>
        </correspAction>
        <correspAction type="transfer" xml:id="i-2ahxiGvvZVgUe8p6fWjmQM">
          <date when="2013-05-21"/>
        </correspAction>
        <correspAction type="assigned" xml:id="i-WRqTEAGW1tYrbWLXYeNQGZ"/>
        <correspContext corresp="i-WRqTEAGW1tYrbWLXYeNQGZ">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-WmGMUWnKHSCztb54Jcu5h6">
          <head xml:id="i-2LDcAYn64pJA56mBbYZdgd">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Bakgrund 2
            </item>
            <item>
              4 Bibliotekens tillstånd 2
            </item>
            <item>
              5 Avslag på proposition 3
            </item>
            <item>
              6 Vad bör en proposition om en bibliotekslag innehålla? 3
            </item>
            <item>
              6.1 En nationell biblioteksplan 3
            </item>
            <item>
              6.2 Bibliotekarierna 4
            </item>
            <item>
              6.3 Bibliotekens demokratiska uppdrag 4
            </item>
            <item>
              6.4 Arbetsplatsbibliotek m.m. 5
            </item>
            <item>
              6.5 Skolbiblioteken 5
            </item>
            <item>
              6.6 Förskolebibliotek 6
            </item>
            <item>
              6.7 E-böckernas finansiering? 6
            </item>
            <item>
              6.8 Digitala bibliotek 6
            </item>
          </list>
        </div>
        <div type="motProposal" subtype="förslag">
          <head xml:id="i-UKMth7AgdnMHCh6rwnKZN6">
            2 Förslag till riksdagsbeslut
          </head>
          <list style="ol">
            <item xml:id="i-HvomLDJUxX5TdXnfZGrZrx">
              Riksdagen avslår propositionen enligt vad som anförs i motionen.
            </item>
            <item xml:id="i-GYPB3UFqDDTXYPAB3SSGZ8">
              Riksdagen tillkännager för regeringen som sin mening vad som
              anförs i motionen om en nationell biblioteksplan.
            </item>
            <item xml:id="i-LD3tcTJtoVjk53Nr3Av95H">
              Riksdagen tillkännager för regeringen som sin mening vad som
              anförs i motionen om bibliotekarier.
            </item>
            <item xml:id="i-HE63dsQggzi2UMwCckW7Bw">
              Riksdagen tillkännager för regeringen som sin mening vad som
              anförs i motionen om kommunernas uppgift i samband med nedläggningar
              av bibliotek.
            </item>
            <item xml:id="i-BGBCFyfqcg63HKKhDfZ6j9">
              Riksdagen tillkännager för regeringen som sin mening vad som
              anförs i motionen om privatiseringar av bibliotek.
            </item>
            <item xml:id="i-9UAHEnbHVHUYL4LwfFBszm">
              Riksdagen tillkännager för regeringen som sin mening vad som
              anförs i motionen om arbetsplatsbibliotek m.m.
            </item>
            <item xml:id="i-Ush6Ayhp86TNwDz6eS5PYq">
              Riksdagen tillkännager för regeringen som sin mening vad som
              anförs i motionen om att förtydliga skollagens krav på skolbibliotek.
            </item>
            <item xml:id="i-EE1W2JSxNhui7nzVbbTW7P">
              Riksdagen tillkännager för regeringen som sin mening vad som
              anförs i motionen om att i lag tillgodose förskolans behov av
              bibliotek.
            </item>
            <item xml:id="i-9mGburqHLJcTvcD21NxNeo">
              Riksdagen begär att regeringen återkommer med ett förslag på
              hur e-boksutlåningen ska bekostas enligt vad som anförs i motionen.
            </item>
            <item xml:id="i-URPsAawM9CP1ZBdxyKuUGd">
              Riksdagen tillkännager för regeringen som sin mening vad som
              anförs i motionen om en utredning om digitala bibliotek.
            </item>
          </list>
        </div>
        <div type="motContent">
          <head type="h1" xml:id="i-5rc7YBSiKDcXvCT7sjxQdm">
            3 Bakgrund
          </head>
          <p xml:id="i-KwkmPSaPumTtYRXT8jqp9U">
            I propositionen lämnar regeringen förslag till en ny bibliotekslag.
            Enligt regeringen syftar den till att anpassa lagen till de omvärldsförändringar
            som har skett sedan den nuvarande lagens tillkomst. Den nya lagen
            ska träda i kraft den 1 januari 2014.
          </p>
          <head type="h1" xml:id="i-4taG6QBn839orcr6fA5Bc9">
            4 Bibliotekens tillstånd
          </head>
          <p xml:id="i-6i2wFsTF9Uw7hEGkEE3jrn">
            Enligt statistik och beräkningar från Kungl. biblioteket (KB)
            är biblioteken inne i en nedåtgående trend. År 1982 hade Sverige
            1 910 bibliotek. År 2012 är motsvarande siffra 1 270 bibliotek.
            Antalet filialer minskar stadigt 6 procent sedan 2009. Kulturministern
            har på en fråga om detta sagt att man då får använda bokbussar
            i stället. Problemet är bara att även antalet bokbussar minskar.
            Sveriges Radio gjorde nyligen en enkätundersökning där det visade
            sig att 35 kommuner har lagt ned sin bokbussverksamhet sedan 90-talet.
          </p>
          <p xml:id="i-BjeCq1G9y52i2UZ2nzM2Wf">
            Antalet integrerade skolbibliotek har, enligt KB, minskat med
            9 procent sedan 2009. Hälften av landets elever saknar tillgång
            till ett bemannat skolbibliotek. En av sex elever saknar helt
            skolbibliotek samtidigt som det är lagstadgat om skolbibliotek
            sedan 2011. Det betyder att 210 000 elever i grundskolan och gymnasiet
            inte har tillgång till skolbibliotek på den skolenhet de går.
            Endast fyra av tio elever har tillgång till ett skolbibliotek
            som är bemannat minst 20 timmar per vecka.
          </p>
          <head type="h1" xml:id="i-3qiPTALnKM7hSqpxHwtMEH">
            5 Avslag på propositionen
          </head>
          <p xml:id="i-NTSJxUHhnXU9gfo6vioSji">
            Regeringens proposition har delar som är ett fall framåt. Den
            ansluter sig t.ex. till Unescos folkbiblioteksmanifest i portalparagrafen
            om att biblioteken ska verka för det demokratiska samhällets utveckling
            genom att bidra till kunskapsförmedling och fri åsiktsbildning.
            En annan positiv skrivning är den om att biblioteken i stort ska
            ägna särskild uppmärksamhet åt personer med funktionsnedsättning
            och olika språkliga minoriteter.
          </p>
          <p xml:id="i-Fv22yyFG1uyUrezNgYx4vC">
            Dessa positiva delar väger dock inte upp den allmänna laissez
            faire-anda som propositionen andas vad gäller den nedåtgående
            trenden för biblioteken, biblioteksfilialer, bokbussar, skolbibliotek
            och bemanning med kvalificerade bibliotekarier. Vad betyder fina
            skrivningar om demokrati och tillgång för olika grupper, om biblioteket
            är stängt och bibliotekarien avskedad? Vänsterpartiet vill se
            ett förslag från regeringen som stoppar biblioteksnedläggningarna
            och ökar kvaliteten och tillgängligheten. Riksdagen bör avslå
            propositionen. Detta bör riksdagen besluta.
          </p>
          <head type="h1" xml:id="i-RApVJZHKMwhThvDg1hPdXk">
            6 Vad bör en proposition om en bibliotekslag innehålla?
          </head>
          <head type="h2" xml:id="i-Q9RqFMLYbhJKUeQvNPUHbA">
            6.1 En nationell biblioteksplan
          </head>
          <p xml:id="i-VQ9UL4kQvsA9dhZCFvJB4B">
            Vänsterpartiet vill att en nationell biblioteksplan tas fram
            för alla offentligt ägda eller stödda bibliotek, således även
            högskole- och folkhögskolebibliotek. Planen ska samordna systemen
            och skapa överskådlighet i biblioteksfloran och säkerställa en
            likvärdig biblioteksstandard och biblioteksservice över hela landet.
            Planen ska innebära ett stöd för att främja bibliotekens planering,
            styrning och uppföljning. Sådant stöd kan ges genom att den nationella
            biblioteksmyndigheten bidrar med att utveckla verktyg och metoder,
            till exempel bättre kvalitetsmått och indikatorer för att mäta
            bibliotekens verksamhet. Uppföljning och utvärdering kan förbättras
            via forsknings- och utvecklingsinsatser samt medverkan i framtagandet
            av kvalitetssystem. (Svensk biblioteksförening.) Även Kulturrådet
            tar upp frågan om en nationell biblioteksplan i sin remiss på
            utredningen och säger följande: I syfte att ge alla tillgång till
            landets samlade resurser ska bibliotek och bibliotekshuvudmän
            inom det allmänna biblioteksväsendet samverka med utgångspunkt
            i den nationella biblioteksplanen. Det som ovan anförts om en
            nationell biblioteksplan bör riksdagen som sin mening ge regeringen
            till känna.
          </p>
          <head type="h2" xml:id="i-UAoKzoiTNqKUko1duPtGp5">
            6.2 Bibliotekarierna
          </head>
          <p xml:id="i-BZuu1BRVCchTSGooEsX3bu">
            I regeringens proposition nämns inte bibliotekarierna. Det anser
            vi att man ska göra. Bibliotekens popularitet minskar naturligtvis
            om man inte kan få svar på sina frågor av en kunnig bibliotekarie.
            Detta drabbar särskilt ovana boklånare. Biblioteken är fortfarande
            först och främst medelklassens hemborg, och det menar vi inte
            är tillräckligt. Särskilda insatser behövs för att alla medborgare
            ska använda biblioteken.
          </p>
          <p xml:id="i-4tFEYy6E3ihg7Gu4QFVSxY">
            Biblioteksanvändarna anser att det allra viktigaste i ett bibliotek
            är personalen, dvs. att den är kunnig och ger ett bra bemötande
            (Svensk Biblioteksförenings rapport Olika syn på saken, 2011:2).
            Även KB har slagit fast att personalen på folkbiblioteken är viktig
            för kvaliteten på verksamheten. Den preliminära biblioteksstatistiken
            från 2012 visar att de kommuner som har fler årsarbetare än riksgenomsnittet,
            som är en halv anställd per tusen invånare, generellt sett har
            högre verksamhetstal. Vänsterpartiet anser att alla bibliotek
            ska ha utbildade bibliotekarier.
          </p>
          <p xml:id="i-TK93X7xuvxmwRsMq4PeKVD">
            Bibliotekslagen bör alltså innehålla en passus om bibliotekariernas
            kompetens. Svensk Biblioteksförening har tagit fram ett förslag
            enligt följande: Biblioteksväsendet ska ha tillräckligt många
            anställda med relevant kompetens. Regeringen eller den myndighet
            regeringen bestämmer får besluta bestämmelser om behörighetskrav
            för bibliotekspersonal. Vad som ovan anförts om bibliotekarier
            bör riksdagen som sin mening ge regeringen till känna.
          </p>
          <p xml:id="i-UfTzeXdhUGGDeHFh1ybqZ5">
            Frågan om frivilliga krafter på biblioteken får inte betyda att
            man tunnar ut och ersätter professionen. De frivilliga krafter
            som t.ex. driver biblioteket i Loftahammar, där kommunen ville
            lägga ned, gör naturligtvis en utmärkt insats. Tyvärr tar moderater
            i riksdagens kulturutskott och på Kulturdepartementet emot detta
            som gefundenes fressen, och i farans riktning ligger att det här
            tas som en modell på fler ställen. En publik verksamhet kan i
            längden aldrig bygga enbart på eldsjälar och entusiaster.
          </p>
          <head type="h2" xml:id="i-3YESUmrCeAZLfVdSaKFFb7">
            6.3 Bibliotekens demokratiska uppdrag
          </head>
          <p xml:id="i-CotuUT5dNvDX6e6VmJbCmP">
            Folkbildningen och folkbiblioteken hör till fundamenten i ett
            demokratiskt samhälle. Genom biblioteken kan alla i samhället
            få ett avgiftsfritt och allsidigt utbud av böcker, andra medier
            och kunskapskällor. Att barn och unga har tillgång till bra och
            inspirerande bibliotek ökar lusten att läsa och upptäcka både
            sitt eget liv och världen utanför. Språk och språkkunskap utvecklas
            genom att tillgången till böcker är fri. Bokbussar är ett bra
            komplement till fasta bibliotek där avstånden är långa. Som synes
            i avsnittet om Bibliotekens tillstånd ovan så har trenden emellertid
            varit att vi fått färre och färre bibliotek, biblioteksfilialer
            och bokbussar och därmed längre och längre avstånd till biblioteken.
            Ett sådant tillstånd drabbar särskilt landsbygden. För att hejda
            denna utveckling föreslår vi att kommunerna ska visa att biblioteksverksamhet
            säkras för innevånarna på annat sätt när nedläggning av bibliotek
            kommer på tal. Anmälan ska göras till länsstyrelsen som har att
            pröva om en nedläggning är skälig. Detta bör riksdagen som sin
            mening ge regeringen till känna.
          </p>
          <p xml:id="i-o5VwArXk7n6D6jknqw94s">
            På flera håll i landet har privatiseringar av biblioteksdriften
            genomförts. Om den utvecklingen slår igenom riskerar den på sikt
            att förändra de svenska bibliotekens kvalitetsnivå, oberoende
            och tillgänglighet. I ett samhälle där vi möter mer information
            än någonsin har välförsedda bibliotek och utbildade bibliotekarier
            en allt viktigare roll att spela som garanter för oberoende och
            relevant information. Ingen ska behöva misstänka att det som erbjuds
            har valts ut för att gynna vissa kommersiella eller politiska
            intressen. Vidare innebär privatiseringar att samarbete ersätts
            med konkurrens. I dag skulle ingen bibliotekarie tveka att hjälpa
            oss att hitta det vi söker även när det inte finns på just vårt
            bibliotek. Men när företag tar över förvandlas låntagarna till
            kunder och de andra biblioteken till konkurrenter. Sannolikheten
            är också stor att privat drivna bibliotek fokuserar på det mätbara,
            som antalet besökare eller utlån. Sådan statistik kan vara nog
            så viktig men fångar bara in en liten del av vad som avgör ett
            biblioteks kvalitet. Detta riskerar att leda till urvattning av
            biblioteken och kan förvandla vår unika folkbildningstradition
            till ännu en kommersiell marknadsplats med vinstintresset som
            främsta drivkraft. Biblioteken ska stå fria från styrning från
            marknadskrafterna och kommersiella intressen. Detta bör riksdagen
            som sin mening ge regeringen till känna.
          </p>
          <head type="h2" xml:id="i-Dg1ztm8FT1MmT3q9iDoSKa">
            6.4 Arbetsplatsbibliotek m.m.
          </head>
          <p xml:id="i-K2F9BPD43brFcSi4DhbXhu">
            Biblioteken bör även bedriva uppsökande verksamhet, och bibliotek
            bör i högre grad än i dag inrättas på arbetsplatser, sjukhus och
            andra institutioner. Inte minst är det viktigt med fängelsebibliotek.
            Även arbetsplatsbibliotek, som vägkrogsbiblioteken för lastbilschaufförer,
            fyller en viktig funktion. De små medel som staten tidigare bidrog
            med är nu borta, vilket vi finner symtomatiskt för en borgerlig
            kulturpolitik. Vi kommer i vår budgetmotion i höst att föreslå
            ett särskilt statligt stöd till uppsökande biblioteksverksamhet.
          </p>
          <p xml:id="i-8G8PdRCZf5vSmwgioo1nni">
            Vad som ovan anförts om arbetsplatsbibliotek m.m. bör riksdagen
            som sin mening ge regeringen till känna.
          </p>
          <head type="h2" xml:id="i-JViJ8vYoRfHYsJuwVyiCej">
            6.5 Skolbiblioteken
          </head>
          <p xml:id="i-6dvNYuGsan4BeK4ScyKbio">
            Skolbiblioteken fyller en alldeles egen funktion. Tyvärr har
            även skolbiblioteken fått känna på kalla vindar när det ska sparas
            pengar, både i kommunala skolor och i friskolor. Enligt lagen
            ska alla elever ha tillgång till skolbibliotek. Det är ett viktigt
            steg framåt, men eftersom kraven för att uppfylla detta är låga
            har många skolor valt att ha ett nödtorftigt bokbestånd i stället
            för ett riktigt skolbibliotek med utbildad personal. Som visas
            i avsnittet Bibliotekens tillstånd ovan är bristerna stora vad
            gäller tillgång till både skolbibliotek och, i än högre grad,
            kompetenta skolbibliotekarier.
          </p>
          <p xml:id="i-5EEFaiiDTRfkd6DNqsVsrd">
            Det är elevernas behov som ska stå i centrum vid utformningen
            av skolbibliotek. Biblioteken är inte enbart ett verktyg för att
            förbättra elevernas läsförmåga och deras förmåga att ta till sig
            olika kunskaper. Det handlar lika mycket om att ge eleverna möjlighet
            att möta skönlitteraturen på egna villkor. Skolbibliotekens roll
            och uppgift måste förtydligas och lyftas fram. Det ska finnas
            en tydlig definition av ett skolbibliotek, och i skollagen ska
            anges regler för tillgänglighet, kvalitet, öppettider, personalkrav
            m.m. Särskilt viktigt är att det finns bestämmelser om personalens
            utbildning och att dess arbete ska vara en integrerad del av pedagogiken.
            Detta bör riksdagen som sin mening ge regeringen till känna.
          </p>
          <head type="h2" xml:id="i-GqhbwtFnBQ9u4YSsWCCeVa">
            6.6 Förskolebibliotek
          </head>
          <p xml:id="i-Q76v2Vt2mTDCQyqJN4L6qu">
            Det krav på skolbibliotek som finns i dag gäller tyvärr inte
            förskolan. Det kan möjligen ha varit förståeligt så länge som
            skolbiblioteken definierades enbart som instrument för rent pedagogiska
            ambitioner och så länge som förskolan inte omfattades av principen
            om det livslånga lärandet. I dag är läget ett annat. Förskolans
            uppgift är mycket vidare än att bara omfatta det rena lärandet.
            Vi vet i dag vilken betydelse det har även för de mycket små barnen,
            deras kreativitet och fantasi, och i förlängningen för deras framtida
            möjligheter i samhället, att de kommer i kontakt med böcker och
            litteratur på ett tidigt stadium, långt innan de själva kan läsa.
            Ansvaret för förskolebarnens ständiga tillgång till böcker, och
            löpande förnyade bokbestånd, måste ligga på förskolans ledning,
            inte på den enskilda förskolläraren. Förskolans behov av bibliotek
            bör tillgodoses i lagen. Detta bör riksdagen som sin mening ge
            regeringen till känna.
          </p>
          <head type="h2" xml:id="i-TC7PcnRCvtFWdHHrc6vZnr">
            6.7 E-böckernas finansiering?
          </head>
          <p xml:id="i-9REZrr13PSpzXqUpfVF7BT">
            Regeringen betonar i stycke 10.4 i propositionen att även e-böcker
            ska ingå i den avgiftsfria delen på ett bibliotek. En sådan skrivning
            har, som så många andra i den här propositionen, liten betydelse
            om man inte förser biblioteken med resurser för att bekosta e-böcker.
            Regeringen bör återkomma med ett förslag om hur e-boksutlåningen
            ska finansieras. Detta bör riksdagen begära.
          </p>
          <head type="h2" xml:id="i-9NCFvFkXdELRz3cYCteWau">
            6.8 Digitala bibliotek
          </head>
          <p xml:id="i-WNzoEGaAVY4CEKowiaMDDY">
            Som vi tidigare tagit upp i vår kulturmotion (mot. 2012/13:Kr326)
            vill vi utveckla digitala bibliotek där man utan kostnad ska kunna
            ladda ned böcker, film, musik och andra media. Samtidigt ska upphovsmännen
            få ordentlig ersättning för detta, liknande vad som sker vid boklån
            på de vanliga biblioteken. Vi kommer att avsätta medel i vår kommande
            budget för att inrätta digitala bibliotek från år 2015.
          </p>
          <p xml:id="i-DaPhpg6p5N1JoRAWCSp2mq">
            Digitala bibliotek kan inte helt ersätta fildelningen, lika lite
            som folkbiblioteken gjorde att människor slutade låna böcker av
            varandra. Däremot skulle det vara ett steg på vägen mot ett mer
            positivt sätt att hantera frågan om teknikutvecklingen och kulturens
            villkor långt från dagens låsning kring försöken att stoppa fildelningen.
            Många artister, filmare, författare och andra är berättigat oroade
            över sina möjligheter att arbeta heltid med sin verksamhet i framtiden.
            Digitala bibliotek med bra ersättningar handlar om att ta politiskt
            ansvar för kulturekonomin i stort och se till att fler kulturskapare
            kan leva på konstnärligt arbete som vi alla kan ta del av. Ersättningen
            skulle till en början behöva styras av politiska beslut om stödets
            totalsumma, men när systemet stabiliserats bör en ordning inrättas
            med förhandling mellan upphovsrättsinnehavare och stat och anslagen
            ordentligt räknas upp.
          </p>
          <p xml:id="i-CoFUB6t8kEddsG7SpX8y4n">
            Det digitala bibliotekets ersättningar behöver både tak och golv,
            precis som i dagens biblioteksersättning. Golvet behövs för att
            undvika administrationskostnader, och taket behövs för att undvika
            att alltför mycket pengar går till upphovsmän som redan är ekonomiskt
            välbeställda. Poängen med biblioteksersättning är inte att simulera
            en marknad, utan att få stark effekt på möjligheten att arbeta
            med kultur.
          </p>
          <p xml:id="i-2G3imbsZRXCgsUenLCaaey">
            Redan inom ramen för dagens upphovsrättslagstiftning skulle de
            digitala biblioteken kunna erbjuda tillräckligt goda villkor för
            att många artister och filmare skulle kunna sprida sina verk där.
            Med en reformerad upphovsrättslag skulle de på sikt kunna få rätt
            att dela ut material, på samma sätt som de fysiska biblioteken
            kan göra i dag. Det bör tillsättas en utredning om digitala bibliotek
            enligt vad som anförts ovan. Detta bör riksdagen som sin mening
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-Kc68TpjpdKMAN3mu6ft7Hz">
              Bengt Berg (V)
            </item>
            <item xml:id="i-XxwkfD1NXvvDaWk1AbyLop">
              Marianne Berg (V)
            </item>
            <item xml:id="i-XKzUNZGAUcontktmZHEKbG">
              Amineh Kakabaveh (V)
            </item>
            <item xml:id="i-n68xzMqPTmg9g1SWREPLZ">
              Lars Ohly (V)
            </item>
            <item xml:id="i-XhfS63v12STbMoSQfufuPJ">
              Eva Olofsson (V)
            </item>
            <item xml:id="i-JXmdHgbJbuDojLfCX3mfVj">
              Lena Olsson (V)
            </item>
            <item xml:id="i-JYP3qiMSXVsZordfFPzdam">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
