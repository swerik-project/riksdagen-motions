<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_b_ak__238/mot_1958_b_ak__238-001.pdf"/>
      <fw xml:id="i-MrSYkvjGwZkQVLvCmBT8Nv">
        Motioner i Andra kammaren, nr B 238 år 1958 13
      </fw>
      <div type="motHeader" xml:id="i-45DTZiRVaB6QVPvS1wfsoP">
        <div type="motTitle" xml:id="i-VNjCPo4HpKJr9a5WuRq4FW"/>
        <div type="motSubmissionInfo" xml:id="i-HNVsN2YGUZrwS9oqGQrsVy"/>
      </div>
      <div type="motBody" xml:id="i-9V8LvHxGLU1dn9SLwjKvTs">
        <div xml:id="i-RftvsVB6GvWadipzPaoBQs">
          <p xml:id="i-RbPStZ7WPqPuVamdngPus4">
            Nr B238
          </p>
          <p xml:id="i-Jhhr1P6gRVSy3CSfAtet5T">
            Av herr Antonsson m. fl., om utredning rörande de problem, som
            sammanhänger med Sveriges ställning gentemot det planerade västeuropeiska
            frihandelsområdet.
          </p>
          <p xml:id="i-AtDzMqP9DfJy9t6ktCF1uo">
            Frågan om ett närmare ekonomiskt samarbete mellan Västeuropas
            sta- ter har varit aktuell under större delen av efterkrigstiden.
            Exempel på praktiska resultat av dessa strävanden är i första
            hand det s. k. Romavtalet mellan Västtyskland, Frankrike, Italien
            och Beneluxländerna. Vidare har dessa sex stater samtidigt undertecknat
            ett avtal om samarbete på atom- kraftsområdet, det s. k. Euratom.
            En av de tidigaste överenskommelsernha på det ekonomiska området
            är dessutom Beneluxöverenskommelsen mel- lan Belgien, Holland
            och Luxemburg. På debatt- och förhandlingsstadiet befinner sig
            f. n. frågan om ett väst- europeiskt frihandelsområde, med deltagande
            av de 17 OEEC-länderna, och vidare frågan om en nordisk tullunion.
            Huvudtanken bakom planerna på ett västeuropeiskt frihandelsområde
            är att det större marknadsområdet, det friare handelsutbytet och
            den speciali- serade produktionsinriktningen skall bidraga till
            ett uppsving av väst- europeisk industri, öka dess effektivitet,
            stärka dess konkurrenskraft och därmed leda till en höjning av
            den västeuropeiska levnadsstandarden. Det är i nuvarande läge
            omöjligt att bedöma, om ett västeuropeiskt fri- handelsområde
            kommer till stånd, hur ett eventuellt avtal därom kommer att utformas
            och hur anknytningen till den gemensamma sexstatsmark- naden skall
            ske. Om ett västeuropeiskt frihandelsområde inom överskådlig framtid
            bildas, är det dock ovisst, om det fria handelsutbytet till en
            början kommer att omfatta alla varugrupper. Det är möjligt att
            ett frihandelsavtal kommer att avse endast vissa varugrupper,
            särskilt industriprodukter, och att i övrigt endast anges begränsade
            strävanden mot ekonomisk integra- tion. Kommer frihandelsområdet
            till stånd, torde dock på längre sikt varor av alla slag, kapital
            och arbetskraft komma att röra sig fritt över de nu- varande nationella
            gränserna i Västeuropa. Som en följd härav torde pro- duktionen
            komma att specialiseras, så att varje land erhåller en mera ensidig
            näringslivsstruktur än vad det för närvarande har. Det är givet
            att ett fritt handelsutbyte inom praktiskt taget hela Väst- europa
            utan hindrande tullar och andra handelsrestriktioner innebär för-
            delar ur många synpunkter. Produktionsresurserna kan utnyttjas
            bättre och den allmänna ekonomiska standarden därigenom höjas.
            Men man får
          </p>
          <pb facs="riksdagen-motions-pdf/data/1958/mot_1958_b_ak__238/mot_1958_b_ak__238-002.pdf"/>
          <fw xml:id="i-D4FhgDk6EHmDYjZhqX52yd">
            14 Motioner i Andra kammaren, nr B 238 år 1958
          </fw>
          <p xml:id="i-8hr899dciufd5PmFJ3Vt8g">
            inte ensidigt låta blicken stanna endast inför de sannolika fördelarna.
            Pro- blemet med skapande av ett frihandelsområde har också en
            annan sida. Såväl i fråga om näringslivets struktur som levnadsstandard
            och ekono- miska vanor över huvud taget föreligger väsentliga
            skillnader mellan de länder, som skulle komma att ingå i frihandelsområdet.
            Arbetet på att skapa ett fritt handelsutbyte inom området kommer
            att ställa de olika länderna inför mycket svåra omställnings-
            och anpassningsproblem. Den som en följd av frihandeln oundvikliga
            strukturförändringen av näringslivet kan bli mycket smärtsam.
            Övergångstiden till dess att frihandelsområdet kan fungera någorlunda
            normalt kan komma att bli mycket påfrestande för de enskilda länderna.
            Att påfrestningen blir betydande för vårt eget lands näringsliv
            torde det inte råda någon tvekan om. Vår tekniskt väl utvecklade
            och på kvalitets- produktion inriktade exportindustri, särskilt
            järn- och metallindustrien, torde ha de bästa förutsättningarna
            att relativt smärtfritt anpassa sig efter frihandelsområdets ekonomiska
            förutsättningar. Den får genom försälj- ningen på en större marknad
            möjlighet att lägga upp sin produktion i längre serier och kan
            därigenom mera rationellt utnyttja sina materiella och personella
            resurser. För den industri, som nu producerar i huvudsak för hemmamarknadens
            behov, kan omställningsproceduren bli svår. För småföretagsamheten
            torde anpassningsproceduren komma att erbjuda spe- ciella problem.
            Med stigande levnadsstandard är det tänkbart, att god av- sättning
            kan erhållas för många av småföretagsamhetens produkter. Men då
            blir försäljningsorganisationen liksom också organisationen för
            inköp av råvaror och halvfabrikat av största betydelse. En enskild
            småföretagare har små möjligheter att själva kunna ordna inköpen
            och försäljningen på den stora gemensamma frihandelsmarknaden.
            Det måste skapas organi- salioner, som utför detta arbete gemensamt
            för alla företagare inom en bransch. Det är för övrigt troligt,
            att småföretagarna inte ensamma mäktar med att skapa sådana organisationer
            utan att staten måste lämna hjälp för att lösa dessa inköps- och
            försäljningsproblem samt lämna fortlöpande in- formationer angående
            förutsättningarna för småföretagsamhetens möjlig- heter att hävda
            sig på den gemensamma marknaden. Av livsviktig betydelse för småföretagsamhetens
            möjligheter i detta avseende är att den kan an- skaffa kapital
            och erhålla krediter på rimliga villkor. Företagsamhetens egen
            förmåga att fritt anpassa sig efter ändrade förhållanden är givetvis
            den viktigaste förutsättningen. Statliga kredit- och exportgarantier
            måste dock helt säkert lämnas. Tillkomsten av ett frihandelsområde
            har inte en- dast ekonomiska aspekter utan kan också få politiska.
            För Sverige med dess traditionella alliansfria utrikespolitik
            kan man inte alldeles bortse från denna sida av problemet. Vårt
            nuvarande differentierade näringsliv och vår relativt höga grad
            av självförsörjning har utgjort en av de vik- tigare förutsättningarna
            för vår självständiga utrikespolitik. Kommer vi att
          </p>
          <pb facs="riksdagen-motions-pdf/data/1958/mot_1958_b_ak__238/mot_1958_b_ak__238-003.pdf"/>
          <fw xml:id="i-8RcEQCdkwWKhzGRjW8ecz">
            Motioner i Andra kammaren, nr B 238 år 1958 15
          </fw>
          <p xml:id="i-EGUSxZy6cWN8P2Y73Wyzy">
            erhålla ett mera ensidigt sammansatt näringsliv och bli mera
            beroende av import från andra länder kan i vissa lägen våra möjligheter
            att föra en självständig utrikespolitik försvagas. Visserligen
            avser man inte att genom frihandelsområdets bildande inkräkta
            på varje deltagarlands rätt att föra den utrikespolitik landet
            anser lämpligt, men kommer en relativt långt- gående ekonomisk
            integration till stånd, kan återverkningar på utrikes- politikens
            område knappast undvikas. Frågan om vårt lands anslutning till
            ett eventuellt europeiskt frihandels- område är en av de viktigare
            frågor de svenska statsmakterna, liksom givet- vis även det svenska
            näringslivet, ställts inför på mycket länge. Det är då av yttersta
            vikt att vi, så långt detta över huvud taget är möjligt, söker
            klargöra verkningarna av en sådan eventuell anslutning. Åtskilligt
            utred- ningsarbete har härvidlag utförts såväl av statliga organ
            som av vissa orga- nisationer inom näringslivet, men en verkligt
            grundlig penetration av detta väldiga problemkomplex har hittills
            icke skett. Med tanke såväl på den livsviktiga betydelsen för
            vårt näringsliv av hur den fria marknaden i Västeuropa utformats
            som på de svåröverskådliga och svårbedömbara konsekvenserna av
            ett beslut om en sådan marknad ur såväl rent ekono- miska som
            politiska aspekter bör enligt vår mening en statlig utredning
            tillsättas snarast möjligt för en grundlig undersökning av alla
            dessa frå- gor. Denna utredning bör vara allsidigt sammansatt
            med företrädare såväl för de demokratiska politiska partierna
            som för näringslivets och arbets- marknadens organisationer. Ekonomisk
            expertis bör också medverka i ut- redningsarbetet. . Med hänvisning
            till vad ovan anförts får vi hemställa, att riksdagen måtte i
            skrivelse till Kungl. Maj:t begära tillsättande av en utredning,
            i princip sammansatt på det sätt som angivits i motionen, för
            prövning av alla de problem, som sammanhänger med Sveriges ställning
            gentemot det planerade västeuropeiska frihandelsområdet.
          </p>
          <p xml:id="i-LENmoBHndJ1g4S7HeGSPCT" type="date">
            Stockholm den 3 juli 1958
          </p>
          <p xml:id="i-SPLYyE6LmmDGaimiLZn18j">
            Johannes Antonsson Lars Eliasson Stig F. Hansson i Dahla i Sundborn
            i Önnarp Jan-Ivan Nilsson Nils G. Hansson
          </p>
          <p xml:id="i-WEzLswK5fmEMQkN3SFqA7E">
            i Tvärålund i Skegrie
          </p>
        </div>
      </div>
    </body>
  </text>
</TEI>
