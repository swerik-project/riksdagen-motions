<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KrU-00339">
  <teiHeader>
    <fileDesc>
      <titleStmt>
        <title>Nobel</title>
        <author corresp="i-XcAqMe3ntVBboWUxqACfz">av Gunnar Andrén m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nobel</title>
          <idno type="rdwebb">GV02Kr339</idno>
          <rs type="number">Kr339</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GV02Kr339/text</ref>
          <ref type="dokument_url_html">http://data.riksdagen.se/dokument/GV02Kr339</ref>
          <ref type="dokumentstatus_url_xml">http://data.riksdagen.se/dokumentstatus/GV02Kr339</ref>
          <ref type="doc">http://data.riksdagen.se/fil/52041174-CD3F-404A-9828-52587CEAF273</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-UnkrZ3NAvoWXY6Krxbkudq</idno>
            <name>Tobias Krantz</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-6kLJbGLpwB9hYxDrVrkcqF</idno>
            <name>Karin Pilsäter</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4eVkG2wKXX1cMPgrxipCSH" type="signed"/>
        <correspContext corresp="i-4eVkG2wKXX1cMPgrxipCSH">
          <note type="signatory" corresp="i-XcAqMe3ntVBboWUxqACfz"/>
          <note type="signatory" corresp="i-UnkrZ3NAvoWXY6Krxbkudq"/>
          <note type="signatory" corresp="i-6kLJbGLpwB9hYxDrVrkcqF"/>
        </correspContext>
        <correspAction xml:id="i-AoxTCNS8vYWaeADC6U49jh" type="referral">
          <date when="2007-10-16"/>
        </correspAction>
        <correspAction xml:id="i-Rthu3vFMkwJ3MmDCcU1MEi" type="dismissal">
          <date when="2007-10-16"/>
        </correspAction>
        <correspAction xml:id="i-2enagVokKSPRKB3uWwfNL8" type="numbering">
          <date when="2007-10-09"/>
        </correspAction>
        <correspAction xml:id="i-KQ88dLYnMjvTCGJxcuJKeF" type="submission">
          <date when="2007-10-05"/>
        </correspAction>
        <correspAction xml:id="i-KTPaovC5u2PTyqFBH7rLFV" type="transfer">
          <date when="2007-10-04"/>
        </correspAction>
        <correspAction xml:id="i-Wtt8oE2qWuMaWaRyeHG6PH" type="assigned"/>
        <correspContext corresp="i-Wtt8oE2qWuMaWaRyeHG6PH">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-EWjnaF6tTrto3tMr4XogZ2">
            Förslag till riksdagsbeslut
          </head>
          <list style="ol">
            <item xml:id="i-GqTeBv1kAf7seh8ETSMyDi">
              Riksdagen tillkännager för regeringen som sin mening vad som
              anförs i motionen om en nationell insamling med internationell
              prägel till Alfred Nobels minne.
            </item>
            <item xml:id="i-JLnX4e3x6JWQP6n8sSCsfS">
              Riksdagen tillkännager för regeringen som sin mening vad som
              anförs i motionen om ett internationellt museum/institution i
              Stockholm och Oslo till Alfred Nobels minne.
            </item>
            <item xml:id="i-56K9Q7VeFxA5TWK7gghpSM">
              Riksdagen tillkännager för regeringen som sin mening vad som
              anförs i motionen om Sveriges marknadsföring av Nobelpriset.
            </item>
          </list>
        </div>
        <div type="motContent">
          <head xml:id="i-C2SbmrqnoA2ZFqRaP6my6j" type="h1">
            Motivering
          </head>
          <p xml:id="i-X2FwrLQecFKpdtx9H63BN8">
            Den som numera kommer till Warszawas internationella flygplats
            landar på Fredrik Chopin. Det är naturligtvis ingen tillfällighet.
            På motsvarande sätt har Washingtons inrikes flygplats döpts om
            till Ronald Reagan National Airport, utrikesflygplatsen heter
            redan John Foster Dulles International. I New York landar vi på
            JFK (John F Kennedy) eller LaGuardia, uppkallad efter den berömde
            borgmästaren där Fiorello LaGuardia.
          </p>
          <p xml:id="i-U8azEE6ozewLD7xEpUees7">
            I München är flygplatsen uppkallad efter Bayernpolitikern Franz
            Josef Strauss, i Paris efter president Charles de Gaulle, Roms
            internationella flygplats Fiumicino är numera mer känd som Leonardo
            da Vinci Airport, den enastående vetenskapsmannen. Inte heller
            detta är självfallet någon tillfällighet. Det handlar om både
            marknadsföring och nationell stolthet notera att Chopin, död vid
            39 års ålder bodde i Paris och på andra håll under sina sista
            två årtionden i livet under vilka han aldrig besökte Warszawa.
          </p>
          <p xml:id="i-U49k2Nh53nNkU1jdAatkhg">
            Jubel och fanfarer: Prakt, glitter och skådespel. Direktsändning
            i TV från Nobelprisutdelningen och Nobelbanketten till allt fler
            länder. Intervjuprogram med Nobelpristagarna, Årets snillen, sänds
            världen över.
          </p>
          <p xml:id="i-DCJyc97CKGBMSFaP4AxSGB">
            Så ser det ut år efter år, en dag om året. Sverige och Stockholm
            i centrum för världens blickar. Alla stora TV-bolag rapporterar.
            I Oslo är det likadant när Fredspriset delas ut samma dag, låt
            vara i något mindre skala.
          </p>
          <p xml:id="i-6ua3dvVC6useTPst2iUgcT">
            Stockholm and Sweden. I centrum. En dag om året. Men de övriga
            364 dagarna?
          </p>
          <p xml:id="i-FUecbPCekdQVVTDGzQGLxV">
            Uppriktigt sagt: Sverige missköter grovt den möjlighet att sprida
            kunskap om Sverige och om Stockholm som Nobelpriset ger oss.
          </p>
          <p xml:id="i-Vr371rFy1ncSEZUWabX7A3">
            Nobelpriset och uppfinnaren Alfred Nobel blir allt viktigare
            som åtrådd utmärkelse, det finns ingen internationell hedersbetygelse
            med högre värde än ett Nobelpris, inte bara i den vetenskapliga
            världen utan överallt, jorden runt. Vi vet att all världens länder
            eftersträvar att få en Nobelpristagare.
          </p>
          <p xml:id="i-EPrevQ3M9es81i4vjfHshV">
            I Stockholm planeras nu ett permanent Nobelmuseum, i sin regeringsdeklaration
            den 13 september 2005 meddelade dåvarande statsministern Göran
            Persson (s) korthugget: Staten kommer att aktivt stödja skapandet
            av ett nytt Nobelmuseum. Sedan dess har, vid sidan om en utredning
            om placering på Skeppsholmen, uppriktigt sagt alldeles för undanskymt,
            föga hänt. Men det finns all anledning att tro att ministären
            Perssons löfte från 2005 gäller också ministären Reinfeldt.
          </p>
          <p xml:id="i-Mzv9Ssgu2jHq5M1pGQWjtF">
            Men är det bra att ett Nobelmuseum, eller snarare en stor Nobelinstitution
            innefattande bibliotek, föreläsningssalar, forskningsutrymmen,
            kommunikationscentrum, dokumentationscentrum etcetera, görs beroende
            av statliga bidrag? Så bra! är det lätt att tänka. Bidrag från
            staten hurra! Det kan tyckas osvenskt men inte minst för att bevara
            Nobelstiftelsens obundenhet, friheten från statens överhöghet,
            bör en finansiering ske på helt andra sätt.
          </p>
          <p xml:id="i-XF3j6SjjghSKqckefjrPh6">
            För en av de viktigaste anledningarna till Nobelstiftelsens anseende
            liksom Svenska Akademiens eller de vetenskapliga akademier som
            utser varje års pristagare är just frihet från bindningar till
            staten, till myndigheter av varje slag, undantaget är Stortingets
            Nobelkommitté, en historisk konstruktion vars idealitet och obundenhet
            bevaras främst i dess demonstrerade självständighet vid besluten
            att ge även mycket kontroversiella personer belöningen Fredspriset.
          </p>
          <p xml:id="i-TrnPNDs9hZneDtFRPiFwro">
            Att utse Nobelpristagare, inte minst i litteratur, är förvisso
            grannlaga av många skäl, men friheten från att vara beroende av
            statliga eller andra intressen är en av de viktigaste förutsättningarna
            för prisets värde är högre än dess värde i valuta räknat. Därför
            bör också ett nytt och framtidsinriktat Nobelmuseum eller snarare
            Nobelinstitut stå fritt från statens annars lika hjälpande som
            stjälpande hand. Är det möjligt? Ja, det borde kunna åstadkommas
            genom en nationalinsamling, med högt ställt mål, att skaffa fram
            kanske ett par 10-tals miljarder kronor under några år.
          </p>
          <p xml:id="i-EL7DNaS5AyXh2UYHbx9Hty">
            En nationalinsamling med internationell uppbackning från enskilda
            och företag, organisationer och andra men inte stater till ett
            internationellt inriktat Nobelmuseum/Nobelinstitut, förslagsvis
            beläget på någon plats i centrala Stockholm i ett område av rikskaraktär,
            borde kunna inbringa stora pengar.
          </p>
          <p xml:id="i-96RdyYRXuswvvQdqRbT3co">
            Då skulle man kunna bygga ett mycket framtidsinriktat museum/institut
            där alla Nobelpristagares upptäckter redovisas och där unga människor
            från hela världen kunde samlas för att ta del av världens olika
            historiska och framtida rön på vetenskapens område. Varje år kunde
            man ha en internationell Nobelvecka i kemi, i fysik, i medicin
            och inte minst litteratur. Besökande barn skulle själva kunna
            få göra intressanta experiment. Och med modern kommunikationsteknik
            skulle Nobelmuseet/Nobelinstitutet kunna vara centrum för många
            internationella konferenser med vetenskaplig inriktning.
          </p>
          <p xml:id="i-VSLeDmCTib2yA4S46NH1wy">
            Ett sådant projekt kostar pengar, ungefär som nationalarenor
            av skilda slag tenderar göra. Men med stöd av både enskilda och
            företag som alla skulle få sina namn antecknade i museet för framtiden,
            borde en sådan nationell insamling tillsammans med internationella
            donationer kunna generera mycket pengar, bara man vet vad syftet
            är: Att sprida kunskap om det som var för framtida upptäckter
            i mänsklighetens tjänst.
          </p>
          <p xml:id="i-9TS81BHci5dXUD4WyD1UJU">
            Hur skall ett Nobelmuseum, ett Nobelinstitut, se ut? Det vore
            förmätet att här uttala ens önskningar, möjligen drömmar. Låt
            oss uttrycka det på det sättet att den som varit i Stockholm skall
            veta, precis som om vederbörande varit i Sydney, där ingen kan
            undgå att se Operahuset, eller i Alexandria, där samma sak gäller
            Världsbiblioteket (som för övrigt innehåller ett Nobelrum), eller
            i New York, som svårligen kan besökas utan att man noterat FN:s
            byggnad på Manhattan (en replik kan sägas utgöras av LKAB:s huvudkontor
            i Kiruna), var man varit och vad man sett: Nobelbyggnaden i Stockholm.
          </p>
          <p xml:id="i-fYWUkpMG5NPumB4HDSAZ7">
            Ibland, men ingalunda alltid, är det originella också det enastående,
            det excellenta. Stockholm har redan sitt kungliga slott, riksdagen,
            Stadshuset, Stockholms Olympiska Stadium och Globen, alla belägna
            i en av världens absolut vackraste och mest vattenrika huvudstäder.
          </p>
          <p xml:id="i-PGjCCVMdSLbtKZx71TGCon">
            Men det finns plats för ytterligare ett byggnadsverk Nobelinstitutet
            att minnas av envar som kommer hit.
          </p>
          <p xml:id="i-AZuQyH6P4FAuEnQKN7yhxX">
            En internationell arkitekttävling bör följaktligen utlysas när
            väl en plats är bestämd vi är övertygade om att idérikedomen skulle
            flöda och antalet bidrag till en sådan internationell tävlan skulle
            överträffa allt vad vi tidigare varit med om.
          </p>
          <p xml:id="i-ETJq2nYsCb49MHbKcbn2JJ">
            Nobelstiftelsen äger rätten till namnet Alfred Nobel. Stiftelsen
            har också juridiskt sett till att ingen utan stiftelsens medgivande
            kan bruka namnet. Det är bra. Det är en säkerhet, en investering
            i kvalitet. Namnet är en klenod och måste nyttjas med eftertanke
            och klokskap.
          </p>
          <p xml:id="i-P2L2oKwc9m8rpE8FQfMtjR">
            Det borde emellertid ligga i både Nobelstiftelsens, Sveriges,
            Stockholms och framtidens intresse att se till att namnet ges
            vidare spridning än som sker i dag.
          </p>
          <p xml:id="i-SQCL15gqfxP8ZefGnksLzN">
            Nobelnamnet skulle gynnas av att förekomma i ett internationellt,
            dagligt sammanhang.
          </p>
          <p xml:id="i-Af5NAjV9NrGvJ61ZmaspiY">
            Hittills har Nobelstiftelsen varit negativ till tanken på att
            döpa om eller komplettera Arlanda med namnet Alfred Nobel International
            Airport. I längden borde det inte vara en rationell hållning som
            gagnar Nobelstiftelsens höga syften. Att redan på Arlanda mötas
            av namnet Alfred Nobel borde vara intressant. Ty Alfred Nobel
            tillhör i dag världen, ej blott Sverige, Stockholm eller Nobelstiftelsen.
          </p>
          <p xml:id="i-UadxtvJKHESYjFS9qU4eUn">
            Vilket inte hindrar att Alfred Nobel också är mycket svensk och
            lite norsk, för att nu inte säga rysk, amerikansk eller fransk
            eller, ja, Den store internationalisten.
          </p>
          <p xml:id="i-Ws6wG2t41mB7euMzA3KZHf">
            Vi i Sverige har ett särskilt ansvar för att hans ryktbarhet
            skall fortsätta vara det som namnet förpliktar men också göra
            det än mer känt.
          </p>
          <p xml:id="i-ApLgvrM1JX3rH7jBXDoeSS">
            En bild från 2005: TV-sändning i Kiev. Obegripligt för den i
            ryska obevandrade. Utom att i Stockholm, i Sverige hade årets
            Nobelpris i litteratur delats ut. Stort reportage, om litteratur,
            om pristagaren, om Stockholm och om Alfred Nobel.
          </p>
          <p xml:id="i-FMJGqBgAfdAHHJLvcErdu3">
            Lätt att förstå. En skål för vår store donator som satt Sverige
            på världskartan mer än någon annan. Låt oss nu göra något tillbaka.
            Låt oss bygga ett framtidens Nobelinstitut för pengar som vi samlar
            in tillsammans och låt oss göra Alfred Nobels namn känt under
            också alla de 364 andra dagarna, inte bara den 10 december, om
            året och genom att komplettera Arlanda med namnet Alfred Nobel
            International Airport.
          </p>
          <p xml:id="i-BPGAgCue3DwUas7R5Xp3mb">
            Det skulle Alfred Nobel ha gillat.
          </p>
        </div>
        <div type="motSignatures">
          <list>
            <item xml:id="i-L1pos6tX5YtbnVn9ir5aSs" who="i-XcAqMe3ntVBboWUxqACfz">
              Gunnar Andrén (fp)
            </item>
            <item xml:id="i-LZ8J2wCHnfXqq6SEGwbtFd" who="i-UnkrZ3NAvoWXY6Krxbkudq">
              Tobias Krantz (fp)
            </item>
            <item xml:id="i-DmgK2atkkDd6mPUYDQdLsa" who="i-6kLJbGLpwB9hYxDrVrkcqF">
              Karin Pilsäter (fp)
            </item>
          </list>
        </div>
      </div>
    </body>
  </text>
</TEI>
