<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-AU-00346">
  <teiHeader>
    <fileDesc>
      <titleStmt>
        <title>Arbetslöshetsförsäkringens roll och utveckling</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetslöshetsförsäkringens roll och utveckling</title>
          <idno type="rdwebb">GU02A346</idno>
          <rs type="number">A346</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GU02A346/text</ref>
          <ref type="dokument_url_html">http://data.riksdagen.se/dokument/GU02A346</ref>
          <ref type="dokumentstatus_url_xml">http://data.riksdagen.se/dokumentstatus/GU02A346</ref>
          <ref type="doc">http://data.riksdagen.se/fil/93F84E91-FDA0-4DAC-9E62-4EF93EAC9CC2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VQMQmq6ybZiCa4KaNvb7Yx" type="signed"/>
        <correspContext corresp="i-VQMQmq6ybZiCa4KaNvb7Yx">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-RnWtNUQCpycyMXbuRLTXcR"/>
        </correspContext>
        <correspAction xml:id="i-D4PXbXZyQPSmXgH4p43p95" type="referral">
          <date when="2006-11-07"/>
        </correspAction>
        <correspAction xml:id="i-XYo8T3YUMH3Pdh7H4qiJdc" type="dismissal">
          <date when="2006-11-07"/>
        </correspAction>
        <correspAction xml:id="i-BqK3rtxddtXtWibwpsmHaC" type="numbering">
          <date when="2006-11-02"/>
        </correspAction>
        <correspAction xml:id="i-5DF3ZuMPFSbTr1Wi4wyKpe" type="submission">
          <date when="2006-10-31"/>
        </correspAction>
        <correspAction xml:id="i-RBJUsPSWr9EWzTGMsm8f1v" type="transfer">
          <date when="2006-10-31"/>
        </correspAction>
        <correspAction xml:id="i-F7triwzWAqt1vfzvqCqBeq" type="assigned"/>
        <correspContext corresp="i-F7triwzWAqt1vfzvqCqBeq">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-B6s2yqYZj4eSTb3D52H7Zh" type="motBody">
        <div xml:id="i-tFu7uE84bWqbkzHCX12hf" type="motSummary">
          <head xml:id="i-K8uSKreS8RwaVxpGciyVvq">
            1 Sammanfattning
          </head>
          <p xml:id="i-Q3Ydv4kweapsL9iwe4MEwV">
            Vi avvisar regeringens föreslagna nedskärningar i arbetslöshetsförsäkringen
            i proposition 2006/07:1 vilka sammantaget leder till att försäkringen
            blir sämre, dyrare och mer orättvis. De aviserade förändringarna
            kommer att resultera i att avgifterna för medlemskap i fackförening
            och a-kassa blir avsevärt högre, att arbetslöshetsförsäkringens
            legitimitet urholkas samt att de lägre ersättningsnivåerna sätter
            en press på de lägsta lönerna nedåt. Följden av regeringens nedskärningar
            och aviserade politik kan bli att många löntagare lämnar sin fackförening
            av ekonomiska skäl. En sådan utveckling skulle försvaga fackföreningarna
            och vanliga löntagare. På sikt innebär det att maktbalansen på
            arbetsmarknaden förskjuts till arbetsgivarnas fördel, och att
            den svenska modellen med relativt jämnstarka parter undermineras.
            Därför yrkar vi avslag på regeringens alla föreslagna nedskärningar
            i vår budgetmotion 2006/07:A347.
          </p>
          <p xml:id="i-XcPXh238xQ7cY9Eqs3Qurz">
            Vi satsar i stället på höjt tak och höjt grundbelopp i a-kassan
            och aktivitetsstödet. Bara genom kvalitetsförbättringar kan vi
            försvara den solidariskt skattefinansierade arbetslöshetsförsäkringen
            som i dag är på väg att urholkas.
          </p>
          <p xml:id="i-N6CDepo12Hy3bw7yrHCxTy">
            Vänsterpartiet begär i likhet med LO, TCO, Saco och Arbetslöshetskassornas
            Samorganisation att regeringen ska tillsätta en utredning om konsekvenserna
            av de aviserade förändringarna i arbetslöshetsförsäkringen innan
            en proposition om arbetslöshetsförsäkringen lämnas till riksdagen.
          </p>
        </div>
        <div xml:id="i-5HiPcCx6eWKGSvu5RDxZPD" type="TOC">
          <head xml:id="i-J7QF7ci9QdXhnxDoTmwy2m">
            2 Innehållsförteckning
          </head>
          <list xml:id="i-T61s4UZvgTXaEYjKmo6PKJ">
            <item xml:id="i-SsCTDVh3fZkH4hdGDKmnUs">
              1 Sammanfattning 1
            </item>
            <item xml:id="i-JoneqcaWASK93D1TNb5jhZ">
              3 Förslag till beslut 3
            </item>
            <item xml:id="i-3GawoyzvhN65teASVXHCSc">
              4 Försäkringens roll 3
            </item>
            <item xml:id="i-261qExHuPXgXbTrcv4fu6G">
              5 Sätt kvaliteten i centrum 5
            </item>
            <item xml:id="i-JMJCpL3RkH2BzC4tEDs7go">
              6 Rättssäkerhet 6
            </item>
            <item xml:id="i-AENQeZiLv2srxP11tdPGx6">
              7 Slopa inträdeskravet till a-kassan 7
            </item>
            <item xml:id="i-TLjmgNdRHfie1ojjmofYvD">
              8 Arbetslöshetsförsäkringens förstärkning för trovärdighet 8
            </item>
            <item xml:id="i-LyNneREbog3LiiQcggvdLA">
              8.1 Regeringen försämrar arbetslöshetsförsäkringen 9
            </item>
            <item xml:id="i-5UwywFEUoqdaDSzqaoHUzY">
              8.2 Försämrad arbetslöshetsförsäkring skapar låglönejobb 10
            </item>
            <item xml:id="i-R4K8p8KCZWmcmwVEghpAGE">
              8.3 Höj tak och golv i arbetslöshetsförsäkring och aktivitetsstöd
              11
            </item>
            <item xml:id="i-NYakVeosuMoG4N13WWQzGG">
              8.4 Indexering, ersättningsperiod och nivåhöjning 13
            </item>
            <item xml:id="i-FQhsUEziryGZ4YuDjSccgc">
              9 Många blir utförsäkrade med regeringens politik 14
            </item>
            <item xml:id="i-LLHxShsxakmSTC6uqm4nyN">
              9.1 Arbetsvillkoret 14
            </item>
            <item xml:id="i-94zk9syRVKG6nJZMUwTRHV">
              9.2 Studerandevillkoret 14
            </item>
            <item xml:id="i-UUDYutx1EZemBWXvTf5c3M">
              9.3 Den överhoppningsbara tiden 15
            </item>
            <item xml:id="i-94bUcyN1iuWfz95xzx2Rjq">
              10 Regeringens politik försvagar fackföreningarna 15
            </item>
            <item xml:id="i-AQfRTUKHZsgPt2iyA4kn3u">
              10.1 Obligatoriskt medlemskap i arbetslöshetskassa 16
            </item>
            <item xml:id="i-SXhXPMbcGaoS3RioyMGHPg">
              10.2 Avgifter till fackförening och arbetslöshetskassa 17
            </item>
            <item xml:id="i-F2fiyp1GWcmDJZmGKL78dN">
              11 Utredning om förändringar i arbetslöshetsförsäkringen 17
            </item>
          </list>
        </div>
        <div xml:id="i-5QHBgJWYe7efdXmmFvR8LK" type="motContent">
          <head xml:id="i-8azTUcmw4R5pinj5UJwNyf" type="h1">
            Arbetslöshetsförsäkringens roll och utveckling
          </head>
          <head xml:id="i-4x1iH7ioExdCh5nYufjzmj" type="h1">
            3 Förslag till beslut
          </head>
          <list xml:id="i-2vvjPQ8uXB4NDDqC1qs6Zv" style="ol">
            <item xml:id="i-BKESJm9EgyqDwt55bY2i8">
              Riksdagen tillkännager för regeringen som sin mening vad i motionen
              anförs om nedsättningsregler för aktivitetsersättningen.
            </item>
            <item xml:id="i-MYk1qpFJCNmxxNii7cDvL9">
              Riksdagen begär att regeringen ska återkomma med förslag om ett
              slopande av kravet för medlemskap i arbetslöshetskassa.
            </item>
            <item xml:id="i-Stbp2BcJgKqjmKV7fsxJ5C">
              Riksdagen tillkännager för regeringen som sin mening vad i motionen
              anförs om att grundbeloppet och den högsta dagpenningen i arbetslöshetsförsäkringen
              och aktivitetsstödet bör höjas.
            </item>
            <item xml:id="i-212HMPVFJY7nRwCAr33v8V">
              Riksdagen tillkännager för regeringen som sin mening vad i motionen
              anförs om att regeringen bör tillsätta en utredning om indexering
              av högsta dagpenning.
            </item>
            <item xml:id="i-FC8rCULuUc5fHqXJnRSZzY">
              Riksdagen tillkännager för regeringen som sin mening vad i motionen
              anförs om att beslut bör fattas under den kommande mandatperioden
              om att ersättningsnivån i arbetslöshetsförsäkringen bör vara densamma
              under hela ersättningsperioden om 300 dagar.
            </item>
            <item xml:id="i-SbB69KBk6vyvoFGFoae3uh">
              Riksdagen tillkännager för regeringen som sin mening vad i motionen
              anförs om att regeringen ska tillsätta en utredning om konsekvenserna
              av de aviserade förändringarna i arbetslöshetsförsäkringen innan
              en proposition om arbetslöshetsförsäkringen lämnas till riksdagen.
            </item>
          </list>
          <head xml:id="i-F9d4ZXcnoXDXUETtV2MsFh" type="h1">
            4 Försäkringens roll
          </head>
          <p xml:id="i-8jvcnb9ds5nUe6YaPzKA4o">
            Arbetslöshetsförsäkringen är en omställningsförsäkring, en omställning
            mellan två arbeten. Försäkringen ska ge ekonomisk trygghet under
            tiden man söker eller utbildar sig för ett nytt arbete. Under
            tiden man är arbetslös ska samhället ställa upp med åtgärder via
            arbetsförmedlingen. Arbetsförmedlingen ska främst förmedla lediga
            platser samt ge kompetenshöjande stöd till arbetssökande. Arbetslösa
            ska vara aktiva från första dagen av arbetslöshet i sitt sökande.
          </p>
          <p xml:id="i-79jktwYPtzgeJiCPUBwgFb">
            Arbetslöshetsförsäkringen är också en gemensam samhällelig försäkring
            mot att desperation uppstår hos den som förlorar arbetet så att
            den enskildes otrygghet övergår till lönedumpning och därmed en
            ständig, gemensam otrygghet. A-kassan möjliggör också strukturomvandling
            på arbetsmarknaden. I motsats till högern som vill skapa låglönejobb,
            vill vi simulera teknikutveckling och fler högproduktiva jobb.
            En förutsättning för att det ska vara möjligt är en välfungerande
            arbetslöshetsförsäkring.
          </p>
          <p xml:id="i-3iQwHkvhioUKyZC7FLNkeT">
            I Sverige liksom i omvärlden är arbetsmarknaden uppdelad på många
            sätt. Olika näringsgrenar och regioner utvecklas olika. Tudelningen
            mellan hög- och kortutbildade tenderar att öka. Globalt jämförda
            lönsamhetskrav ökar pressen på enskilda företag och anställda.
            Stödjande servicefunktioner blir kärnverksamheter via entreprenader
            och avknoppningar.
          </p>
          <p xml:id="i-mMGAUVaDW1kNGzMHiqYe3">
            Arbetslöshetsförsäkringens regler ska tillämpas likvärdigt i
            en omvärld med större olikheter. Arbetssökande ska få samma bemötande
            vid lika situationer men också olika handlingsplaner utifrån sina
            personliga möjligheter och olika förutsättningar.
          </p>
          <p xml:id="i-CVawgPLL5vMzvodAEq3VBk">
            På senare tid har den allmänna debatten nästan helt fokuserats
            på så kallad sökintensitet alltså kvantiteten jobbansökningar
            som den enskilde producerar. Den underliggande tanken med denna
            ensidiga fokusering som dock sällan redovisas öppet är att det
            egentligen finns jobb till alla arbetslösa, problemet är att de
            är för dåliga på att söka jobb. Det leder vidare till slutsatsen
            att de arbetslösa ska pressas att söka fler jobb om de får större
            incitament, alltså sämre villkor, till exempel i form av sämre
            arbetslöshetsersättning. Detta är ett villospår som bortser från
            arbetsmarknadens faktiska funktionssätt. LO har med hjälp av arbetskraftsundersökningarna
            (AKU) visat en bild av arbetsmarknaden som ett slags kö, vilket
            ger en mer realistisk bild av den faktiska sökprocessen Andersson,
            D.; Vem ansvarar för arbetslösheten (LO 2005).
          </p>
          <p xml:id="i-YRx7a6FQZdN8gCfMboquji">
            Varje månad under 2003 fanns i snitt 44 000 jobb att söka. Man
            kan dela upp dem som sökte dessa jobb i tre grupper. Först de
            som hade jobb men sökte andra. Dessa är de som är mest attraktiva
            för arbetsgivarna, och utgjorde 5,2 sökande per ledigt arbetstillfälle.
            I andra ledet de öppet arbetslösa som utgjorde 4,9 sökande per
            ledigt arbetstillfälle. I tredje ledet exempelvis studerande som
            står utanför arbetsmarknaden men vill ha jobb om fler blir lediga.
            I snitt fanns alltså 13 arbetssökande per ledigt arbetstillfälle
            varje månad. Bakom den kön kommer de som varit sjuka mer än 90
            dagar. Antar man att en ökad sökaktivitet gör att alla arbetssökande
            söker tio jobb per månad kommer varje arbetsgivare att få 130
            ansökningar per jobb. Arbetsgivarna kommer att få över 5 miljoner
            ansökningshandlingar.
          </p>
          <p xml:id="i-D2XPsh9XiS9vjQxbZFroCz">
            Det är inget som varje enskild arbetsgivare med vakanser är intresserad
            av. Som LO konstaterar vidare: Det elaka i denna process är att
            ju bättre de attraktiva arbetssökande är på att söka arbete, desto
            mer minskar sannolikheten för dem som har liten eller medelstor
            möjlighet att få arbete. Vad det handlar om i första hand om man
            vill göra något åt arbetslösheten är att skapa fler arbetstillfällen.
            Arbetslöshet är inte är en individuell fråga, utan en fråga om
            politiska och ekonomiska prioriteringar och vägval. Redan av detta
            skäl är det feltänkt att göra en stark koppling mellan arbetslöshetsförsäkringen,
            arbetsutbudet och arbetslösheten såvida man inte har för avsikt
            att skapa större otrygghet på arbetsmarknaden.
          </p>
          <p xml:id="i-XRAjRNNUqe5gWkUWNYiVcS">
            Under de senaste åren har flera olika rapporter kommit om hanteringen
            av arbetslöshetsförsäkringen. Rapporterna speglar en mängd olika
            förhållanden utifrån de olika uppdrag de haft. Samtidigt ska sägas
            att det inte är hanteringen av försäkringen som kan lösa problemen
            med arbetslösheten. De avgörande frågorna är inriktningen av den
            ekonomiska politiken, av de arbetsmöjligheter som ges till människor
            oavsett bakgrund. Sökaktiviteten bland arbetslösa är beroende
            av arbetsmarknadsläget, fler lediga jobb gör att arbetslösa finner
            det meningsfullt att sända in en ansökan. Konkurrensen om lediga
            jobb har ökat och bristtalen är låga. I AMS-rapporten 2003:5 skrevs:
          </p>
          <p xml:id="i-LgNzVCJFvxKZ6LttBHNpfM">
            Rekryteringsproblemen har minskat kraftigt de senaste åren inom
            det privata näringslivet. Bristtalen är historiskt sett mycket
            låga inom industrin samt inom den privata tjänstesektorn och jämförbara
            med dem som noterades under den djupa lågkonjunkturen i början
            av 1990-talet.
          </p>
          <p xml:id="i-KfAsaZWNMUQdn46F1qytYt">
            Arbetsförmedlingens främsta uppgift är platsförmedling finns
            det fler lediga platser blir anvisningarna naturligtvis fler.
            Här kan det finnas olika förutsättningar bl.a. beroende på konjunkturläge,
            strukturomvandling och regional tillväxt. Ansökningar om arbete
            kan också tas emot olika beroende på arbetsgivares inställning
            till olika grupper, det kan gälla unga eller äldre, invandrade,
            kvinnor i fertil ålder m.fl. Det är viktigt att hanteringen av
            arbetslöshetsförsäkringen är korrekt och rättssäker, men det är
            ändå inte denna hantering som avgör läget på arbetsmarknaden.
            I Statskontorets rapport 2004:15 sägs också:
          </p>
          <p xml:id="i-VDajJCWULp9jHHFvWQH6CN">
            [] att ekonomiska incitament och större kontroll av de arbetssökande
            är sannolikt föga verkningsfullt om orsaken till låg sökaktivitet
            står att finna i dåligt självförtroende, misströstan och svag
            efterfrågan på arbetskraft. Då ligger lösningen i stället på att
            stärka individen, öka dennes motivation etc. genom proaktiva och
            upplyftande aktivitet i stället för mer kontroll.
          </p>
          <p xml:id="i-SeBHPsXtGVQ2bYC9njJ2hX">
            Det stora problemet är varken arbetslöshetsförsäkringen eller
            de arbetslösa, utan bristen på arbetstillfällen. Den svenska arbetslösheten
            är låg i jämförelse med andra EU-länder, men alldeles för hög
            för att det ska betraktas som något annat än det största samhällsproblemet
            i dag. Trots de stora behoven i samhället erbjuds inte arbetstillfällen
            i tillräcklig omfattning, och det utförda arbetet är mycket ojämlikt
            fördelat. Det är dock inte arbetsmarknadspolitikens, utan den
            ekonomiska politikens uppgift att lösa problemet med arbetslösheten.
            Vänsterpartiet verkar för att full sysselsättning ska bli det
            övergripande målet för den ekonomiska politiken. Men när människor
            ändå drabbas av arbetslöshet ska det finnas en väl fungerande
            arbetslöshetsförsäkring och en aktiv arbetsmarknadspolitik som
            erbjuder utbildning och stöd till arbetssökande.
          </p>
          <head xml:id="i-QncjktqtdCgCuu4QvfVTVv" type="h1">
            5 Sätt kvaliteten i centrum
          </head>
          <p xml:id="i-7JmykNTxjM98ezrntZjEvG">
            I Statskontorets rapport 2004:15 rörande de individuella handlingsplanerna
            föreslås att ett kvalitativt verksamhetsmål införs. I Inspektionen
            för arbetslöshetsförsäkringens (IAF) rapport om Arbetsmarknadsverkets
            hantering av arbetslöshetsförsäkringen påvisas kvalitetsbrister
            i meddelanden som rör ifrågasättande av ersättning.
          </p>
          <p xml:id="i-6zoqChHjjgaTc6MMF2cikR">
            På olika områden kan vi konstatera bristande kvalitet i hanteringen
            av försäkringens bestämmelser vilket i sin tur är en spegling
            av bristande kvalitet i sökprocessen. Att fler arbetslösa ska
            slänga iväg fler ansökningar förbättrar inte arbetsmarknadens
            funktionssätt. Den viktigaste kontrollfunktionen i försäkringen
            är att anvisa lediga jobb som faktiskt är lämpliga för den arbetssökande
            och inte krav på viss mängd sökta jobb.
          </p>
          <p xml:id="i-6RpLWDoH8jaL449QNA2Sd8">
            Arbetsgivare får svårare att hantera de inkomna ansökningarna
            och att anställa rätt person. Lediga jobb kommer också att i framtiden
            gå förmedlingen förbi, eftersom arbetsgivarna vill undvika störtfloder
            av ointressanta ansökningar. Kraven på hög sökaktivitet utan seriös
            matchning är också demoraliserande för de arbetssökande. Personer
            som får fler avslag får inte ökad motivation i sitt arbetssökande.
            Det är viktigt att sökprocessen går ut på att söka rätt jobb,
            på rätt sätt och i rätt tid. Här kan arbetsförmedlingens personal
            innebära ett viktigt stöd om de får rätt uppdrag med tillräckliga
            resurser. Personalen ska ha en dialog med den arbetssökande. Den
            individuella handlingsplanen är här ett viktigt instrument. Den
            arbetssökandes egna mål är centralt liksom hur dessa mål ska uppnås.
            Planen ska vara individuell för att vara aktiv.
          </p>
          <p xml:id="i-RYnzE4FSHdBYCM9bZQVzaV">
            Statskontoret refererar i sin rapport:
          </p>
          <p xml:id="i-GYb9uC8nACEm2SxvZuC2eo">
            Riksrevisionen menar i sin rapport att brister i handlingsplaner
            försvårar matchning och anvisning och leder till en lägre anvisnings-
            och arbetsplaceringsgrad. Bristerna orsakar också ett stort tryck
            på de arbetslag som tar över de arbetssökande efter de 100 första
            dagarna, då dessa ägnat sig åt självservice. Riksrevisionen menar
            att en tidig individualiserad service i samband med att handlingsplanen
            upprättas och kontinuerligt revideras är avgörande för att arbetsförmedlingen
            ska kunna ha ett tydligt förhållningssätt gentemot arbetssökande
            och ge honom eller henne korrekta anvisningar.
          </p>
          <p xml:id="i-VjgqCGa3vXjugfsD5huBJQ">
            Många har i dag möjlighet att snabbt via IT söka efter lediga
            tjänster och sända iväg ansökningar om arbetsförmedlingen så kräver.
            Men det är viktigt att hög sökaktivitet bygger på kvalitet och
            en god verklighetsuppfattning av olika arbetskrav. Fler arbetslösa
            utgörs i dag också av personer med högskoleutbildning. Service
            och programutbud måste anpassas till denna verklighet.
          </p>
          <p xml:id="i-SGyWuqcWuWsTcVfQRAcpM4">
            Hur sökprocessen ska se ut måste vara beroende av den individuella
            situationen och krav på ökad aktivitet bör balanseras mot en motsvarande
            ökad anvisningsaktivitet från arbetsförmedlingens sida.
          </p>
          <p xml:id="i-FvCJ2esYtsnGDzaRFvNiJ3">
            När det gäller personer med låg sökaktivitet är det viktigt att
            öka kunskapen om dessa grupper och orsaken till deras beteende.
            Men som Statskontoret påpekar handlar det främst om motivations-
            och proaktiva åtgärder. Det kan inte vara ett mål i sig att fler
            ska avstängas från a-kassan. Tvärtom bör målet vara att färre
            ska bli utförsäkrade genom en aktiv sökprocess med hög kvalitet.
          </p>
          <head xml:id="i-EX5XjdQDLoX8mSPctVz5L5" type="h1">
            6 Rättssäkerhet
          </head>
          <p xml:id="i-TNhDzB8u44KnCvQbCD31Jv">
            Det är viktigt att varje arbetslös bedöms på samma sätt oavsett
            var man bor och vilken kassa man tillhör. Verksamheten ska präglas
            av en enhetlig och därmed rättvis tillämpning av de regler som
            gäller för arbetsförmedlingen och arbetslöshetskassorna. Uppföljningen
            ska förbättras och ta hänsyn till ovan nämnda kvalitativa aspekter.
            Uppföljning kan inte reduceras till ökat tryck på redan trängda
            individer. Det är av stor betydelse att de individuella handlingsplanerna
            har hög kvalitet för att säkerställa att de arbetssökande är medvetna
            om de krav som ställs.
          </p>
          <p xml:id="i-Q2bJwLWv13nrUmjukrqXSi">
            När man är i arbetsmarknadspolitiska åtgärder har man ett aktivitetsstöd
            som är på samma nivå som ersättningen från a-kassan. Arbetsmarknadspolitiken
            ändrades för ett antal år sedan för att bli mer långsiktig. I
            stället för att ibland varva perioder av åtgärder med tider av
            kontantersättning infördes systemet med GAR (Aktivitetsgarantin).
            Aktivitetsersättning kom då att under längre tid spela samma roll
            som ersättning från a-kassan. IAF har också fått i uppdrag att
            kontrollera hur förmedlingarna hanterar återkallande av anvisningar
            till arbetsmarknadspolitiskt program. Det är naturligt att IAF
            gör detta med tanke på att när en arbetslös blir utan kontantersättning
            är det av mycket stor betydelse oavsett vilken typ av ersättning
            det gäller.
          </p>
          <p xml:id="i-5xfxVJP8YjJsuDrVnTWiba">
            De nedsättningsregler som gäller i arbetslöshetsförsäkringen
            gäller dock inte aktivitetsstödet. För att underlätta en likvärdig
            regeltillämpning inom de olika systemen över hela landet och med
            tanke på den roll som aktivitetsstödet spelar och det arbetsmarknadspolitiska
            sambandet mellan aktivitetsstöd och ersättning från a-kassan borde
            nedsättningsreglerna vara lika i de olika systemen. Detta bör
            riksdagen som sin mening ge regeringen till känna.
          </p>
          <head xml:id="i-R4H7EdyEfpQQ9f4oCaszPi" type="h1">
            7 Slopa inträdeskravet till a-kassan
          </head>
          <p xml:id="i-SwQsVDZsGVddd7AGTgD29K">
            Arbetslöshetsförsäkringen är en omställningsförsäkring som bygger
            på anställning och inkomstbortfallsprincipen. Den består av grundförsäkring
            och inkomstbortfallsförsäkring. Principen utgår från tanken om
            allas rätt till arbete. En baksida av denna utgångspunkt är att
            personer som har svårt att komma in på arbetsmarknaden också har
            svårt att komma in i trygghetssystemen.
          </p>
          <p xml:id="i-UZ4uU46MByc9f5GorjLXmg">
            För den som har ett fast heltidsjobb är det inga problem att
            uppfylla inträdeskrav och arbetsvillkor. Däremot är det svårt
            för deltidsarbetande och för dem som har olika former av tillfälliga
            anställningar. Antalet timanställningar har kraftigt ökat de senaste
            åren. Lagen (1997:239) om arbetslöshetskassor 34 § föreskriver
            att man måste ha arbetat minst 17 timmar i veckan i 4 veckor under
            en 5-veckorsperiod för att man över huvud taget ska få bli medlem
            i en a-kassa. Eftersom det är unga, kvinnor och invandrade som
            har högst andel både deltids och tillfälliga anställningar blir
            resultatet att gällande regelsystem verkar strukturellt diskriminerande
            mot dessa grupper.
          </p>
          <p xml:id="i-7mYr5fWxiJwJTkeE3JKsBs">
            Parallellt med ett arbete för att minska andelen deltids och
            visstidsanställningar på arbetsmarknaden bör därför regelverket
            i arbetslöshetsförsäkringen ändras. Vänsterpartiet kräver liksom
            de centrala fackliga organisationerna LO, TCO och Saco, att de
            befintliga kvalifikationskraven för att bli medlem i en a-kassa
            enligt lagen om arbetslöshetskassor avskaffas. Regeringen bör
            se över hur rätten till arbetslöshetsersättning kan göras neutral
            och hur diskriminering av korttids- och deltidsanställda kan undanröjas.
            Regeringen bör snarast komma med förslag till beslut om att slopa
            kvalifikationskravet för medlemskap i arbetslöshetskassa enligt
            34 § lagen (1997:239) om arbetslöshetskassor. Detta bör riksdagen
            som sin mening ge regeringen till känna.
          </p>
          <head xml:id="i-B4YKZaXCMUhVjjiWn8GqmG" type="h1">
            8 Arbetslöshetsförsäkringens förstärkning för trovärdighet
          </head>
          <p xml:id="i-2VgKNiKdBMFyFAhoJmK6KL">
            Arbetslöshetsförsäkringen ska ge flertalet löntagare 80 procents
            ersättning vid arbetslöshet. Om allt färre får adekvat ersättning
            undergrävs försäkringens trovärdighet och de gemensamma systemen
            försvagas. I dag finns flera begränsningsregler i arbetslöshetsförsäkringen
            som får en sådan effekt.
          </p>
          <p xml:id="i-6Vpt9RShZvQfPFMP4qsRbP">
            Ersättningstaket motsvarar i dag en månadsinkomst på 20 075 de
            första hundra ersättningsdagarna och därefter 18 700. För högre
            löner än dessa värden blir löntagaren underförsäkrad. Detta är
            i dag ett stort problem. Arbetslöshetskassornas samorganisation
            (SO) visar att bara 52 procent av de arbetslösa som är anslutna
            till en a-kassa får de stipulerade 80 procenten av sin tidigare
            inkomst. Det betyder att 48 procent av de arbetslösa är underförsäkrade.
            Orsaken till denna urholkning av arbetslöshetsförsäkringen, menar
            SO, är att ersättningen inte följt löneutvecklingen och att taket
            i försäkringen inte har höjts sedan 2002.
          </p>
          <p xml:id="i-FmQ57qftbCuKFjMzRXosyE">
            Risken för att bli arbetslös är samtidigt som lägst för dem med
            de högsta inkomsterna. Andelen löntagare som slog i taket, av
            dem som faktiskt uppbar arbetslöshetsersättning år 2004 var cirka
            30 procent, vilket i och för sig är en hög siffra. Man bör minnas
            att vinsten med försäkringen gäller alla medborgare, i så måtto
            att vinsten är den trygghet man åtnjuter, också då man inte är
            eller blir arbetslös. Samtidigt innebär detta förhållande att
            den faktiska kostnaden för att höja taket i praktiken blir liten
            och avtagande ju högre man sätter taket.
          </p>
          <p xml:id="i-5WYTrYM94UZWNySBVTYZgs">
            Näringsdepartementet konstaterar i sin PM Arbetslöshetsförsäkringens
            finansiering konsekvenser av en ökad avgiftsfinansiering (050921):
          </p>
          <p xml:id="i-BAW6thzbKs5jWyvt3LkehW">
            Eftersom arbetslöshetsriskerna generellt är lägre för grupper
            med höga inkomster än för grupper med låga, är den andel som verkligen
            slår i taket vid inträffad arbetslöshet mindre än hälften. Under
            2004 var det knappt 30 % av de ersättningsberättigade som under
            de första 100 dagarna av arbetslöshet inte fick 80 % av sin normallön
            i ersättning. Detta förhållande innebär samtidigt att en höjning
            av dagpenningtaket på marginalen blir allt mindre kostsam. En
            höjning som motsvarar taket i sjukförsäkringen en månadslön på
            24 000 kr eller knappt 900 kr i dagpenning skulle för år 2003
            ha kostat 1,7 mdr kr extra. En höjning av brytpunkten ända till
            månadslöner på drygt 40 000 kr eller dagpenning på högst 1 500
            kr skulle ha kostat ytterligare drygt 1 mdr kr.
          </p>
          <p xml:id="i-8bgncmUoZsWMEVVaBqgzrh">
            Att många slår i taket hotar också golven i försäkringen. Om
            allt fler är underförsäkrade, drivs dessa till att skaffa egna
            tilläggsförsäkringar, själva eller i någon kollektiv form. På
            sikt riskerar en sådan utveckling att urholka betalningsviljan
            till den gemensamma försäkringen, eftersom den inte täcker behoven
            för allt större grupper. Detta minskar legitimiteten för de gemensamma
            systemen, och de med störst behov drabbas då hårdast. Det är samtidigt
            de med störst behov av kompletterande försäkringar som har svårast
            att skaffa sig sådana. I privata försäkringssystem bestäms premien
            av marknadsmässiga principer: den som har störst risk att bli
            arbetslös får den högsta premien, medan den med liten risk kommer
            billigare undan. Styrkan i ett gemensamt system är att riskerna
            i stället fördelas på hela samhället.
          </p>
          <p xml:id="i-WWB9LKrRDudgZ71HxGCAcG">
            Näringsdepartementet visar i ovan nämnda PM just början på en
            sådan utveckling, i dagens situation:
          </p>
          <p xml:id="i-14JnoEcT9sTTyVkSTwkFW8">
            Två skillnader framträder tydligt. Det ena rör den genomsnittliga
            daglönen som de arbetslösa har. För förbund med tilläggsförsäkring
            ligger denna över det högsta taket i a-kassan som är 730 kronor.
            [] En annan skillnad rör arbetslöshetsrisken. De förbund som tecknat
            tilläggsförsäkring har betydligt lägre arbetslöshetsrisk, mätt
            som andelen medlemmar som lyft a-kassa under året. Ur försäkringsperspektiv
            innebär lägre risker att försäkringsbolagen är mer intresserade
            av att erbjuda en försäkring samtidigt som premierna för en sådan
            blir lägre.
          </p>
          <p xml:id="i-U8oQ9j88Lj3YJpKZudv4Lq">
            Grupper med höga löner tilläggsförsäkrar sig. Därmed uppstår
            en erosionsrisk för det kollektiva systemet som är både rättvist
            och effektivt, och riskerna övervältras helt på dem med svagast
            position på arbetsmarknaden. Det är därför viktigt med satsningar
            som stärker arbetslöshetsförsäkringens legitimitet och motverkar
            privata försäkringslösningar.
          </p>
          <head xml:id="i-9LATvKdSt18M6WfYu7GKyo" type="h2">
            8.1 Regeringen försämrar arbetslöshetsförsäkringen
          </head>
          <p xml:id="i-WaJXpaBC2zvcEJaHLkDh14">
            Regeringen föreslår i budgetproposition 2006/07:1 kraftiga nedskärningar
            i arbetslöshetsförsäkringen. Regeringen aviserar också en rad
            försämringar som man avser att besluta om senare under hösten
            2006. De aviserade försämringarna som vi redogör för nedan kommer
            att resultera i en dyrare, sämre och mer orättvis arbetslöshetsförsäkring.
            Vänsterpartiet yrkar avslag för regeringens alla nedskärningar
            i arbetslöshetsförsäkringen i vår budgetmotion 2006/07:Fi245.
          </p>
          <p xml:id="i-MB86QEfFqz3qLmWaa6iStt">
            Regeringen avser att sänka taket i arbetslöshetsförsäkringen
            till 18 700 kronor per månad från första dagen av arbetslöshet.
            80 procent av detta belopp motsvarar en högsta dagpenning om 680
            kronor per dag eller 14 960 kronor per månad i inkomstrelaterad
            arbetslöshetsförsäkring mellan dag 1 och 200. Vidare föreslår
            regeringen en sänkning av ersättningsnivån i arbetslöshetsförsäkringen.
            Mellan dag 201 och 300 föreslår regeringen en sänkning av ersättningen
            till 70 procent vilket innebär ersättningar på maximalt 13 090
            kronor per månad. Det är ett slags bestraffning av långtidsarbetslösa
            som redan är en av de mest utsatta grupperna på arbetsmarknaden.
          </p>
          <p xml:id="i-PUAc36PUTryonM9NBQrREs">
            Regeringen föreslår också i budgetproposition 2006/07:1 att arbetslöshetsersättning
            ska utgå under maximalt 300 ersättningsdagar. Därefter ska arbetslösa
            medverka i en så kallad jobbgaranti som påminner om dagens aktivitetsgaranti.
            Men enligt regeringens förslag ska det vara obligatoriskt att
            medverka i jobbgarantin för att vara berättigad till aktivitetsstöd.
            Efter dag 301 ska endast en 65-procentig ersättning betalas ut,
            vilket innebär ersättning om maximalt 12 155 kronor per månad.
            Personer med försörjningsansvar för barn ska få arbetslöshetsersättning
            i maximalt 450 ersättningsdagar, men till samma låga ersättningsnivå.
            Regeringens politik kommer alltså även att slå hårt mot barnen
            till de arbetslösa, och ännu fler barn än i dag kommer att växa
            upp i fattigdom.
          </p>
          <p xml:id="i-5Peeq9J65Jheq1CyZewgQg">
            Regeringens aviserade politik kommer framför allt att slå hårt
            mot långtidsarbetslösa människor som står långt ifrån arbetsmarknaden.
            Följden av regeringens planerade försämringar i arbetslöshetsförsäkringen
            är att arbetslösa kommer att få en väsentligt försämrad levnadsstandard.
            Det är sannolikt att de sänkta ersättningsnivåerna kommer att
            leda till ett ökat behov av försörjningsstöd. I rapporten Hur
            tänker alliansen vem ska arbeta mer? från augusti 2006 skriver
            LO-ekonomerna Dan Andersson och Anna-Kirsti Löfgren att:
          </p>
          <p xml:id="i-LPsreTtHU4DRxtncgYsuk5">
            Alliansens metod är att med obligatorisk a-kassa och sänkta ersättningsnivåer
            minska fackföreningarnas styrka att hävda kollektivavtalens lägsta
            lönenivåer. Detta kommer att ge smittoeffekter på andra låglöneområden.
            Det uppstår låglönemarknader, också för vuxna, med jobb där månadslönen
            för heltidsarbete kan förvänta ligga mellan 10 000 och 12 000
            kronor. Alliansens politik ger knappast en markant ökad sysselsättning.
            Det uppstår i stället sannolikt starka krafter mot förändringarna
            på arbetsmarknaden. (2006 s. 43)
          </p>
          <p xml:id="i-4NP7QXFvqUebUtia8mGsX6">
            TCO menar i rapporten Alliansens förslag slår hårt mot välutbildade
            från september 2006 att sänkt levnadsstandard kommer att ha en
            negativ effekt på jobbsökandet. Men det kommer också leda till
            ökad rädsla för arbetslöshet bland människor som har arbete, och
            därmed ökad rädsla för att byta arbete. TCO menar att a-kassan
            därigenom försämras som omställningsförsäkring och leder till
            en stelare arbetsmarknad.
          </p>
          <p xml:id="i-4uszg9auJg59qk5erDc1Fd">
            Försämringarna i arbetslöshetsförsäkringen kommer vidare leda
            till att den generella välfärden urholkas eftersom fler kommer
            att anse sig behöva teckna tilläggsförsäkringar. Mot bakgrund
            av det yrkar Vänsterpartiet avslag för alla föreslagna nedskärningar
            i arbetslöshetsförsäkringen i budgetmotion 2006/07:Fi245.
          </p>
          <head xml:id="i-Gqx5AZqz1XhJ9s2BcLUA5D" type="h2">
            8.2 Försämrad arbetslöshetsförsäkring skapar låglönejobb
          </head>
          <p xml:id="i-KDWwfSNaouDhYFGdRPcNbD">
            Det finns ett starkt samband mellan ersättningar från arbetslöshetsförsäkringen
            och de lägsta lönerna på arbetsmarknaden. Det är därför regeringen
            har valt att finansiera sina skattesänkningar för de rika med
            försämrad a-kassa, sjukförsäkring och förtidspension. I Moderaternas
            budgetmotion 2005/06:K6 s.18 står det: Högre ersättning i sjukförsäkringen
            gör det mer lönsamt att inte arbeta. Det driver upp lönekraven
            och ökar frånvaron, vilket leder till lägre sysselsättning och
            högre arbetslöshet. Regeringen erkänner alltså sambandet mellan
            ersättningsnivåer i trygghetssystemen och lönenivåer, även om
            man i den ovan nämnda motionen inte nämner arbetslöshetsersättningen,
            där sambandet är ännu tydligare. Ersättningarna i arbetslöshetsförsäkringen
            fungerar som ett slags lönegolv för arbetslösa som söker jobb,
            eftersom arbetslösa kan tvingas ta jobb med lön som motsvarar
            90 procent av arbetslöshetsersättningen.
          </p>
          <p xml:id="i-2KrwDKaC5AW3S43povU2PH">
            Med regeringens aviserade politik för 2007 innebär det att man
            som arbetslös med maximal ersättning från a-kassan, efter 300
            dagar kan bli skyldig att ta ett jobb med 11 000 kronor i månadslön
            för heltidsarbete. För en person som tidigare varit lågavlönad
            blir det ännu värre. En person som före arbetslöshet har haft
            en månadslön på 15 000 kronor per månad, får efter 300 dagar 65
            procent vilket motsvarar 9 750 kronor per månad. Med den ersättningen
            blir arbetslösa skyldiga att acceptera jobb med en lön om 8 775
            kr per månad för heltidsarbete.
          </p>
          <p xml:id="i-YE1YWM5nZ5ue2B99TDe8LB">
            De föreslagna försämringarna kommer att sätta kraftig press på
            de lägsta lönerna nedåt. När allt fler inte klarar sig på ersättningen
            från a-kassan så ökar konkurrensen om de lågavlönade jobben. Då
            blir fackföreningarna mer återhållsamma i sina löneanspråk och
            de lägsta lönerna sjunker. Det leder till lönedumpning och en
            förskjutning av maktbalansen på arbetsmarknaden till arbetsgivarnas
            fördel.
          </p>
          <p xml:id="i-3roeK5tmKk46ymV2SsSJc8">
            De lägsta lönerna på arbetsmarknaden återfinns i dag i kvinnodominerade
            yrken inom vård, omsorg, service och handel, där också många personer
            med utomeuropeisk bakgrund återfinns. Effekten av regeringens
            politik riskerar därmed att ytterligare öka de strukturella löneskillnaderna
            mellan kvinnor och män och mellan infödda och invandrade på arbetsmarknaden.
          </p>
          <head xml:id="i-HMrqrnuxvjAy9eFTpKcN7f" type="h2">
            8.3 Höj tak och golv i arbetslöshetsförsäkring och aktivitetsstöd
          </head>
          <p xml:id="i-M1ZYjM8yXkyjbW3nS3n69F">
            För att försvara den generella välfärden, inkomstbortfallsprincipen
            och bra löner på arbetsmarknaden måste socialförsäkringarna och
            arbetslöshetsförsäkringen ständigt förbättras. Vänsterpartiet
            anser att en höjning av taket och grundbeloppet i arbetslöshetsförsäkringen
            är en viktig del i att slå vakt om de gemensamma systemen och
            löntagarnas intressen. Vidare bör det finnas en likformighet mellan
            nivåerna i a-kassan och andra socialförsäkringar. Även LO och
            TCO driver detta krav.
          </p>
          <p xml:id="i-3y5TNDSCrhdJitSiNXNHg3">
            För att så många löntagare som möjligt ska vara fullt försäkrade
            bör den högsta dagpenningen i arbetslöshetsförsäkringen och aktivitetsstödet
            höjas från 730 till 880 kronor per dag de första 100 dagarna,
            och därefter från 680 till 830 kronor per dag.
          </p>
          <head xml:id="i-9z34avzPGPmmrdp9JPRYBP" type="h1">
            Finansiell effekt av en höjning av taken i a-kassan och aktivitetsstödet
            från 680 resp. 730 till 830 resp. 880 kronor per dag, miljarder
            kronor
          </head>
          <table xml:id="i-UgmfQVBD9ckHng6pCkn34V">
            <row xml:id="i-US5anjs5dcNXD3stBrAncy">
              <cell>
                2007
              </cell>
              <cell>
                2008
              </cell>
              <cell>
                2009
              </cell>
            </row>
            <row xml:id="i-22DbEQb9VwarYwTc8oPqGu">
              <cell>
                Staten
              </cell>
              <cell>
                3,6
              </cell>
              <cell>
                3,8
              </cell>
              <cell>
                4,4
              </cell>
            </row>
            <row xml:id="i-Jq9WjGkq6naY86wGLWWCQY">
              <cell>
                varav a-kassa
              </cell>
              <cell>
                2,7
              </cell>
              <cell>
                2,9
              </cell>
              <cell>
                3,2
              </cell>
            </row>
            <row xml:id="i-Em6zEpPEtCypjwkUTecr3i">
              <cell>
                varav aktivitetsstöd
              </cell>
              <cell>
                0,3
              </cell>
              <cell>
                0,3
              </cell>
              <cell>
                0,4
              </cell>
            </row>
            <row xml:id="i-2iFhcR2bNqTdm8mBH1Mdg6">
              <cell>
                varav skattered. p-avgift
              </cell>
              <cell>
                0,2
              </cell>
              <cell>
                0,2
              </cell>
              <cell>
                0,3
              </cell>
            </row>
            <row xml:id="i-PJ38GhK6vSyYFEUw1puUbd">
              <cell>
                varav ålderspensionsavgift
              </cell>
              <cell>
                0,3
              </cell>
              <cell>
                0,3
              </cell>
              <cell>
                0,4
              </cell>
            </row>
            <row xml:id="i-BcbVQJ91M2eAQfmUse9gu3">
              <cell>
                Kommunerna
              </cell>
              <cell>
                1,1
              </cell>
              <cell>
                1,1
              </cell>
              <cell>
                1,3
              </cell>
            </row>
            <row xml:id="i-3u53uz5GkABqs6edALFFXY">
              <cell>
                Ålderspensionssektorn
              </cell>
              <cell>
                0,5
              </cell>
              <cell>
                0,5
              </cell>
              <cell>
                0,7
              </cell>
            </row>
            <row xml:id="i-G3B53EyzpQyL7kmgb2ByNe">
              <cell>
                Offentlig sektor
              </cell>
              <cell>
                2,0
              </cell>
              <cell>
                2,2
              </cell>
              <cell>
                2,4
              </cell>
            </row>
          </table>
          <p xml:id="i-6ZsWrx3aaXAafBtwpxbBWB">
            Källa: Riksdagens utredningstjänst (dnr 2006:2047).
          </p>
          <p xml:id="i-YC9BYjQ76Yws5aoyNcxMgE">
            Vi inför denna reform från och med den 1 juli 2007 i vår budgetmotion
            2006/07:Fi245. Det innebär sammantaget en kostnad om 1 800 miljoner
            kronor 2007.
          </p>
          <p xml:id="i-AvNe8jmPjcKEoSxaQnyqc8">
            Grundbeloppet i arbetslöshetsförsäkringen och aktivitetsstödet
            bör höjas från dagens 320 kronor per dag till 420 kronor per dag.
            Det innebär sammantaget en kostnad om 600 miljoner kronor 2008
            och 2009.
          </p>
          <head xml:id="i-56RD9F6E6NKLpd8q8eR29X" type="h1">
            Finansiell effekt av en höjning av grundbeloppet i a-kassan från
            320 till 420 kronor, miljarder kronor
          </head>
          <table xml:id="i-JwDdPUBRvVASf1kB8jvFjg">
            <row xml:id="i-RY8ceLg3HoeUo7FwpRADk7">
              <cell>
                2007
              </cell>
              <cell>
                2008
              </cell>
              <cell>
                2009
              </cell>
            </row>
            <row xml:id="i-GKXWBQ3Ru7kRr72SCn1uSB">
              <cell>
                Staten
              </cell>
              <cell>
                0,3
              </cell>
              <cell>
                0,2
              </cell>
              <cell>
                0,2
              </cell>
            </row>
            <row xml:id="i-VqJB1UhPb1UWz6xw118GKr">
              <cell>
                varav a-kassa
              </cell>
              <cell>
                0,2
              </cell>
              <cell>
                0,2
              </cell>
              <cell>
                0,1
              </cell>
            </row>
            <row xml:id="i-4BwX1eLRveGakxVmUz8VgU">
              <cell>
                varav skattered. p-avgift
              </cell>
              <cell>
                0,0
              </cell>
              <cell>
                0,0
              </cell>
              <cell>
                0,0
              </cell>
            </row>
            <row xml:id="i-P7GJMTvhfCfsKdn5gNin7s">
              <cell>
                varav ålderspensionsavgift
              </cell>
              <cell>
                0,0
              </cell>
              <cell>
                0,0
              </cell>
              <cell>
                0,0
              </cell>
            </row>
            <row xml:id="i-QEiKnbVuCzoqwoxgSoEUu4">
              <cell>
                Kommunerna
              </cell>
              <cell>
                0,1
              </cell>
              <cell>
                0,1
              </cell>
              <cell>
                0,0
              </cell>
            </row>
            <row xml:id="i-9MPPowvG86UNkT9spMPL21">
              <cell>
                Ålderspensionssektorn
              </cell>
              <cell>
                0,0
              </cell>
              <cell>
                0,0
              </cell>
              <cell>
                0,0
              </cell>
            </row>
            <row xml:id="i-ALj3FgaWDYcNvpkupY6Tvy">
              <cell>
                Offentlig sektor
              </cell>
              <cell>
                0,2
              </cell>
              <cell>
                0,1
              </cell>
              <cell>
                0,1
              </cell>
            </row>
          </table>
          <p xml:id="i-X6sLQ7m6K2EhVaSSpCT9LR">
            Källa: Riksdagens utredningstjänst (dnr 2006:1882).
          </p>
          <head xml:id="i-EAPbgMXRot4YKyAA7ogskw" type="h1">
            Finansiella effekter av att grundbeloppet i aktivitetsstödet
            höjs från 320 kronor till 420 kronor per dag, miljarder kronor
          </head>
          <table xml:id="i-BMHCuRUPyNBpSBhyPGCbVF">
            <row xml:id="i-7nQKDF4LoK4zNts9ry9koE">
              <cell>
                2007
              </cell>
              <cell>
                2008
              </cell>
              <cell>
                2009
              </cell>
            </row>
            <row xml:id="i-PdMqCZXQf9SoCjhUtuTqsR">
              <cell>
                Staten
              </cell>
              <cell>
                0,6
              </cell>
              <cell>
                0,4
              </cell>
              <cell>
                0,4
              </cell>
            </row>
            <row xml:id="i-X2eoFVz2PNGmzkxobkRUXJ">
              <cell>
                varav aktivitetsstöd
              </cell>
              <cell>
                0,5
              </cell>
              <cell>
                0,4
              </cell>
              <cell>
                0,4
              </cell>
            </row>
            <row xml:id="i-CQPYyu3Qc6Ni3onWVmw8KL">
              <cell>
                varav ålderspensionsavgift
              </cell>
              <cell>
                0,0
              </cell>
              <cell>
                0,0
              </cell>
              <cell>
                0,0
              </cell>
            </row>
            <row xml:id="i-T3eJDZJ99R9CZEC5s4iSwh">
              <cell>
                varav skattered. p-avgift
              </cell>
              <cell>
                0,0
              </cell>
              <cell>
                0,0
              </cell>
              <cell>
                0,0
              </cell>
            </row>
            <row xml:id="i-AhzEsmcn3g3Y42a8udXW5H">
              <cell>
                Kommunerna
              </cell>
              <cell>
                0,1
              </cell>
              <cell>
                0,1
              </cell>
              <cell>
                0,1
              </cell>
            </row>
            <row xml:id="i-WmXWNwo8ChCsvUcWWscWxX">
              <cell>
                Ålderspensionssektorn
              </cell>
              <cell>
                0,1
              </cell>
              <cell>
                0,1
              </cell>
              <cell>
                0,1
              </cell>
            </row>
            <row xml:id="i-9Xbngyw3S9SWdHfeViHYpD">
              <cell>
                Totalt offentlig sektor
              </cell>
              <cell>
                0,3
              </cell>
              <cell>
                0,3
              </cell>
              <cell>
                0,3
              </cell>
            </row>
          </table>
          <p xml:id="i-BDYGJ2GAw4NUDQzmPrYSM5">
            Källa: Riksdagens utredningstjänst (Dnr 2006:1945).
          </p>
          <p xml:id="i-JonBavVNS9KyEzst9ubybh">
            Vi inför denna reform från och med den 1 januari 2008 i vår budgetmotion
            2006/07:Fi245.
          </p>
          <p xml:id="i-Npg9uo8xnnXAfpZkaKNPWe">
            För att inte undergräva arbetslöshetsförsäkringens legitimitet
            bör den högsta dagpenningen och grundbeloppet i försäkringen och
            aktivitetsstödet höjas i enlighet med ovanstående. Detta bör riksdagen
            som sin mening ge regeringen till känna.
          </p>
          <head xml:id="i-S2SGSLP63Hd6NJ5ddNoai4" type="h2">
            8.4 Indexering, ersättningsperiod och nivåhöjning
          </head>
          <p xml:id="i-JTv5sAK422hFehXnBuqAwx">
            Nuvarande regler innebär att regeringen har beslutanderätt när
            det gäller dagpenningens storlek. I utredningen SOU 1996:150 varnas
            för att denna ordning leder till en gradvis urholkning av arbetslöshetsförsäkringen.
            Utredningen förespråkar en indexering av den högsta dagpenningen
            i förhållande till löneutvecklingen i samhället. Samma inställning
            har a-kassornas samorganisation. Regeringen bör på nytt utreda
            frågan om indexering av högsta dagpenning. Detta bör riksdagen
            som sin mening ge regeringen till känna.
          </p>
          <p xml:id="i-V9rpGuLdRhUJhsYLyPR1oi">
            Inte heller sänkningen av taket efter 100 eller 200 ersättningsdagar
            är en vettig inskränkning av rätten till ersättning från försäkringen.
            Grundtanken bakom taksänkningen är densamma som brukar anföras
            kring sökintensitet för de arbetslösa, alltså att den som får
            det riktigt dåligt anstränger sig mer för att få ett jobb. Vi
            har ovan redovisat varför detta inte är ett hållbart resonemang.
            Det är viktigt att så få som möjligt är underförsäkrade i en generell
            försäkringslösning. Dessutom menar vi att målet om aktivitet från
            första dagen som arbetslös är viktigt. Störst chans att komma
            tillbaka till arbetsmarknaden har man tidigt, medan chanserna
            avtar ju längre arbetslösheten pågår. Det ges motsägelsefulla
            signaler när ersättningen är högre de första dagarna. Beslut om
            att ingen sänkning av taket i a-kassan ska ske efter hundra dagar,
            utan att ersättningen i a-kassan ska vara densamma under hela
            ersättningsperioden om 300 dagar, bör fattas under mandatperioden.
            Detta bör riksdagen som sin mening ge regeringen till känna.
          </p>
          <p xml:id="i-H4Y74o93fUYPaujsWRZdk4">
            I likhet med det beslut som LO-kongressen fattade år 2004 fortsätter
            Vänsterpartiet också att kräva en höjning av nivån i a-kassan
            till 90 procent. En sådan reform stärker tryggheten och systemets
            karaktär av omställningsförsäkring. Det är ett anständighetskrav
            i ett samhälle som Sverige, där den ekonomiska utvecklingen är
            gynnsam, att löntagarnas välstånd stärks. På sikt arbetar vi för
            att skapa ekonomiskt utrymme för en nivåhöjning, även om vi i
            arbetet för att stärka försäkringssystemet prioriterar ovan beskrivna
            förslag om höjning av tak och grundbelopp. Det finns ingen långsiktigt
            förklarlig anledning till att nivån i arbetslöshetsförsäkringen
            ska vara lägre i dag än på 1980-talet.
          </p>
          <head xml:id="i-9oqEfn1PoAPAiuDsVbe6GM" type="h1">
            9 Många blir utförsäkrade med regeringens politik
          </head>
          <p xml:id="i-RU4Vttqm1wztaTNG9XtTBR">
            TCO visar i rapportern Alliansens förslag slår hårt mot välutbildade
            från september 2006 att många människor kommer att förlora rätten
            till ersättning från a-kassan med regeringens politik. Problemet
            med att människor blir utförsäkrade ur arbetslöshetsförsäkringen
            är att de förpassas till en ekonomiskt mycket utsatt situation.
          </p>
          <head xml:id="i-ABwkNSFpacu6dsfkYf8hcz" type="h2">
            9.1 Arbetsvillkoret
          </head>
          <p xml:id="i-5ELETijfo5YU3xVYp7bnc7">
            Regeringen aviserar i budgetproposition 2006/07:1 att det så
            kallade arbetsvillkoret, dvs. kravet för att vara berättigad till
            ersättning från a-kassan, i lagen (1997:238) om arbetslöshetsförsäkring,
            ska skärpas ytterligare från dagens 70 till 80 timmars arbete
            i månaden i minst 6 månader under en 12-månadersperiod. Regeringen
            föreslår också att det alternativa arbetsvillkoret skärps. I dag
            är det alternativa arbetsvillkoret 450 timmars arbete under en
            sammanhängande period av 6 månader, med minst 45 timmars arbete
            varje månad. Regeringen föreslår att det alternativa arbetsvillkoret
            skärps till arbete i minst 480 timmar under en sammanhängande
            tid av 6 månader och minst 50 timmars arbete varje månad.
          </p>
          <p xml:id="i-W7SE4krUg8X6VcvVpcZA8v">
            Skärpningen av arbetsvillkoret kommer att försvåra situationen
            ytterligare för visstidsanställda personer med svag ställning
            på arbetsmarknaden. Utvecklingen på arbetsmarknaden går mot allt
            fler tidsbegränsade anställningar, timanställningar och vikariat.
            Därför borde arbetsvillkoret anpassas så att dessa personer med
            svag anställningstrygghet också ska omfattas av arbetslöshetsförsäkringen.
            Att skärpa arbetsvillkoret är ett steg i fel riktning eftersom
            det innebär att de visstidsanställda försätts i en ännu mer osäker
            ställning på arbetsmarknaden. Därför avslår vi regeringens förslag
            om nedskärningar i arbetslöshetsförsäkringen i vår budgetmotion
            2006/2007:Fi245.
          </p>
          <head xml:id="i-CursWCpPHmiaeVsijaxPjQ" type="h2">
            9.2 Studerandevillkoret
          </head>
          <p xml:id="i-BT1hs4etLMSHRBxfPWD8MJ">
            I proposition 2006/07:1 aviserar regeringen vidare att studerandevillkoret
            i 18 § lagen (1997:238) om arbetslöshetsförsäkring ska slopas.
            Studerandevillkoret ger i dag arbetssökande personer, som inte
            är medlemmar i någon a-kassa, rätt till grundbeloppet i arbetslöshetsförsäkringen
            under förutsättning att de varit inskrivna på arbetsförmedlingen
            under minst 90 dagar under en period om tio månader efter avslutade
            heltidsstudier under minst ett läsår. Under 2005 gav bestämmelsen
            40 000 personer, som gått från heltidsstudier till arbetslöshet,
            rätt till grundbeloppet i arbetslöshetsförsäkringen.
          </p>
          <p xml:id="i-BnuN9xNLSo8istK6w6cATw">
            I och med att studerandevillkoret tas bort kommer dessa personer
            att bli utförsäkrade och försättas i en ekonomiskt utsatt situation
            direkt efter avslutade studier. Redan i dag är det många nyutexaminerade
            akademiker som har problem att få jobb. Om deras ekonomiska situation
            förvärras ytterligare kommer dessutom den sociala snedrekryteringen
            till högskolan att öka. Borttagandet av studerandevillkoret kommer
            också att underminera a-kassans betydelse som omställningsförsäkring,
            eftersom det kommer att innebära en större ekonomisk risk att
            säga upp sig från sitt jobb för att skaffa sig en utbildning.
            Studerandevillkoret bör enligt Vänsterpartiet gälla även fortsättningsvis
            eftersom det ger viss ekonomisk trygghet vid eventuell arbetslöshet
            efter studier.
          </p>
          <head xml:id="i-MSCz3gBEiR3WJEETot41EL" type="h2">
            9.3 Den överhoppningsbara tiden
          </head>
          <p xml:id="i-WAHJpzSsDMc8QVUktgLYit">
            Regeringen aviserar i proposition 2006/07:1 att man ska återkomma
            till riksdagen under hösten med förslag om att den överhoppningsbara
            tiden i lag (1997:238) om arbetslöshetsförsäkring ska begränsas
            från dagens sju år, till högst fem år. Genom att den överhoppningsbara
            tiden förkortas, kommer personer som exempelvis studerar och är
            föräldralediga under en sexårsperiod att mista sin rätt till ersättning.
            TCO menar i rapporten Alliansens förslag slår hårt mot välutbildade,
            att det framför allt kommer att drabba kvinnor, eftersom kvinnor
            tar ut 80 procent av föräldraledigheten. Dessutom blir det problem
            för de människor som under lång tid vårdat en nära anhörig. En
            förkortning av den överhoppningsbara tiden kommer leda till att
            många människor blir utförsäkrade och försatta i en ekonomiskt
            utsatt situation.
          </p>
          <p xml:id="i-8CXDHrrLUkUJevfgq2JrL7">
            Vänsterpartiet anser att den överhoppningsbara tiden i 17 a §
            lagen (1997:238) om arbetslöshetsförsäkring även fortsättningsvis
            bör vara sju år. Samhället bör uppmuntra personer som är långtidsfrånvarande
            från arbetsmarknaden och förtidspensionärer att söka sig tillbaka
            till arbetsmarknaden. För att det ska vara möjligt måste dessa
            människor ha en ekonomisk trygghet under perioden som de är arbetssökande
            och står till arbetsmarknadens för­fogande. Med en relativt lång
            överhoppningsbar tid kan även personer med långvarig frånvaro
            från arbetsmarknaden bli arbetssökande och samtidigt vara garanterade
            en ekonomisk trygghet.
          </p>
          <head xml:id="i-EyDT846g4HgiUxUZTULUmY" type="h1">
            10 Regeringens politik försvagar fackföreningarna
          </head>
          <p xml:id="i-FnYwH1ignyw5xv3ocfdvD8">
            Regeringen föreslår inte bara försämrad arbetslöshetsförsäkring
            genom att allt färre ska få allt mindre. Regeringen förslår även
            att arbetslöshetsförsäkringen ska bli dyrare för den enskilde,
            genom obligatoriskt medlemskap och höjda egenavgifter. Den politiska
            inriktning som föreslås i proposition 2006/07:1 vad gäller egenavgifter
            till arbetslöshetsförsäkringen kommer att få allvarliga fördelningseffekter.
            Det kommer också att leda till växande klyftor mellan fattiga
            och rika när det gäller möjligheten att köpa kompletterande försäkringsskydd
            mot arbetslöshet. Politiken kommer vidare att försvaga fackföreningarna
            och därmed försvaga möjligheterna för löntagarna att tillvarata
            sina intressen och rättigheter. Politiken kommer slutligen att
            urholka legitimiteten för arbetslöshetsförsäkringen och därmed
            för den generella välfärden.
          </p>
          <head xml:id="i-AbBbp7iswND2vTFHVexDYp" type="h2">
            10.1 Obligatoriskt medlemskap i arbetslöshetskassa
          </head>
          <p xml:id="i-PihCXXyQAQndqm68vUu54H">
            Regeringen aviserar i budgetproposition 2006/07:1 att medlemskap
            i arbetslöshetskassan ska bli obligatoriskt för alla som förvärvsarbetar.
            Det ska ersätta dagens indelning i grundbelopp för vissa arbetssökande
            som inte är medlemmar i någon a-kassa, och den inkomstrelaterade
            försäkringen för alla arbetssökande som är medlemmar i en a-kassa.
            Med regeringens politik ska alla förvärvsarbetande vara medlemmar
            i en a-kassa för att vara berättigade till arbetslöshetsersättning.
          </p>
          <p xml:id="i-QT8wEUncWjsQE5uVsGD99u">
            Det finns många problem med att göra medlemskapet i arbetslöshetsförsäkringen
            obligatoriskt. Ett problem för arbetarrörelsen är att fackföreningarna
            och löntagarnas ställning försvagas. Dagens system går ut på att
            det finns en nära koppling mellan fackföreningen och arbetslöshetskassan,
            samt att a-kassan administreras av facket. Om medlemskap i a-kassan
            blir obligatoriskt för att man ska vara berättigad till ersättning
            från arbetslöshetsförsäkringen, samtidigt som avgifterna till
            a-kassan och facket ökar, kommer många arbetstagare att säga upp
            sitt medlemskap i fackföreningen av ekonomiska skäl.
          </p>
          <p xml:id="i-2fMusWYPDhDHXThrrr1GGC">
            Forskaren Anders Kjellberg på Arbetslivsinstitutet befarar att
            LO kan förlora upp till var femte medlem, eftersom många väger
            nyttan mot kostnaden av det fackliga medlemskapet. Det är dessutom
            sannolikt att individer och hushåll med små marginaler i högre
            grad än i dag helt enkelt inte kommer att ha råd att betala medlemsavgiften,
            oavsett vilken nytta de anser sig ha av medlemskap i facket. Genom
            att a-kassan blir obligatorisk upphör den också att vara rekryteringsargument
            för fackföreningarna. Fler arbetstagare kommer att direktansluta
            sig till a-kassan utan att överväga medlemskap i fackförening.
            Anders Kjellberg menar också att regeringens förändringar i a-kassan
            kommer att sätta i gång en ond spiral inom fackföreningsrörelsen.
            När medlemsantalet minskar kommer antalet lokala fackklubbar att
            bli färre. Då kommer allt färre i kontakt med fackligt aktiva
            och förtroendevalda, vilket ytterligare försvårar för rekryteringen
            av nya medlemmar. (Medlemmar flyr när a-kassan höjs, LO-tidningen
            nr 29, 2006).
          </p>
          <p xml:id="i-M81vypg8q3Chu1nDuwkmwM">
            Det finns också en rad oklarheter kring hur det obligatoriska
            medlemskapet ska administreras, vilka som ska omfattas och vilka
            merkostnader som följer av ökad administration. TCO:s ordförande
            Sture Nordh skriver i Hemställan till regeringen om att en utredning
            tillsätts för att lämna förslag till förändringar i arbetslöshetsförsäkringen
            från oktober 2006: En grundläggande fråga är vilka som ska omfattas
            av obligatoriet och hur ett sådant ska upprätthållas. Det obligatoriska
            medlemskapet i a-kassan kommer enligt TCO att medföra en betydande
            administrativ hantering.
          </p>
          <head xml:id="i-TMXGHqQXBZ57xW6mCfyGny" type="h2">
            10.2 Avgifter till fackförening och arbetslöshetskassa
          </head>
          <p xml:id="i-EkWdtY5LLwqNuhijjHgXJD">
            Regeringen aviserar i proposition 2006/07:1 att man ska återkomma
            till riksdagen under hösten med en proposition om att egenfinansieringen
            av arbetslöshetsförsäkringen ska öka med 10 miljarder kronor genom
            att en högre avgift till a-kassorna införs 2007.
          </p>
          <p xml:id="i-KgixpmbPeoVB575hCDmDGG">
            Regeringen aviserar också i proposition 2006/07:1 att utjämningssystemet
            för avgifter mellan arbetslöshetskassor ska avskaffas och att
            den höjda avgiften till a-kassan görs beroende av arbetslöshetsnivån
            och utgifterna inom a-kassans verksamhetsområde. Vidare föreslår
            regeringen att avdragsrätten för avgift till a-kassa och fackförening
            ska avvecklas.
          </p>
          <p xml:id="i-X6B8nYDCJAwRD5mS7ijGo1">
            Borttagandet av avdragsrätten och höjningen av avgifterna till
            arbetslöshetsförsäkringen betyder att arbetstagare får betala
            högre avgifter till fack­föreningen och a-kassan. År 2005 var
            den genomsnittliga avgiften till a-kassan 1 100 kronor per år,
            och efter skatteavdrag 670 kronor per år. De flesta a-kassor har
            i dag månadsavgifter om ca 100 kronor. Regeringens aviserade politik
            är att avgifterna till a-kassan ska höjas beroende på arbetslösheten
            inom varje yrkesområde. Avgiftshöjningen ska dock inte överstiga
            300 kronor per månad. Med en a-kasseavgift på 300400 kronor per
            månad och slopad avdragsrätt kan ett medlemskap i a-kassan komma
            att kosta 3 600 kronor per år. Det innebär en femdubbling från
            dagens 670 kronor per år. Tillsammans med slopad avdragsrätt för
            fackföreningsavgift innebär det en totalkostnad om ca 4 700 kronor
            per år.
          </p>
          <p xml:id="i-KmVMjU5GXBkgvA9v6L7zyc">
            Deltidsanställda kommer enligt vad som aviserats av regeringen
            att drabbas ännu mer orättvist, eftersom de kommer att få betala
            full avgift till a-kassan, trots att de är deltidsarbetslösa medan
            heltidsarbetslösa inte ska betala den förhöjda avgiften. Minst
            200 000 personer är i dag deltidsarbetslösa och en majoritet,
            ca 170 000 av dem är kvinnor, de flesta i lågavlönade yrken.
          </p>
          <p xml:id="i-QqTuU2qVnwJuKof5jbxnWH">
            Problemet med att många kan komma att lämna även a-kassan till
            följd av de chockhöjda avgifterna, är regeringens förslag om att
            göra medlemskap i a-kassan obligatoriskt. Lågavlönade, deltidsanställda
            och visstidsanställda personer som inte har råd att betala avgiften
            till a-kassan, kommer med regeringens politik att helt mista sin
            rätt till ersättning vid arbetslöshet. Det kommer leda till social
            utslagning och ekonomisk utsatthet. Regeringens försämringar bidrar
            alltså även på detta sätt till att öka de strukturella orättvisorna
            mellan kvinnor och män på arbetsmarknaden.
          </p>
          <head xml:id="i-G7iNMNFNuQexXVJ82BRdQj" type="h1">
            11 Utredning om förändringar i arbetslöshetsförsäkringen
          </head>
          <p xml:id="i-8Wwu3vY7XULTLQj5QZNxPW">
            De fackliga centralorganisationerna LO, TCO och Saco har riktat
            skarp kritik mot regeringens förslagna försämringar i arbetslöshetsförsäkringen.
            De menar att förslagen är illa förberedda och att det kommer bli
            svårt att i praktiken genomföra förändringarna redan från och
            med årsskiftet 2006/2007.
          </p>
          <p xml:id="i-7o5vhGhHyHgUPr3tqeo8EX">
            Regeringsformen kap. 7 § 2 föreskriver att regeringen vid beredning
            av ärenden ska inhämta upplysningar från berörda myndigheter och
            sammanslutningar. I det aktuella fallet har de fackliga organisationerna
            fått en orimligt kort tid på sig att hinna bereda ärendet och
            uttala sig till regeringen. I en så allvarlig fråga, där utgången
            av ett förändrat försäkringssystem innebär en betydande ekonomisk
            förändring för många människor, är det anmärkningsvärt att regeringen
            inte gett mer tid åt organisationer och myndigheter att bereda
            ärendet på ett noggrant och metodiskt sätt.
          </p>
          <p xml:id="i-Tb1JqbU9NvVXx6Utf9mMrd">
            Vänsterpartiet yrkar därför i enlighet med LO, TCO, Saco och
            Arbetslöshetskassornas Samorganisation att regeringen ska tillsätta
            en utredning för att bereda de mer genomgripande förändringarna
            i arbetslöshetsförsäkringen innan förslag lämnas till riksdagen.
            Regeringen bör genom utredningen återkomma till riksdagen med
            konsekvensbeskrivningar av de föreslagna förändringarna i arbetslöshetsförsäkringen
            vad gäller socialbidragsutvecklingen, andelen privata tilläggsförsäkringar,
            ekonomiska effekter ur ett barnperspektiv, effekter på lägsta
            löner och fördelningseffekter. Alla fackliga centralorganisationer
            bör få tillfälle att medverka i en sådan utredning.
          </p>
          <p xml:id="i-23TTXMqPmrjnTwMNRxWtnf">
            Regeringen bör tillsätta en utredning om konsekvenserna av de
            aviserade förändringarna i arbetslöshetsförsäkringen innan en
            proposition om arbetslöshetsförsäkringen lämnas till riksdagen.
            Detta vill vi att riksdagen skall ge regeringen till känna .
          </p>
        </div>
        <div xml:id="i-E9iq7BmnwowTBJ5L8aP6JN" type="motSignatures">
          <list xml:id="i-G94sp1XuFdjFF8eHdh5hgA">
            <item xml:id="i-QAwficMF1wvcU9FDGFgTjY" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-BbBKEvHnm8YJAmwJ4doHeb" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-MXDLw3P3JaM1yArXmhiiPr" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-X4mMK9Rk1oGzdQTSfus5Rn" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-FxuHWMjuc37Pe4P8qYPw8N" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-XNQ27G9nFLCUpxoDKM7kZJ" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-XSa5niCnvVkBQfcNvSCMeH" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-5LTk4J1jfB4JowuPqe7smA" who="i-RnWtNUQCpycyMXbuRLTXcR">
              Josefin Brink (v)
            </item>
          </list>
        </div>
      </div>
    </body>
  </text>
</TEI>
