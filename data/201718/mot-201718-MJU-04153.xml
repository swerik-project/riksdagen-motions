<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-MJU-04153">
  <teiHeader>
    <fileDesc>
      <titleStmt>
        <title>med anledning av skr. 2017/18:238 En klimatstrategi för Sverige</title>
        <author corresp="i-NaB2cvgwB4zVi98HPFcvof">av Kristina Yngwe m.fl. (C, M, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4153 av Kristina Yngwe m.fl. (C, M, L, KD)</title>
          <idno type="rdwebb">H5024153</idno>
          <rs type="number">4153</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H5024153/text</ref>
          <ref type="dokument_url_html">http://data.riksdagen.se/dokument/H5024153</ref>
          <ref type="dokumentstatus_url_xml">http://data.riksdagen.se/dokumentstatus/H5024153</ref>
          <ref type="docx">http://data.riksdagen.se/fil/EE2185BC-5889-4FC8-97B7-5A1A153551C6</ref>
          <ref type="pdf">http://data.riksdagen.se/fil/2FADA12D-C2F7-4EFC-B0C7-EA2D93F536CD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NaB2cvgwB4zVi98HPFcvof</idno>
            <name>Kristina Yngwe</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-RvaLiWnjsUQsHmicEkj3QR" type="basedOn"/>
        <correspContext corresp="i-RvaLiWnjsUQsHmicEkj3QR">
          <ref>Skrivelse 2017/18:238</ref>
        </correspContext>
        <correspAction xml:id="i-UPqKEixzhz6WBZTQrbQjuM" type="signed"/>
        <correspContext corresp="i-UPqKEixzhz6WBZTQrbQjuM">
          <note type="signatory" corresp="i-NaB2cvgwB4zVi98HPFcvof"/>
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-4ednwgW1p5nCGVvkb7M7eo"/>
        </correspContext>
        <correspAction xml:id="i-LKKpeiz7yMTsN7U8qXMbma" type="submitted">
          <date when="2018-04-27"/>
          <time when="11:19:04"/>
        </correspAction>
        <correspAction xml:id="i-J52fxPgLZR6n79aTo2TXwk" type="dismissed">
          <date when="2018-05-03"/>
        </correspAction>
        <correspAction xml:id="i-Kj4beCNvu4g3fn3kx9ddzF" type="reviewed">
          <date when="2018-05-03"/>
          <time when="12:18:23"/>
        </correspAction>
        <correspAction xml:id="i-98Pr8xJJoQ2ktSdCuMD96h" type="referred">
          <date when="2018-05-04"/>
        </correspAction>
        <correspAction xml:id="i-EC9vVK9aQB7XAm6ycke1a8" type="assigned">
          <date when="2018-06-20"/>
          <time when="17:35:10"/>
        </correspAction>
        <correspContext corresp="i-EC9vVK9aQB7XAm6ycke1a8">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-MWQTRwiBL7g7DmyYGpKc24" type="behandlas_i"/>
        <correspContext corresp="i-MWQTRwiBL7g7DmyYGpKc24">
          <ref type="uppgift">2017/18:MJU22</ref>
          <ref type="ref_dok_id">H501MJU22</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU22</ref>
          <ref type="ref_dok_titel">Klimatpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7p1Cfg4A1quhekrQXCw9Qh" type="motHeader">
        <div xml:id="i-Qn12LN3YM84qcM4W2mEKYV" type="motTitle">
          Motion till riksdagen 2017/18:4153 av Kristina Yngwe m.fl. (C,
          M, L, KD) med anledning av skr. 2017/18:238 En klimatstrategi
          för Sverige
        </div>
      </div>
      <div xml:id="i-TpQ2K7zpBNZv4xEqwc7aJm" type="motBody">
        <div xml:id="i-NFeSrHhrJ5kkLzS9EQb1fs" type="motProposal" subtype="förslag">
          <head xml:id="i-BdmTZPmUfHpkZ76BbaGEA4">
            Förslag till riksdagsbeslut
          </head>
          <list xml:id="i-4hFzwG2ReERLgAShcrCHCH" style="ol">
            <item xml:id="i-CPtjvnRHeeqTcPDswZ1X2q">
              Riksdagen ställer sig bakom det som anförs i motionen om att
              klimatpolitiken ska sträva efter att uppnå minskade utsläpp med
              bibehållen god ekonomisk tillväxt och tillkännager detta för regeringen.
            </item>
            <item xml:id="i-LwxVgqi5JWZeg1PquWYHnh">
              Riksdagen ställer sig bakom det som anförs i motionen om att
              klimatpolitiken ska baseras på styrmedel som på ett kostnadseffektivt
              sätt kan uppnå de utsläppsmål som riksdagen beslutat om och tillkännager
              detta för regeringen.
            </item>
            <item xml:id="i-RXDffLSUL342HPCyXLv22c">
              Riksdagen ställer sig bakom det som anförs i motionen om dubbla
              styrmedel och tillkännager detta för regeringen.
            </item>
            <item xml:id="i-JrC9CD1otvWioDayoqDQWn">
              Riksdagen ställer sig bakom det som anförs i motionen om att
              klimatåtgärder i Sverige inte ska leda till export av utsläpp
              och tillkännager detta för regeringen.
            </item>
          </list>
        </div>
        <div xml:id="i-DVSCMc4hf8QYjk8TpSSvXC" type="motContent">
          <head xml:id="i-TKVLLR4iuLqxpAsH2qPaz" type="h1">
            Motivering
          </head>
          <p xml:id="i-FQ8VDsEVbepCDesxuVU24H">
            Klimatförändringarna utgör ett av vår tids största hot. År efter
            år noteras rekordvärme. År 2016 var det varmaste året sedan temperaturmätningarna
            startade. År 2017 var det varmaste året utan väderfenomenet El
            Niño. Samtidigt ser vi hur extremt väder som torka, översvämningar
            och orkaner blir allt vanligare. Svältkatastrofer till följd av
            långdragen torka, människor som tvingas lämna sina hem på grund
            av havsnivåhöjningar, extrema nederbördsmängder som får kostsamma
            konsekvenser i stadsmiljö. Läget är allvarligt.
          </p>
          <p xml:id="i-RurRJhk58mbuQxQMxuThCq">
            Klimatförändringarna utgör ett globalt problem som kräver internationella
            såväl som nationella lösningar. I december 2015, på COP 21, enades
            195 länder om ett historiskt klimatavtal för att hålla den globala
            temperaturökningen klart under 2 grader och göra ansträngningar
            för att hålla den globala medeltemperaturökningen under 1,5 grader.
          </p>
          <head xml:id="i-KKfJuu978cNqMWuELV7xcM" type="h2">
            Klimatpolitiken måste leverera resultat
          </head>
          <p xml:id="i-CsPER5tPENmK8R21eWea1S">
            Alliansregeringens klimat- och energiöverenskommelse lade en
            grund för en långsiktighet i klimatpolitiken. Genom att förena
            ekonomisk tillväxt med minskade utsläpp visade Sverige vägen mot
            en framtid utan nettoutsläpp av växthusgaser. Alliansregeringens
            politik gav resultat, både vad gäller minskade klimatutsläpp och
            en stabil energipolitik. Under perioden 2006–2014 då Alliansen
            var i regeringsställning minskade de samlade växthusgasutsläppen
            med 19 procent (12,5 miljoner ton koldioxidekvivalenter). Detta
            är dubbelt så mycket som utsläppen minskade under den föregående
            åttaårsperioden 1998–2006 då de sjönk med 8 procent, eller totalt
            6,2 miljoner ton koldioxidekvivalenter. Den förnybara energin
            ökade och utgör nu mer än hälften av den totala energiförbrukningen.
            Trenden med minskade utsläpp har nu tyvärr brutits.
          </p>
          <p xml:id="i-2poRFTUH2KR4u19q4zFC39">
            Under Alliansens tid i regeringen sattes målet om noll nettoutsläpp
            senast år 2050. Detta mål har nu skärpts i och med Miljömålsberedningens
            förslag som riksdagen beslutade om när det förstärkta klimatpolitiska
            ramverket antogs i juni 2017, så att målet om nettonollutsläpp
            i stället nu är satt till 2045. Därefter ska negativa utsläpp
            uppnås. Senast 2030 ska utsläppen av växthusgaser från inrikes
            transporter, utom flyget, vara minst 70 procent lägre än år 2010.
          </p>
          <p xml:id="i-5T21ACvzL9XTo4TgytnChK">
            För att nå dessa mål krävs ambitiösa styrmedel som på ett effektivt
            sätt ställer om samhället på en mer hållbar väg. I skrivelse 2017/18:238
            En klimatstrategi för Sverige beskriver regeringen sin politik
            för att uppnå Sveriges klimatåtaganden. Naturvårdsverket har granskat
            regeringens politik och kommit fram till att vare sig den nuvarande
            eller den planerade politiken når fram till riksdagens klimatmål.
            För inrikes transporter exempelvis kommer utsläppen att behöva
            minskas med ytterligare upp till 3 miljoner ton fram till 2030.
            Vi vill betona vikten av att utforma styrmedel som kan leverera
            resultat och uppnå de mål som sju partier har enats om.
          </p>
          <head xml:id="i-Ur2whozzufRiSZNrXixknw" type="h2">
            Behov av effektiva styrmedel
          </head>
          <p xml:id="i-9Ed7X86fRLmmFtLtEK9fmA">
            I regeringens skrivelse 2017/18:238 En klimatstrategi för Sverige
            beskrivs bl.a. åtgärder såsom Klimatklivet, elcykelpremien och
            flygskatten. Flera av dessa initiativ har beskrivits som ineffektiva.
            Konjunkturinstitutet har konstaterat att både Klimatklivet och
            elcykelpremien riskerar att vara kostsamma sätt att tidigarelägga
            åtgärder och utsläppsminskningar som ändå skulle ha skett. I regeringens
            vårändringsbudget satsas ytterligare medel på dessa initiativ.
            Utgifterna skenar, inom klimat- och miljöpolitiken såväl som inom
            andra områden, något som regeringen beskriver som positivt. Flygskatten
            väntas leda till tveksamma miljöresultat då den har mycket begränsad
            styrande effekt. Med förslag som krav på inblandning av förnybart
            bränsle uppnås i stället en styrande effekt, där teknikutveckling
            stimuleras.
          </p>
          <p xml:id="i-N3G94RgrqWBscAsWBEoMmF">
            Vi vill betona vikten av att utforma styrmedel som på ett effektivt
            sätt leder till minskade utsläpp, utan att innebära onödigt slöseri
            med skattemedel. Vi vill att Sverige ska vara ett föregångsland
            inom klimatpolitiken. Genom att införa styrmedel som gynnar teknikutveckling
            kan tillväxt och minskade utsläpp gå hand i hand. Därmed kan Sverige
            visa internationellt ledarskap och visa vägen för andra länder
            att följa efter. Genom att skapa förutsättningar för teknikutveckling
            kan ny teknik utvecklas som kan bli en exportmöjlighet. På så
            sätt kan på sikt tekniken även leda till utsläppsminskningar i
            andra länder, samtidigt som den svenska ekonomin gynnas.
          </p>
          <head xml:id="i-SsmRfhkS7bmhAo7a7yX16U" type="h2">
            Dubbla styrmedel
          </head>
          <p xml:id="i-C1zLSHpkKPF9o5PDPqx2yv">
            Flera verksamheter i Sverige omfattas redan av EU:s utsläppshandel,
            EU ETS. Att subventionera utsläppsreducerande åtgärder inom sådana
            sektorer kan leda till utsläppsminskningar. Men samtidigt kommer
            de aktörer som subventioneras att kunna sälja utsläppsrätter,
            eller undvika att köpa lika många. Detta innebär i praktiken inte
            en utsläppsminskning, utan en omförflyttning av medel från skattebetalarna
            till de aktuella sektorerna.
          </p>
          <p xml:id="i-HVpDh9Xfrm2Gb9SKyoXCkE">
            Flera av de initiativ som regeringen beskriver i skrivelse 2017/18:238
            är riktade mot sektorer som omfattas av EU ETS. Bland annat kan
            nämnas flygskatten samt Industriklivet, som syftar till att ge
            stöd till åtgärder för att minska processrelaterade utsläpp i
            industrin. Eftersom dessa verksamheter omfattas av EU ETS kommer
            inte åtgärderna att leda till utsläppsminskningar på kort sikt.
          </p>
          <p xml:id="i-CLdT1xsCM3RCFTAX7dP3Y9">
            Vi konstaterar att detta användande av dubbla styrmedel kan vara
            problematiskt. Samtidigt står den svenska industrin för en tredjedel
            av Sveriges territoriella utsläpp, och representanter för industrin
            vittnar om behovet av teknikutveckling för att kunna uppnå ytterligare
            utsläppsminskningar inom sektorn. Användandet av dubbla styrmedel
            bör undvikas, i synnerhet när det gäller styrmedel som syftar
            till att öka en prissignal. Om ett annat syfte finns för införandet
            av dubbla styrmedel bör detta syfte i så fall tydliggöras.
          </p>
          <head xml:id="i-YUTCdQr4qDd8mwsZcSorgQ" type="h2">
            Klimatpolitiken ska inte leda till export av klimatpåverkan
          </head>
          <p xml:id="i-FKwH9fXT1cZf3AE3h2yzzM">
            Sverige ska vara ett klimatföredöme. Genom att införa tuffa styrmedel
            och incitament som gör en omställning lönsam kan teknik utvecklas
            så att svenska företag blir världsledande inom klimatområdet och
            tekniken exporteras till andra länder. Detta kan leda till konkurrensfördelar
            såväl som utsläppsminskningar på det globala planet.
          </p>
          <p xml:id="i-UqCDEkmGazGpFHfa7Yavm7">
            Samtidigt är det viktigt att säkerställa att svenska företag
            inte drabbas av krav och kostnader som leder till att verksamheter
            flyttas utomlands och att utsläppen i stället ökar i andra länder.
            Risken för detta finns när konkurrensutsatta sektorer utsätts
            för alltför långtgående krav, så att det leder till ökad koldioxidintensiv
            import eller omlokalisering av industrier. Ur miljöperspektiv
            är en sådan utveckling ofta särskilt olycklig, då svenska industrier
            och företag ofta har kommit längre i sitt klimat- och miljöarbete
            än företag i många andra länder. Rätt utformad kan klimatpolitiken
            leda till tekniska framsteg såväl som utsläppsminskningar och
            konkurrensfördelar för svensk industri.
          </p>
          <p xml:id="i-9QSAgavwoL7VgeNoaiaf3z">
            Svensk klimatpolitik ska bygga på långsiktiga spelregler som
            inte driver jobb eller utsläpp ut ur Sverige eller EU. På så vis
            kan Sverige vara ett föregångsland inom klimatpolitiken och visa
            att en ambitiös klimatpolitik och bibehållen konkurrenskraft kan
            gå hand i hand.
          </p>
        </div>
        <div xml:id="i-62GcTaXatt9zMgWwhohZdz" type="signatureBlock">
          <list xml:id="i-D3kdQfZ56J4wMJfgVBCJ5W">
            <item xml:id="i-CB2UH6mKFSkYfge1f622Ft" type="signature">
              Kristina Yngwe (C)
            </item>
            <item xml:id="i-2apxvP61wVP5RddgGk1uuH" type="signature">
              Maria Malmer Stenergard (M)
            </item>
            <item xml:id="i-Aq9y9AhTLXV79sGntbfWCS" type="signature">
              Lars Tysklind (L)
            </item>
            <item xml:id="i-Crgj1XXynmrECEQmvMmh2z" type="signature">
              Lars-Axel Nordell (KD)
            </item>
          </list>
        </div>
      </div>
    </body>
  </text>
</TEI>
