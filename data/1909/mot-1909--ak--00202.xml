<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1909--ak--00202">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1909/mot_1909__ak__202/mot_1909__ak__202-001.pdf"/>
      <div xml:id="i-SwzdbCMFJcrZLBLbiXSgtn" type="motHeader">
        <div xml:id="i-7dwLFjXb6dX5jVP1f2SkbD" type="motTitle"/>
        <div xml:id="i-KkkGeijqZekEpFukjDzA78" type="motSubmissionInfo"/>
      </div>
      <div xml:id="i-9Hpq2MK2dRWnn2vQa5dp6V" type="motBody">
        <div xml:id="i-Huwk2an6ScDiZJixiaTqwB">
          <p xml:id="i-Lcw7UhRvt44nwp2euh5DRt">
            Motioner i Andra Kammaren, N:o 202. 1
          </p>
          <p xml:id="i-YFjURd3fRovd9RmQ2bZixG">
            N:o 202.
          </p>
          <p xml:id="i-MiMGpQZVCPaZZtRLn9N9Aw">
            Af herr Lindhagen, i anledning af de väckta motionerna med förslag
            till lag angående förbud mot kvinnors användande till arbete nattetid
            i vissa industriella företag.
          </p>
          <p xml:id="i-FcCKuFz26578J3bxYDvWTW">
            Vid 1908 års riksdag inhämtade Kungl. Maj:t genom en propositon
            Riksdagens yttrande öfver ett förslag till förordning angående
            förbud mot kvinnors användande till arbete nattetid i vissa industriella
            företag. Till stöd för detta förslag åberopades, utom dess nytta
            i och för sig, tillika att därigenom skulle från Sveriges sida
            vinnas anslutning till en i Bern den 26 september 1906 afslutad
            internationell konvention i ämnet, på hvilken konvention det ifrågavarande
            förslaget byggde. Lagutskottet afstyrkte förslaget. Såsom skäl
            anfördes den vidt- gående inskränkningen i kvinnans frihet att
            lämpa sin arbetstid i hvarje fall efter förhållandena och behofvet
            samt det tvifvelaktiga, huruvida verk- ligen ett bättre sakernas
            tillstånd vore att vänta af förbudet. En om- ständighet att räkna
            med syntes utskottet äfven vara, att Fredrika- Bremerförbundet,
            Typografiska kvinnoklubben och Socialdemokratiska kvinnokonferensen
            ställt sig afvisande. Såsom åtgärder ägnade att förbättra den
            inom industrien arbetande kvinnans ställning framhöll utskottet
            i stället vidsträcktare förhindranden af minderårigas och unga
            kvinnors öfveransträngning, minskande af yrkesfarorna, införande
            af kvinnlig yrkesinspektion samt moderskapsförsäkring under statens
            med- verkan. Af liknande skäl ansåg sig utskottet emellertid icke
            heller kunna tillstyrka en väckt motion om utredning och därå
            grundadt förslag om reglering af både män och kvinnors nattarbete
            inom industriella och därmed närbesläktade arbetsområden. Bih.
            till Riksd. Prot. 1909. 1 Saml. 2 Afd. 2 Band. 89 Häft. (N:o 202.)
            1
          </p>
          <pb facs="riksdagen-motions-pdf/data/1909/mot_1909__ak__202/mot_1909__ak__202-002.pdf"/>
          <p xml:id="i-4Bsn84y6694tGB4cZbLJg2">
            2 Motioner i Andra Kammaren, N:o 202.
          </p>
          <p xml:id="i-QvpQMEcLE7rBqCMfVugYSs">
            Med denna motivering ställde sig lagutskottet tydligt afvisande
            mot hvarje inskränkning genom lagstiftningen af det skadliga industriella
            nattarbetet för vuxna arbetare, män och kvinnor. Mot denna utskottets
            uppfattning reserverade sig fyra ledamöter. Tre af dessa hemställde,
            att Riksdagen måtte såsom lag för sin del godkänna det framlagda
            författningsförslaget. Den fjärde sökte i en utförlig reservation,
            på samma gång erkännande gafs åt de grund- läggande synpunkter,
            på hvilka förslaget byggde, tillika utveckla de betänkligheter,
            som bland annat från många politiskt och socialt vakna kvinnors
            sida framhållits mot lagen såsom ensidigt riktad mot kvinnorna
            samt ägnad att sannolikt mer eller mindre uttränga dem från deras
            bästa arbete och sålunda i praktiken kunna verka motsatsen, af
            hvad den afsåg. Därför hemställdes i reservationen, att i anledning
            af förenämnda motion Riksdagen, med förklarande att propositionen
            icke kunde i sin dåvarande affattning bifallas, måtte anhålla
            om utredning i hvad mån, inom industriella och därmed besläktade
            arbetsområden män och kvinnor sysselsättas med nattarbete på ett
            för hälsan skadligt sätt samt därefter vidtaga de åtgärder, som
            kunde vara ägnade att afhjälpa berörda missförhållande under behörigt
            skyddande tillika af de arbetandes utkomstmöjligheter. Lagutskottets
            hemställan bifölls af Riksdagen. Nu har vid denna Riksdag frågan
            ånyo framförts i båda kamrarna genom motioner, hvilka förorda
            till antagande fjolårets proposition i ämnet. I dessa motioner
            beröras endast ytligt den sak, om hvilken menings- skiljaktigheter
            yppats bland anhäpgare till en verksam skyddslagstiftning på det
            industriella området äfven i fråga om nattarbetet. Det framhålles
            hufvudsakligen hvad alla äro eniga om, huru angeläget det är att
            kunna skydda kvinnorna från de skadliga följderna af nattarbete
            och vikten af internationella öfverenskommelser på skyddslagstiftningens
            område. Men saken har en annan sida. Man må därvid gärna frånse,
            hvad som invändes mot befogenheten under alla förhållanden att
            göra en undantagslagstiftning ensamt blott för ena hälften af
            ett lands myndiga medborgare eller att lagstifta på detta sätt
            för kvinnorna, innan de genom politisk rösträtt få tillfälle att
            deltaga i beslutet och göra sina synpunkter gällande. Det ligger
            dock kanske åtskilligt äfven under särskildt det senare. Hufvudfrågan,
            som motionärerna tydligen ogärna inlåta sig på, är emellertid
            denna: Hvad skola kvinnorna lefva af, medan de äro ogifta eller
            änkor, och huru skola de existera äfven såsom gifta, i de fall,
            att deras män hafva för litet betaldt eller äro sjuka eller arbetslösa
            eller
          </p>
          <pb facs="riksdagen-motions-pdf/data/1909/mot_1909__ak__202/mot_1909__ak__202-003.pdf"/>
          <p xml:id="i-PUK2UKfcTtjb5fwTrdTgCB">
            Motioner i Andra Kammaren, N:o 202. 3
          </p>
          <p xml:id="i-8jTw8bd5hRDLUvnLeo46uZ">
            förstöra arbetsförtjänsten på dryckenskap och andra utsväfningar.
            Statisti- kens siffror om den alljämt minskade äktenskapsfrekvensen
            äro ej ägnade att sprida något förhoppningens ljus för de närmaste
            tiderna öfver dessa spörjsmål. Samhällsförbättraren är skyldig
            också fråga sig och söka utreda, om under sådana förhållanden
            man verkligen förbättrar kvinnornas hälsa och kroppskrafter genom
            att ensidigt blott för dem förbjuda allt nattarbete och detta
            att börja med just i anställningar, där de ha bäst betaldt. Att
            det ifrågavarande förbudet icke kommer att skaffa kvinnorna, hvarken
            de nu redan anställda eller blifvande arbetssökande, bättre bostäder,
            varmare kläder, mera mat och rikligare tillfällen till verklig
            hvila och förströelse torde vara obestridligt. Men om det ej blir
            sämre i dessa afseenden för dem än förut, då vore ju i alla fall
            åtskilligt vunnet. Men nu befara kvinnorna, icke utan fog synes
            det, att de i stället kunna få det i genomsnitt sämre med en sådan
            lag, därför att denna måste mer eller mindre uttränga dem från
            de bäst aflönade yrkena eller de bästa platserna i dessa yrken
            eller kanske ibland från allt arbete. Det är nog bra att undgå
            nattarbete. Men skall förmånen köpas mot att bo ännu uslare, frysa
            ännu mera och svälta rikligare, då må man betänka sig något. Detta
            intresserar emellertid tydligen icke alls den manlige så kallade
            lagstiftaren. Lifvet skall brusa lika entonigt som förut och ingen
            kommer att räkna eller mäta de lidanden, som följa i spåren af
            en byråkratisk författning. Man säger nu möjligen, att det icke
            kan bevisas, att dessa farhågor skola gå i uppfyllelse. Men meningen
            bör väl ej vara att med den ifrågasatta lagstiftningen kasta sig
            ut i det okända, helst många sanno- likheter tala för, att en
            dylik fara måste vara för handen. Någon betänksamhet borde ock
            kunna framgå ur det ostridiga förhållandet, att man slår in på
            en väg, som ej försvaras från något håll annat än ur opportunitetssynpunkter.
            Någon utredning om, hur de hitintills i vissa europeiska länder
            antagna författningar mot vuxna själfförsörjande kvinnors nattarbete
            verkat uti förevarande hänseende, förefinnes icke. En fackman
            1 ämnet, hvars sympatier mest luta åt antagandet af det framlagda
            förslaget, har uppgifvit sig trots allehanda försök icke lyckats
            uppspåra något material för ett objektivt bedömande af denna försummade
            sida af saken. Han håller före, att ett pålitligt material till
            en sådan utredning saknas. Det är också klart, att det skall förhålla
            sig så. Den som varit i tillfälle att på nära håll få någon kännedom
            om åskådningarna hos särskildt centraleuropas olika folkslag,
            finner snart, hur litet kviono- frågans speciella problem där
            ännu kommit till sin rätt. Männen äro
          </p>
          <pb facs="riksdagen-motions-pdf/data/1909/mot_1909__ak__202/mot_1909__ak__202-004.pdf"/>
          <p xml:id="i-PPwELLAgiy9QtBWe7mS3G2">
            4 Motioner i Andra Kammaren, N:o 202.
          </p>
          <p xml:id="i-WKs6HD8jaxFyzGVwg6PtZm">
            i det offentliga herrar såsom de alltid varit. Kvinnorna betraktas
            mera som ett lösöre, med hvilket man lagstiftar och förfar efter
            omständig- heterna. Själfva äro kvinnorna i dylika ting sofvande
            och finna sig i de ömma ehuru kanske ej alltid så osjälfviska
            omsorgerna, hvart det än bär, ty så hafva de blifvit vanda. Sticker
            någon liten blyg opposition upp, ett mänskligt kraf på myndighetsförklaring,
            så kväfves säkerligen den lilla revolutionen gärna i sin linda
            med ett lagom mått af maktspråk eller andra lämpliga medel. En
            ganska god mätare på tillståndet i hvarje land är det beaktande,
            krafvet på politisk rösträtt för kvinnor vunnit. Emellertid kan
            man här och hvar uppspåra tecken, som tyda på att det kanske icke
            öfverallt är såväl beställdt. Från Holland har er- hållits en
            del upplysningar rörande verkan af 1889 års lag om unga personers
            och kvinnors arbete, hvilken lag innehåller bland annat visst
            förbud för kvinnligt nattarbete. I meddelandet hänvisas till angitna
            ställen uti yrkesinspektörernas officiella rapporter, enligt hvilka
            kvin- norna skulle genom lagen blifvit mer eller mindre undanträngda
            af män och af ynglingar på 16 eller 17 år i femton särskilda uppräknade
            yrken. I ett af dessa yrken angifves dock afskedandet hafva berott
            på lagens förbud för kvinnor att arbeta på söndagen. Dessutom
            meddelas ur in- spektörernas rapporter några allmänna iakttagelser,
            hvilka här nedan återgifvas enligt meddelandet, dock med reservation
            för eventuella miss- tag genom att yttrandena stå lösryckta ur
            sitt för mig obekanta sam- manhang.
          </p>
          <p xml:id="i-HNux5rvZ88AzRozUpQPGe9">
            3:dje insp. 1890: »Förbudet mot nattarbete har orsakat, att i
            alla yrken, hvarest man arbetar nattetid, kvinnorna blifvit afskedade
            och ersatta med män eller ynglingar.» 3:dje insp. 1893 sid. 280.
            »De af lagen skyddade personer ha blifvit afskedade och i de små
            industrierna ha de icke utsikt att erhålla någon annan plats;
            endast i de stora industrierna kan man lämpa sig efter lagen.
            — Sid. 283. &gt;skyddslagstift- ningen är orsaken till, att flickor
            och kvinnor ersatts med män». 3:dje insp. 1894: »I verkligheten
            kan man konstatera, att under de sista åren fabrikanterna vägra
            att anställa gifta kvinnor äfvensom att i många etablissement,
            hvarest arbetet kan förrättas lika bra af män, alla kvinnor ha
            afskedats.» 3:dje insp. 1895—96 sid. 71. &gt;Alla kvinnorna blefvo
            afskedade.» »I allmänhet anställas skyddade personer föga.» 6:te
            insp. 1895—96 sid. 9. »Förbud mot nattarbete har orsakat, att
            antalet skyddade personer minskats betydligt.» 3:dje insp. 18299—1900
            sid. 369. »Det arbete, som förr utförts af kvinnor, ut- nes nu
            af män. Detta kostade mer i arbetslöner, men resultaten voro icke
            dåliga.»
          </p>
          <pb facs="riksdagen-motions-pdf/data/1909/mot_1909__ak__202/mot_1909__ak__202-005.pdf"/>
          <p xml:id="i-Mu68nGaStSAgpRC2MUL2ZQ">
            Motioner i Andra Kammaren, N:o 202. öd
          </p>
          <p xml:id="i-34zVLx6gmwL4MTk5Wpp734">
            Det tillägges i meddelandet att sedermera ha då och då genom
            kungl. beslut, som grunda sig på skyddslagen, nya arbetsområden
            syssel- sättande talrika kvinnor indragits under lagen utan garantier
            för kvin- norna. I England finnes en kvinnoförening kallad »Freedom
            of Labour Defence», som bildats i syfte att »skydda arbetare och
            speciellt kvinnliga arbetare från sådan restriktiv lagstiftning,
            som beröfvar dem möjlighet till arbetsförtjänst, inskränker deras
            personliga frihet och trakasserar dem i deras privata lif». Detta
            är ju i hvarje fall åtminstone ett symptom. Af en engelsman och
            en engelsk dam, båda tillhörande det socialdemo- kratiska partiet,
            har jag vid personligt sammanträffande nyligen fått den upplysningen,
            att skyddslagstiftningen i afsevärd mån uttränger kvinnorna från
            arbetsmarknaden och de sade sig med bestämdhet veta, att så var
            förhållandet också i tryckeriyrket. (Den engelska textil- industrien
            lär härifrån göra ett undantag på grund af kvinnornas större lämplighet
            för detta arbete.) För öfrigt påstodo de, att de socialt intresserade
            engelska kvinnorna inom alla partier voro bestämda mot- ståndare
            till all vidare separat kvinnolagstiftning, så länge kvinnorna
            sakna politisk rösträtt. Motionerna förbigå förenämnda äfven vid
            förra riksdagen af mig delvis lämnade upplysningar, men göra däremot
            ett afgörande nummer af en uppgift om de kvinnliga typograferna
            i Paris, som meddelades af en annan ledamot i Andra Kammaren.
            De försök, som gjorts att från Paris erhålla exakta upplysningar
            i detta ämne, ha ej lämnat något resultat. Hvad man kunnat inhämta
            är till en början, att mellan de manliga och kvinnliga typograferna
            i Paris lär nu råda ett så spändt förhållande, att tillförlitliga
            meddelanden från någondera hållet ej stå att vinna. Att uppgiften
            om det stora massafskedandet är oriktig liksom att uppgiften i
            motionerna om antalet anställda kvinnliga typografer sannolikt
            är riktig, synes också framgå. Däremot är den af motionärerna
            kursiverade upplysningen, att ingen enda kvinnlig typografi Paris
            afske- dades icke heller vederhäftig. Motionärernas sagesman har
            i meddelanden till Stockholm ej heller vidhållit ett sådant uttalande.
            Huruvida eller i hvad mån de kvinnliga typografernas ställning
            i och för sig för- sämrats känner man icke. Men den förenämnda
            tvedräkten mellan manliga och kvinnliga typografer har säkerligen
            sin rot delvis äfven i det ensidigt anordnade förbudet mot kvinnligt
            nattarbete, hvilket de kvinnliga typograferna ock lära försökt
            få upphäfdt. Man kan sålunda som sagdt ej få några värdefulla
            upplysningar om Inestiftningens verkan utomlands i ofvan framhållna
            afseenden utan
          </p>
          <pb facs="riksdagen-motions-pdf/data/1909/mot_1909__ak__202/mot_1909__ak__202-006.pdf"/>
          <p xml:id="i-SAk9yLwV9VGBWftKaGjNYJ">
            6 Motioner i Andra Kammaren, N:o 202.
          </p>
          <p xml:id="i-SUq8NUjUZoPHSy5RYMmvBz">
            får nöja sig med att bedöma frågan efter dess egen natur. Det
            bör då, utöfver hvad därom redan sagts, särskildt i fråga om bestämmelserna
            i Bernerkonventionen, hvilka nu skulle antagas äfven hos oss,
            anmärkas, att de säkerligen i allmänhet innefatta ytterligare
            skärpningar i den redan antagna utländska lagstiftningen för kvinnor,
            under det att man samtidigt fortfarande underlåter att göra någon
            som helst parallellag- stiftning för män. Man må vidare icke förglömma,
            att förslaget icke afser förbud blott för arbete mellan kl. 10
            e. m. och 5 f. m. Dessutom stadgas en oaf- bruten ledighet under
            minst 11 timmar. Förutnämnda 7 timmar måste således ökas med ytterligare
            4 därmed sammanhängande timmar. För- slaget stadgar således icke
            blott förbud för arbete nattetid, såsom dess rubrik angifver,
            utan äfven för antingen allt morgonarbete eller allt aftonarbete
            eller ock en väsentlig del af bådadera. Hvad detta säker- ligen
            i och för sig principiellt, riktiga stadgande dock skall utan
            garantier kunna ytterligare verka för kvinnorna i konkurrensen
            om arbete kan icke öfverskådas. Konventionen stadgar emellertid
            äfven vissa undantag för sär- skilda förhållande. Detta innefattar
            i själfva verket ett medgifvande, att den i tillämpningen kan
            verka orättvist och till öfvervägande skada för kvinnorna. Men
            man vill icke förekomma dessa eventualiteter på det enda verksamma
            sättet genom ett upptagande af frågan i hela dess vidd för män
            och kvinnor. I stället anvisar man någon liten utväg på måfå i
            förhoppning, att den till äfventyrs skall hjälpa. Hvad kon- ventionen
            i detta afseende väsentligast innehåller är, att uti företag,
            däri förekommer säsongarbete, äfvensom undantagsvis uti andra
            företag, då arbetet måste forceras, den oafbrutna ledigheten kan
            under samman- lagdt högst 60 dagar om året inskränkas från 11
            till 10 timmar af dygnet. Äfven mången anhängare af konventionen
            medgifver, att detta särskildt i frågans nuvarande outredda läge
            är en alldeles för snäf be- gränsning af möjligheterna att ordna
            arbetet annorledes efter förekom- mande förhållanden. Man kan
            förstå att därmed mestadels ej vinnes något väsentligt för de
            fall, då lagens konturer ej passa för verklig- heten. En dylik
            lagstiftning bjudes oss nu igen att antaga utan rätt till eftertanke
            och än mindre möjlighet att modifiera densamma. Och detta väl
            främst för att sålunda bidraga till det visserligen i och för
            sig be- tydelsefulla önskemålet af internationell öfverenskommelse
            på skyddslag- stiftningens område. Därvid skall man tillika vara
            bunden i tolf år
          </p>
          <pb facs="riksdagen-motions-pdf/data/1909/mot_1909__ak__202/mot_1909__ak__202-007.pdf"/>
          <p xml:id="i-6MBbNK1KYi8ZxeNRVcrcTf">
            Motioner i Andra Kammaren, N:o 202. 7
          </p>
          <p xml:id="i-GvzTMmuwLZSTj6FYqGnYng">
            utan att kunna vidtaga erforderliga jämkningar, eller öfvergå
            till ett bättre system. Att obetingadt ingå på en dylik diktamen
            från främ- mande håll är ganska mycket begärdt. Äfven internationella
            öfverens- kommelser måste byggas på ett allsidigt öfvervägande
            och en lik- värdig undersökning af frågan från de olika kontrahenternas
            synpunkt, om sträfvandet kan göra anspråk på framgång. Motionärerna
            upplysa om, att Spanien och Italien begärt anstånd med anslutning
            till konven- tionen för närmare utredning. Detsamma är förhållandet
            med Danmark, där ett förslag om förbud för kvinnors nattarbete
            år 1901 föll på mot- stånd från kvinnorna själfva. Säkerligen
            anser man sig 1 dessa länder böra göra åtminstone någon undersökning
            om, hur det genom en sådan lagstiftning skulle komma att gå för
            deras arbetande kvinnor, både dessa, som redan arbeta i industrien
            och dem, som oundvikliga öden ännu i långa tider skola drifva
            in i densamma eller eljest i ännu sämre arbetsförhållanden. Från
            Norge har ej heller något deltagande i konventionen ägt rum. Man
            har där ej velat binda sig vid ett sådant ofullkomligt upp- slag
            utan sökt få en mera enhetlig lösning af frågan. Hos stortinget
            föreligger en kungl. proposition till lag om tillsyn å arbetet
            i fabriker, m. m. Här föreslås också förbud för nattarbete för
            vuxna kvinnor. Men detta förbud är begränsadt till tiden från
            kl. 10 e. m. till 6 f. m. samt ej såsom enligt Bernerkonventionen
            åtföljdt af förbud äfven för morgon- eller aftonarbete. Det föreslås
            ock vida mera omfattande och rationellare anordnade möjligheter
            till jämkning i förbudet, där sådan jämkning är påkallad. Stortingets
            socialkommitté lägger härtill förslag om en normalarbetsdag för
            både män och kvinnor på högst 10 timmar oberäknadt hvila och måltidsstunder
            samt beredelse och efterarbete såsom uppeldning, putsning, rengöring
            och dylikt. Trots att de norska för- slagen äfven frånsedt bestämmelsen
            om normalarbetsdag synas ojäm- förligt mer betryggande för kvinnorna
            än Bernerkonventionen står det i alla fall där strid om befogenheten
            af särskildt förbud mot kvinnligt nattarbete. Äfven inom socialkommittén
            är en minoritet däremot, dock såsom det synes af samma negativa
            skäl som 1908 års lagutskott. Motionärerna ha särskildt lagt stor
            vikt vid ett uttalande å den internationella föreningens för lagstadgadt
            arbetareskydd kongress sist- liden höst i Luzern. För denna kongress
            skulle fjolårets riksdagshand- lingar blifvit bekantgjorda »genom
            ett utförligt i vissa fall ordagrant franskt referat». De anförda
            skälen mot denna lagstiftning skulle väckt synnerlig förvåning
            och kongressen hade beslutat aflåta en adress till svenska regeringen.
          </p>
          <pb facs="riksdagen-motions-pdf/data/1909/mot_1909__ak__202/mot_1909__ak__202-008.pdf"/>
          <p xml:id="i-QEunNtLUm5A4A9cTiTYnek">
            8 Motioner i Andra Kammaren, N:o 202.
          </p>
          <p xml:id="i-B3fWTRDn5qnuuyxhoevKXy">
            Jag har varit i tillfälle att en gång få se förenämnda franska
            referat. Lagutskottets yttrande fanns tror jag ordagrant återgifvet
            och detta yttrandes afståndstagande i princip från förbud mot
            industriellt nattarbete, vare sig det gäller män eller kvinnor,
            är ju onekligen ägnadt att väcka uppseende. Den utförliga reservation
            åter, som rörde sig om den nu föreliggande frågan eller tvistepunkten
            mellan skyddslagstift- ningens vänner, af den fanns ingenting
            alls återgifvet mer än själfva slutyrkandet. Af de muntliga yttrandena
            i kamrarna voro finansminis- sterns och herr Färsts anföranden
            i sin helhet eller till väsentligaste delar återgifna, hvilket
            ju var en glädjande läsning för alla rättänkande. De talare åter,
            som sökt försvara kvinnornas synpunkter voro refererade på några
            rader. Såsom representanter för Sverige hade också af rege- ringen
            sändts endast personer, som vore icke blott anhängare af Berner-
            konventionens förslag utan äfven, med ett undantag kanske, ogärna
            vilja resonera om, att det också kan ha brister. Det var således
            väl sörjdt för att kongressen skulle gripas af »synnerlig förvåning».
            De ofvan- nämnda uppgifterna från Holland och England synes man
            också tegat om vid kongressen, hvilket styrker, att de kanske
            äro belysande, under det att den delvis oriktiga uppgiften från
            Paris beriktigades af en fransk kongressdeltagare, hvilket sedan
            gått genom svenska pressen såsom kongressförhandlingarnes tungt
            vägande inlägg i ämnet. För öfrigt skulle det nog gjort detsamma,
            hvad som sagts på denna kongress. Dylika församlingar måste följa
            sin ledning och kunna gifvetvis ej i hast smälta synpunkter, som
            man ej förr hört talas om. Men förr än en diskussion bygges på
            ömsesidigt erkännande af att en sak kan ha mer än en sida, när
            den verkligen har två, förr är det inte värdt att tala om hvad
            sakkunskap och objektiv forskning ha att förtälja. Åfven den schweiziska
            lagstiftningen innehåller ända sedan 1877 atminstone principiellt
            förbud för nattarbete för både män och kvinnor. Mången säger nu:
            Låt vara att Bernerkonventionen möjligen går hårdare ut öfver
            kvinnorna än den hjälper dem. Det är åtminstone icke uteslutet,
            att så kan ske. Alla framsteg kräfva dock offer. Löpgrafven måste
            fyllas af nedtrampade kroppar för att de efterföljande skola komma
            öfver. Detta kan visserligen vara sant ibland. Men en dylik stridsordning
            bör dock helst undvikas. Och dylika offer synas ej gif- vetvis
            behöfvas i förevarande frammarsch, för hvilken bör kunna bere-
            das normal väg, blott män och kvinnor ville hjälpas åt. För öfrigt,
            hvarför skall löpgrafven i detta fall fyllas endast af kvinnor?
            Männen få allt vara så goda och lämna äfven sitt bid rag. Det
            är en punkt i detta ärendes afgörande, som icke får alldeles förbises
            och det är ange-
          </p>
          <pb facs="riksdagen-motions-pdf/data/1909/mot_1909__ak__202/mot_1909__ak__202-009.pdf"/>
          <p xml:id="i-TtHUEukBEWnfaHSSxUnzMj">
            Motioner i Andra Kammaren, N:o 202. 9
          </p>
          <p xml:id="i-NUEnYCyW3SK2MxKGKL3FTj">
            lägenheten, att de olika synpunkterna hänsynsfullt beaktas, så
            att ej onödig split uppstår bland dem, som dock måste hålla ihop.
            Det har i motionerna ock åberopats, att förslaget i sitt nuvarande
            skick förra året vann lifligt understöd af såväl Andra Kammarens
            arbetarerepresentanter som dess yrkesinspektörer. Detta är visserligen
            ett förhållande, som bör beaktas, men vid bedömandet, i hvad mån
            en dylik opinion skall väga något i vågskålen, är det af vikt
            att också beakta den opinionerandes kön. Enligt hvad jag har mig
            bekant har sålunda den finska kvinnliga yrkesinspektören en alldeles
            motsatt uppfattning mot sina manliga yrkeskamrater inom svenska
            Riksdagen. Hvad åter allmänhetens och särskildt arbetarnes opinion
            angår, så torde man för närvarande ej komma längre än att åberopa
            de fakta, som föreligga till den kraft det hafva kan. I en sådan
            fråga kunna vi litet hvar ej göra anspråk på att äga någon ofelbar
            mening ännu. Man tar ställning mera instinktivt och därnäst efter
            auktoriteter. Det blir då lättare för männen att ta parti för
            en skyddslagstiftning af ifrågavarande slag blott för kvinnor.
            Kvinnorna åter ställa sig instinktivt mera misstänksamma, och
            slå de till reträtt härifrån, så sker det merendels, tror jag,
            mot en bakgrund af manliga förmaningar. Faktum är att 1907 års
            socialdemokratiska kvinnokonferens, där 68 ombud från olika delar
            af landet voro tillstädes, enhälligt uttalade sig mot förevarande
            undantagslagstiftning för kvinnor. Vid 1908 års Riksdag lära samtliga
            socialdemokratiska riksdagsmännen med undantag af tre vid omröstningen
            ställt sig på motsatta sidan. Vid socialdemokratiska partikongressen
            (den politiska organisationens kongress) i maj 1908 begärdes från
            riksdagsgruppens sida ett godkännande af dess uppfattning, hvarvid
            omröstningen först gaf 90 röster mot 90 och sedan ny om- röstning
            112 röster för nämnda uppfattning mot 93. I kongressen deltogo
            endast 13 kvinnor, af hvilka 12 lära röstat för kvinnokonferensens
            mening och 1 för riksdagsgruppens. I augusti 1908 hölls en social-
            demokratisk kvinnokongress, men denna gjorde ej något uttalande
            i ämnet. Vid ett diskussionstillfälle lära dock fyra kvinnliga
            ombud uttalat sig för obetingad anslutning till Bernerkonventionen,
            hvilket åter bemöttes från annat håll. Den riktiga och önskligaste
            vägen är ej svår att finna. Jämsides med andra skyddsåtgärder,
            hvarpå 1908 års lagutskott anförde exempel, måste också nattarbetet
            förhindras, där sådant utan olägenhet kan ske, och detta oafsedt
            de arbetandes kön. Möjligen kan i sådant samman- Bih. till Riksd.
            Prot. 1909. 1 Saml. 2 Afd. 2 Band. 89 Häft. 2
          </p>
          <pb facs="riksdagen-motions-pdf/data/1909/mot_1909__ak__202/mot_1909__ak__202-010.pdf"/>
          <p xml:id="i-GsfA3kQ1TA6i1AMs21KZJY">
            10 Motioner i Andra Kammaren, N:o 202.
          </p>
          <p xml:id="i-7ZesMh1bD1TgRCTzURqRpz">
            hang vissa särbestämmelser för kvinnor visas vara obestridligen
            befogade. Landsorganisationens fjärde ordinarie kongress år 1906
            (den fackliga organisationens kongress) beslöt också i anledning
            af en utaf Kem.- tekn., Kvarn- och Läderarbetareförbundet väckt
            motion om nattarbetets afskaffande dels uttala, att vid löneaftal
            bestämmelser om en fast, sitt ändamål motsvarande öfvertidsprocent
            för nattarbete borde införas och att i industrier med fortgående
            nattarbete arbetsskiften böra förändras från nuvarande i allmänhet
            gällande tvåskiftessystem å 12 timmar till treskiftessystem å
            8 tim. per dygn, och dels uppmana socialdemokratiska riksdagsgruppen
            att inför Riksdagen framlägga motion om förbud för nattarbete
            för de arbetaregrupper och industrigrenar, där detsamma ej af
            tvingande omständigheter nödvändiggöres. Gifvetvis får ej i detta
            landsorganisationens kongressbeslut inläggas den betydelsen, att
            kongressen tagit ställning till den förevarande frågan. Men det
            undras, om ej ett enigt och kraftigt fullföljande af den väg,
            nämnda kongress sålunda utstakat, skulle i anknytning till de
            aktuali- teter, som Bernerkonferensens inbjudan och tillvaron
            för närvarande af en särskildt yrkesfarekommitté erbjuda, gifvit
            en snabbare och lyckligare lösning af de föreliggande viktiga
            spörsmålen. Det är icke för sent ännu att inslå på den vägen.
            Det må här anmärkas, hurusom ett ingripande mot skadligt natt-
            arbete för både män och kvinnor säkerligen skulle bäst ske i samband
            med en praktisk lösning af spörsmålet om en normalarbetsdag i
            indu- striella yrken. På grund af hvad sålunda anförts och då
            denna fråga i hvarje fall verkligen behöfver en annan och bättre
            utredning, än som hitintills kommit den till del, får jag, under
            hufvudsakligt åberopande i öfrigt af den utveckling af ämnet,
            som återfinnes i min reservation till 1908 års lagutskotts betänkande,
            hemställa:
          </p>
          <p xml:id="i-XSCWTuHtHyhSyJ9H4gVnhi">
            1:0) att Riksdagen med anledning af förevarande motioner ville
            hos Kungl. Maj:t anhålla om ett öfver- vägande, i hvad mån och
            på hvad sätt förbud för nattarbete af såväl kvinnor som män må
            kunna åväga- bringas inom industrigrenar,. där detsamma ej af
            tvingande omständigheter nödvändiggöres, samt fram- läggande för
            Riksdagen skyndsammast möjligt af det lagförslag 1 ämnet, hvartill
            utredningen kan gifva anledning;
          </p>
          <pb facs="riksdagen-motions-pdf/data/1909/mot_1909__ak__202/mot_1909__ak__202-011.pdf"/>
          <p xml:id="i-H39t3j7zUA7FzRDHG9m51S">
            Motioner i Andra Kammaren, N:o 202. 11
          </p>
          <p xml:id="i-GWAny1argCzpKe7tdsfutt">
            2:0) att Riksdagen däremot måtte förklara det af motionärerna
            framlagda lagförslag icke kunna i sitt nuvarande skick bifallas.
          </p>
          <p xml:id="i-8McQw5diD3DQkvsLQnUDYJ" type="date">
            Stockholm den 6 mars 1909.
          </p>
          <div xml:id="i-TCJpSMTuzk1NjXJaQaEGFP" type="signatureBlock">
            <list xml:id="i-Wsvn6DPcPGQt2Z26mQ5Bmh">
              <item xml:id="i-m5bXB9REsHHzTy4MKMYTc" who="i-XzSzFtnrtwQBSXHVwVhrCf" type="signature">
                Carl Lindhagen
              </item>
            </list>
          </div>
        </div>
      </div>
    </body>
  </text>
</TEI>
