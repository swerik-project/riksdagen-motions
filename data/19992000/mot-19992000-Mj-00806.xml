<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_Mj_0806/mot_199900_Mj_0806-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ806 pnr: c518
          </p>
          <p>
            Motion till riksdagen
          </p>
          <p>
            1999/2000:MJ806
          </p>
          <p>
            av Lena Ek och Margareta Andersson (c) Omberg
          </p>
          <p>
            Omberg är en av Sveriges yppersta nationalklenoder vad gällr
            naturvärden. Berget är en typisk horst, dvs en bergrygg som skjuter
            upp mellan två för- kastningsbranter. På bergets sida i väster
            hänger Visingsöformationens bergarter och i norr ligger kambrosilurbergarterna
            med bl a Borghamnskalk- stenen dikt an mot berget. Här finns tydliga
            spår av inlandsisen och dess avsmältning. Berget ligger inom den
            mellansvenska israndzonen och låg för 10 000 år sedan som en öÖ
            i den Baltiska issjöns smältvattenhav. Mäktiga slukrännor, en
            sandur (delta ovan havsytan) och spåren av höga kustlinjer minner
            om denna tid. Inlandsisen lade en kalkrik moränjord över berget.
            Tillsamman med det gynnsamma lokalklimatet ger detta förutsättningar
            för en rik växtlighet med tex rika lundmiljöer, orkidérika kalkkärr
            och artrika stäppängar och klippängar. Här finns en av Sveriges
            nordligaste bokskogar och en riklig förekomst av idegran. Omberg
            ligger i en trakt med stor koncentration av natur- och kulturvärden
            där Vättern och Tåkern kan nämnas som exempel på naturområden
            av internationell betydelse. Omberg har lockat människor alltifrån
            stenålderns jägare och bönder, som bosatte sig vid bergets fot
            och bl a byggde pålbyggnaderna vid Alvastra, via järnålderns bosättare,
            som byggde fornborgar på berget, medeltidens kungamakt med kung
            Sverker och med cisterciensermunkar på Alvastra kloster vid bergets
            fot, den kungliga djurgården på 1500-talet m m till alla dagens
            ca 300 000 besökare per år. Omberg är med små undantag oskyddat.
            Berget har sådana värden som nationalparksklenod att det bör skyddas
            och förvaltas som nationalpark, den högsta skyddsform som landet
            har för ett naturområde. Kriterierna vad gäller storlek, vetenskapliga
            värden, upplevelsevärden, kulturella värden, skönhet och storlagenhet
            uppfylls med råge.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om att
            Omberg bör skyddas och förvaltas som nationalpark.
          </p>
          <pb facs="riksdagen-motions-pdf/data/199900/mot_199900_Mj_0806/mot_199900_Mj_0806-0002.pdf"/>
          <p>
            Stockholm den 5 oktober 1999 Mot. 1999/2000 MJ806 Lena Ek (c)
            Margareta Andersson (c)
          </p>
        </div>
      </div>
    </body>
  </text>
</TEI>
