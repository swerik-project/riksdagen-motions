<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1922--fk--00053">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1922/mot_1922__fk__53/mot_1922__fk__53-001.pdf"/>
      <fw xml:id="i-Sq1K8BzrioigB7SinyNNwh">
        Motioner i Första kammaren, Nr 53. 11
      </fw>
      <div xml:id="i-FufyPSTTKH6dSPbJSjd2WS" type="motHeader">
        <div xml:id="i-JcLnps3pQBeHdJ7JvKh6Rs" type="motTitle"/>
        <div xml:id="i-FTzVLoCHxYsZmSmjF64nKY" type="motSubmissionInfo"/>
      </div>
      <div xml:id="i-DxqHuGacBzMXQT8Xp33TU4" type="motBody">
        <div xml:id="i-M7LJa6Zc6bokmghwZb15ah">
          <p xml:id="i-7bkzEEZrzCF6MfjToUXTqj">
            Nr 53.
          </p>
          <p xml:id="i-CKUPuFhch3AGzYt19nYRrQ">
            Av herr Andersson, Elof, m. fl., om höjning av gällande tull-
            satser å färska äpplen och päron.
          </p>
          <p xml:id="i-HWacMAJsP4PPqPVzFFbywj">
            Ända till krigsutbrottet höll sig importen av färska äpplen och
            päron mellan 2.6 och 4.5 miljoner kilogram. Under rika fruktår
            såsom exempelvis 1911 och 1913 nedgick densamma men stegrades
            under mera fruktfattiga år. Det var på den tiden företrädesvis
            endast prima frukt, som importerades. Under 1911 utgjorde sålunda
            medelpriset för im- porterade äpplen 40 öre eller med tull 50
            öre per kilogram. Samma pris erhölls för svenska äpplen, försålda
            genom Sveriges pomologiska förening och sorterade och inpackade
            efter dess regler. Den frukt, som då importerades, kom, vad äpplen
            beträffar, i första hand från Tyrolen. Men även Nordamerikas östra
            stater och Australien bidrogo med be- tydande partier. Under krigsåren
            mnedgick införseln av färska äpplen och päron med undantag för
            1917, då stora partier äpplen importerades förnäm- ligast såsom
            råvara för den då pågående marmeladfabrikationen. Efter kriget
            har importen fått väsentligt ökad omfattning och den uppgick år
            1919 till 5,955,819 kilogram, 1920 till 11,000,575 kilogram och
            1921 till i runda tal 7,284,000 kilogram. Denna avsevärda ökning
            av importen efter kriget har sin grund däri, att vissa länder
            såsom Holland och Schweiz före kriget försålde större delen av
            sin frukt till marmelad- och ciderfabrikerna i "Tyskland men nu
            på grund av den låga valutan i detta land icke längre kunna få
            avsättning för densamma därstädes. Denna mindervärda frukt söker
            man nu ivrigt få placerad i vårt land. Den polska frukten, som
            förr gick till Ryssland men nu börjat importeras till Sverige,
            är av mycket låg kvalité och särskilt illa sorterad och inpackad.
            En sändning om 240 ton sådan, som under förra hösten inkom hit,
            var sålunda packad i gamla begagnade kanonkulboxar och utgjorde
            en blandning av päron
          </p>
          <pb facs="riksdagen-motions-pdf/data/1922/mot_1922__fk__53/mot_1922__fk__53-002.pdf"/>
          <fw xml:id="i-LCHo2GHW8aRrLCdnTKgWy7">
            12 Motioner i Första kammaren, Nr 53.
          </fw>
          <p xml:id="i-GAxC8r3vYJZ9iwqDmXw53g">
            och äpplen av simplaste slag. Denna frukt betingade med tull
            i parti ett pris av 30—40 öre per kilogram. Medelpriset för äpplen
            i Holland är för närvarande omkring 30 öre per kilogram. Då ångbåtsfrakten
            från Holland till Stockholm be- tingar 3 öre per kilogram, eller
            precis detsamma som mellan Mariefred och Stockholm, står den holländska
            frukten här i ett pris, inberäknat tullen, av omkring 43 öre per
            kilogram. Tyrolerfrukten kan införas lika billigt, och fraktkostnaderna
            lägga icke heller här några oöverstigliga hinder i vägen. Så t.
            ex. kostar Järnvägsfrakten vid vagnslastförsändningar om 10 ton
            av packade. färska äpplen mellan Bozen i Tyrolen och Hamburg ungefär
            3 öre per kilogram, ångbåtsfrakten från Hamburg till Stockholm
            betingar mellan 2 och 3 öre per kilogram. Från Estland, där man
            förnämligast odlar en del kokfrukter, för vilka man tidigare haft
            avsättning på Ryssland, har man, sedan av- sättningsmöjligheterna
            i detta land blivit stängda, ävenledes sökt mark- nad i Sverige
            för sin frukt. Män lastar frukten på skutor, vilka segla till
            Stockholm och lägga till på lämpliga ställen i Stockholms hamnar,
            varifrån försäljningen äger rum. Denna estländska frukt är av
            alldeles särskilt låg kvalité men försäljes ännu billigare än
            den holländska, givet- vis på grund av de ännu gynnsammare försäljningsförhållandena
            och den låga valutan i Estland. På grund av de billiga priser,
            vartill denna mindervärda utländska frukt kan försäljas, synes
            omsättningen av svensk sekunda frukt komma att nästan alldeles
            omintetgöras. Då enbart frakt- och emballagekostna- derna vid
            försändning vagnslastvis till Stockholm för den sydsvenska frukten
            hösten 1921 uppgick till omkring 20 öre per kilogram och vid styckegodsförsändningar
            till ännu högre belopp, äro de sydsvenska frukt- odlarna praktiskt
            taget numera alldeles ur stånd att i fråga om sekunda frukt konkurrera
            med holländare, tyrolare, polacker och estländare. Er- farenheten
            har för övrigt visat, att detta under hösten 1921 icke ens var
            möjligt för Mälardalens fruktodlare trots deras något lägre frakt-
            kostnader. På grund av det stora tillflödet av utländsk frukt
            under förra hösten försvårades avsättningen av den svenska frukten
            till den grad, att många fruktodlare föredrogo att låta frukten
            ligga och för- faras hemma i trädgården hellre än att riskera
            att på grund av bristande avsättningsmöjligheter få fruktpartierna
            i retur och sålunda få betala fraktkostnaderna för den osålda
            frukten både fram och åter. Sådana fall inträffade flera gånger
            och detta till och med i fråga om så fina äpplesorter som Säfstaholmsäpple.
          </p>
          <pb facs="riksdagen-motions-pdf/data/1922/mot_1922__fk__53/mot_1922__fk__53-003.pdf"/>
          <fw xml:id="i-NhwT9hJDDXuSeYdcCUuw9o">
            Motioner i Första kammaren, Nr 53. 13
          </fw>
          <p xml:id="i-FUAp7rNpDbjEgMSfy9t61i">
            Det är visserligen sant, att den med särskild omsorg sorterade
            och packade, felfria svenska frukten hittills kunnat 'omsättas.
            Som emellertid i en fruktträdgård vanligen endast omkring hälften
            .av skör- den, vissa år ännu mindre, blir prima, är det, om fruktodlingen
            skall bliva lönande, alldeles nödvändigt, att även den sekunda
            frukten skall kunna omsättas. Detta har emellertid under nuvarande
            förhållanden visat sig vara omöjligt på grund av den oerhörda
            importen av minder- värdig utländsk frukt. Den nuvarande tulltaxan
            av 10 öre per kilogram utgör nämligen numera intet skydd för den
            svenska frukten, ty den uppväger föga mer än skillnaden mellan
            de svenska fruktodlarnas höga och de utländska exportörernas låga
            fraktomkostnader. Skall den svenska fruktodlingen, vilken till
            väsentlig utsträckning bedrives av mindre jordbrukare, för vilka
            den under normala förhållan- den visat sig vara en icke föraktlig
            binäring, icke hämmas i sin ut- veckling, något som tyvärr iunder
            de bägge sista åren tydligt kunnat konstateras, i det att nyplanteringar
            i mycket mindre omfattning än förut kommit till stånd hos jordbrukarna,
            är det nödvändigt, att sådant tullskydd beredes de svenska fruktodlarna,
            att det blir möjligt för dem att vinna avsättning för hela deras
            fruktskörd. I första hand bör detta tullskydd alltså inriktas
            på att förhindra importen av mindervärd frukt under den tid, då
            de svenska fruktodlarnas skörd måste omsättas. En från 10 till
            30 öre per kilogram förhöjd tull å färska äpplen och päron under
            tiden 1 augusti—1 februari är ett gammalt önskemål hos de svenska
            fruktodlarna och det framfördes för övrigt i en vid fjolårets
            riksdag väckt motion. Vill man emellertid enbart söka förhindra
            den i många fall alldeles obehövliga massimporten av mindervärd
            frukt, torde tiden, varunder den högre tullsatsen skulle gälla,
            kunna begränsas till årets fyra sista månader. Skulle en förhöjning
            av tullen å färska äpplen och päron under dessa fyra månader vinna
            riksdagens bifall, torde största delen av den svenska fruktskörden
            komma den svenska konsumtionen tillgodo, och fruktodlingen sålunda
            åter kunna fortsätta sin nu nödtvunget avbrutna utveckling. För
            fruktkonsumenterna torde den obetydliga höjningen av tullsatsen
            med 20 öre per kilogram näppeligen innebära motsvarande för- höjning
            i inköpspriset, då under goda fruktår så stora massor av svensk
            frukt skulle komma fram i marknaden, att konkurrensen odlarna
            emellan, såsom förhållandet visat sig vara inom blomsterodlingens
            område, säker- ligen komme att hålla priserna nere. Enda skillnaden
            mot nu skulle bli, att den svenska frukten komme svenska folket
            tillgodo i stället för att som nu till stor del förfaras.
          </p>
          <pb facs="riksdagen-motions-pdf/data/1922/mot_1922__fk__53/mot_1922__fk__53-004.pdf"/>
          <fw xml:id="i-3k2XhYB2srq4WNKDb7uzdX">
            14 Motioner i Första kammaren, Nr 53.
          </fw>
          <p xml:id="i-3bbtLEriStEfVJPNJvQrhR">
            Med anledning av det anförda få vi vördsamt hemställa,
          </p>
          <p xml:id="i-8V7D4TWbXHVEvoyXAUVFZC">
            att riksdagen behagade besluta, att tullsatsen å färska päron,
            stat. nr 107 D och färska äpplen, stat. nr 107 E under tiden 1
            september—1 januari finge utgå med trettio (30) öre per kilogram.
          </p>
          <p xml:id="i-EMADNkMKgF4qTH4sYwsMgh" type="date">
            Stockholm den 18 januari 1922.
          </p>
          <div xml:id="i-NXmR7ZH7GKHQEHhcgfG14F" type="signatureBlock">
            <p who="unknown" type="signature">
              Elof B Anderson
            </p>
          </div>
          <p xml:id="i-CLADq116HgatsJaMwsNQ18">
            Fältenborg. G. Sederholm. Nils Ant. Nilsson. M. Svensson. Erik
            Anderson. August Johansson, O. Strutz.
          </p>
          <p xml:id="i-Sph4gH2dv6iFDaSV5NcAS1">
            Löfholmen. Åke Ingeström.
          </p>
        </div>
      </div>
    </body>
  </text>
</TEI>
