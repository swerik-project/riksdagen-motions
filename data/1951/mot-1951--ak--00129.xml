<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1951--ak--00129">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__ak__129/mot_1951__ak__129-001.pdf"/>
      <fw xml:id="i-6xg1cFoxA8r3NdNVHCTCBB">
        Motioner i Andra kammaren, nr 129. 15
      </fw>
      <div xml:id="i-UYuij1HcFTMggLw4Fn6nF6" type="motHeader">
        <div xml:id="i-4QsT9UC8oavu5CRNpSUW6z" type="motTitle"/>
        <div xml:id="i-PuasbS81xgH47v1EiuQaoh" type="motSubmissionInfo"/>
      </div>
      <div xml:id="i-2hudj32aJ8UtFTtpgdvHbG" type="motBody">
        <div xml:id="i-7bvzQVBCZW37LymYKNuYri">
          <p xml:id="i-G9RbYcsyqTRS4HwskDgYNE" type="titleString">
            Nr 129. Av herr Gavelin m. fl., angående viss ändring i lagen
            om för- säkring för olycksfall i arbete.
          </p>
          <p xml:id="i-EsnhkfghHVfNCdiALJL213">
            Vid 1948 års riksdag framlades av Kungl. Maj:t i proposition
            nr 238 för- slag om att arbetare, som på grund av silikos (stendammslunga)
            fått vid- kännas inkomstminskning genom övergång till annat arbete,
            skulle erhålla kompensation av statsmedel för den minskade inkomsten
            — dock högst 700 kr. pr år. Sedan riksdagen beslutat bifalla vad
            Kungl. Maj:t föreslagit, hälsades detta med verklig tillfredsställelse
            från arbetarhåll och då i syn- nerhet från de arbetare som äro
            mest utsatta för denna yrkessjukdom. Till denna utsatta grupp
            arbetare kan räknas gruvarbetarna, som trots alla skyddsanordningar
            ofta utsättas för faran att få silikos. Det bör erkännas att man
            genom lagstiftning de senare åren sökt få fram beslut om bättre
            skyddsåtgärder, vilka med säkerhet lett till att man minskat riskerna
            betydligt för nya fall av silikos. Att kunna helt eliminera riskerna
            för silikos bland gruvarbetarna är dock otänkbart, och därför
            måste frågan om fastställelse av invaliditeten och ersättningen
            få en mera klar och given bestämmelse. När det gäller yrkessjukdomar
            är det inga- lunda lika lätt att få fastställt graden av invaliditet
            som när det gäller kroppsskada, för vilken man har fastställda
            normer att gå efter. Man kan anföra otaliga exempel på svårigheterna
            för en gruvarbetare som drabbats av silikos att få den frågan
            tillfredsställande ordnad med försäkringsbola- get. Sedan man
            konstaterat att silikos finns och förflyttats till mindre risk-
            fullt arbete, kan det dröja åratal innan man får fastställt att
            invaliditet föreligger och beslut från försäkringsanstalten om
            ersättningen ordnats. Arbetet med att få frågan ordnad kostar
            även den sjuke betydande belopp. Det gäller inte enbart kostnaderna
            för läkarundersökningar, utan därtill kommer hjälp med skrivelser
            till såväl försäkringsbolaget som till försäk- ringsrådet då det
            gäller överklagningar. Ofta är den sjuke icke själv skriv- kunnig
            utan måste söka hjälp med detta. I de fall då det leder till någor-
            lunda tillfredsställande beslut om ersättning, så glömmes allt
            det arbete och besvär samt de kostnader man haft för saken, men
            blir resultatet nega- tivt, kan man förstå den bitterhet som då
            uppstår hos den sjuke. Det bör kunna ordnas med klarare bestämmelser
            och på ett bättre sätt, när det gäller fastställandet av invaliditet
            och ersättning för dem som ådragit sig silikos. För att belysa
            riktigheten av vad som anförts om svårigheterna att få fastställt
            invaliditet för en silikossjuk skall här nedan relateras ett fall
            från malmfälten. En gruvarbetare fick 1936 genom läkarundersökning
            vetskap om att han hade stendammslunga, men dock icke i högre
            grad än att han fick fortsätta med sitt arbete, ortdrivning och
            borrning. Är 1943 hade silikos- skadan förvärrats så, att mannen
            i fråga fick sluta med detta arbete och förflyttades till annat
            arbete som lämnade mycket lägre inkomst. Först den
          </p>
          <pb facs="riksdagen-motions-pdf/data/1951/mot_1951__ak__129/mot_1951__ak__129-002.pdf"/>
          <fw xml:id="i-4sww9fkmTquTPjFVyED9rt">
            16 Motioner i Andra kammaren, nr 129.
          </fw>
          <p xml:id="i-14sgjjmPESgmHoPBM2Ste4">
            3 januari 1950 hade man kommit så långt, att försäkringsbolaget
            då be- slutat om viss ersättning, fastställd till 3347 Z, att
            gälla från den 1 januari 1949. Detta beslut överklagades till
            försäkringsrådet, som den 31 oktober 1950 beslutade sådan ändring
            av tiden, att invaliditetsersättningen skulle utgå från den 1
            januari 1947, men med endast 25 2 för de två första åren. Mannen
            hade då redan avlidit på Gällivare lasarett. Han insjuknade den
            4 september i lunginflammation och dog den 17 oktober. Vad som
            väckt en sådan uppmärksamhet nu efteråt är det läkarutlåtande
            som utfärdades efter obduktion av den döde. I detta utlåtande
            konstaterade läkaren, att den döde led sedan många år av höggradig
            silikos; att han på grund av denna silikos låg den sista tiden
            med starkt påverkat allmäntillstånd och sviktande hjärt- verksamhet;
            att silikos i hög grad medverkat till den olyckliga utgången.
            Man kan efter ett sådant fall fastslå, att det icke är tillfredsställande
            ord- nat f. n. i fråga om fastställandet av invaliditet och ersättning
            för dem som drabbats av silikos och troligen även andra yrkessjukdomar.
            Den avlidnes maka har nu tillerkänts en livränta på 750 kronor
            från försäkringsbolaget, vilken är fastställd efter samma grunder
            som för mannens invaliditet. Inva- liditetsersättningen till den
            avlidne var beräknad efter en inkomst av 3 000 kronor. Bolaget
            kunde i detta avseende åberopa att, enär sjukdomen yppats före
            1942, den sjuke icke kunde få ersättning efter de nya bestämmelserna.
            De lagbestämmelser som nu finnas i fråga om handläggningen av
            dessa frågor ge vid handen, att man icke har många vägar att välja
            på i fråga om förbättringar för de sjuka att vinna gehör i första
            hand hos försäk- ringsanstalterna och i sista hand hos kungl.
            försäkringsrådet. Efter försäk- ringsrådet finns ingen instans
            att vända sig till, och man kan starkt ifråga- sätta om detta
            är riktigt. Borde det inte i fråga om yrkessjukdomar finnas en
            ytterligare högre instans, dit den sjuke kan vända sig, i likhet
            med vad som tillämpas i fråga om rättsskipningen i övrigt. I denna
            instans borde läkarinflytandet vara dominerande. Ett annat alternativ
            är, att försäkrings- rådet förstärkes med ett läkarkollegium av
            minst tre läkare, varav två experter, vilka utses för viss tid,
            och en tredje, som bör vara den läkare som behandlat den sjuke
            och utfärdat läkarutlåtande för honom. Dessa läkare inkallas endast
            då försäkringsrådet har att besluta i tveksamma och svår- bedömliga
            fall av yrkessjukdom. Med anledning av vad härovan anförts hemställes,
            att riksdagen ville i skrivelse till Kungl. Maj:t anhålla om skyndsam
            utredning och förslag till ändring av olycks- fallsförsäkringslagen
            enligt ettdera av härovan angivna alternativ.
          </p>
          <p xml:id="i-E141T6RqnDeP6oPiKo3MRK">
            Stockholm i januari 1951. J. O. Gavelin.
          </p>
          <p xml:id="i-FxfyPt22Hqc5bF6kgL9GiV">
            Ivar Jansson, Arvid Hallberg. E. Oskar Åkerström. Kalix. Carl
            Lindberg. Olof W. Wiklund. Helge Lindström.
          </p>
          <p xml:id="i-QLdaXAYnfWDGJs6bf8wQJc">
            SVANBÄCK &amp; NYMANS BOKTRYCKERI AB, STOCKHOLM 1951.
          </p>
        </div>
      </div>
    </body>
  </text>
</TEI>
