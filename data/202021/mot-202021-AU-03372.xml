<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-AU-03372">
  <teiHeader>
    <fileDesc>
      <titleStmt>
        <title>Arbetsmiljö och en tillgänglig arbetsmarknad</title>
        <author corresp="i-TigPaPfe7eBTgfMXr1phgo">av Mats Green m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3372 av Mats Green m.fl. (M)</title>
          <idno type="rdwebb">H8023372</idno>
          <rs type="number">3372</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H8023372/text</ref>
          <ref type="dokument_url_html">http://data.riksdagen.se/dokument/H8023372</ref>
          <ref type="dokumentstatus_url_xml">http://data.riksdagen.se/dokumentstatus/H8023372</ref>
          <ref type="docx">http://data.riksdagen.se/fil/34F21AF2-A365-4BAF-A3CE-879BB342E0E3</ref>
          <ref type="pdf">http://data.riksdagen.se/fil/16D3B72C-6DD5-4EDC-BA37-8855B4D8E4A2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TigPaPfe7eBTgfMXr1phgo</idno>
            <name>Mats Green</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XScHuZhUG7vGfDLenjxRiL</idno>
            <name>Saila Quicklund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JQCU38kBabAgvaTVEnxBqL</idno>
            <name>Ann-Sofie Lifvenhage</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7vhvYfdv3H73d44FMgW7sh</idno>
            <name>Malin Höglund</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8kKcewgk4Mfv71C4Ffsjbm" type="signed"/>
        <correspContext corresp="i-8kKcewgk4Mfv71C4Ffsjbm">
          <note type="signatory" corresp="i-TigPaPfe7eBTgfMXr1phgo"/>
          <note type="signatory" corresp="i-XScHuZhUG7vGfDLenjxRiL"/>
          <note type="signatory" corresp="i-JQCU38kBabAgvaTVEnxBqL"/>
          <note type="signatory" corresp="i-7vhvYfdv3H73d44FMgW7sh"/>
        </correspContext>
        <correspAction xml:id="i-3n2mpqjkLpVxiKG61vuwrk" type="submitted">
          <date when="2020-10-06"/>
          <time when="16:43:54"/>
        </correspAction>
        <correspAction xml:id="i-XYx6T8NuhMGdVfbzqWnHmR" type="reviewed">
          <date when="2020-10-06"/>
          <time when="20:00:00"/>
        </correspAction>
        <correspAction xml:id="i-8ipHtw4gnESXNs3yBTuGYu" type="referred">
          <date when="2020-10-14"/>
        </correspAction>
        <correspAction xml:id="i-PV598un83R4Ct42tmtATSY" type="assigned">
          <date when="2022-03-24"/>
          <time when="18:03:21"/>
        </correspAction>
        <correspContext corresp="i-PV598un83R4Ct42tmtATSY">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-4Qd39RWwNfTKTWQWrfsq8V" type="behandlas_i"/>
        <correspContext corresp="i-4Qd39RWwNfTKTWQWrfsq8V">
          <ref type="uppgift">2020/21:AU5</ref>
          <ref type="ref_dok_id">H801AU5</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU5</ref>
          <ref type="ref_dok_titel">Arbetsmarknadspolitik och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WV9RUm54PdTotwJLsoJv8H" type="behandlas_i"/>
        <correspContext corresp="i-WV9RUm54PdTotwJLsoJv8H">
          <ref type="uppgift">2020/21:AU11</ref>
          <ref type="ref_dok_id">H801AU11</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU11</ref>
          <ref type="ref_dok_titel">En god arbetsmiljö för framtiden - regeringens arbetsmiljöstrategi 2021-2025 m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9pBXpy2fmgKv75d5zyvjTZ" type="motHeader">
        <div xml:id="i-CHodTGiYeDSt8YRiMFZySv" type="motTitle">
          Motion till riksdagen 2020/21:3372 av Mats Green m.fl. (M) Arbetsmiljö
          och en tillgänglig arbetsmarknad
        </div>
      </div>
      <div xml:id="i-Upu5GGsCVvbbRkTPhxadwB" type="motBody">
        <div xml:id="i-L2GZP98iqY5Ztmf4X3hQeZ" type="motProposal" subtype="förslag">
          <head xml:id="i-77a8QuMLJJme1ADJXwNRZU">
            Förslag till riksdagsbeslut
          </head>
          <list xml:id="i-C1MVFeYseVdj4Myirc1h1a" style="ol">
            <item xml:id="i-PRTuSqH4n1Dmofv5Kx6WBh">
              Riksdagen ställer sig bakom det som anförs i motionen om att
              ge Arbetsmiljöverket i uppdrag att utöka antalet inspektioner
              och handledningstillfällen generellt och till särskilt utsatta
              branscher i synnerhet samt tillkännager detta för regeringen.
            </item>
            <item xml:id="i-TyFxYHNXBCdPBV85NZmUHr">
              Riksdagen ställer sig bakom det som anförs i motionen om att
              ge Arbetsmiljöverket i uppdrag att genomföra årliga uppföljningar
              av det systematiska arbetsmiljöarbetet, vad gäller både psykosocial
              och fysisk arbetsmiljö, där vård- och omsorgssektorer belyses
              i särskild ordning, och detta tillkännager riksdagen för regeringen.
            </item>
            <item xml:id="i-DfZCP9LPDA92EfnWiA4Cge">
              Riksdagen ställer sig bakom det som anförs i motionen om att
              ge Arbetsmiljöverket i uppdrag att stärka tillsynen av och sanktioner
              för arbetsgivare inom yrkesgrupper med särskilt hög sjukfrånvaro
              och tillkännager detta för regeringen.
            </item>
            <item xml:id="i-Xim4uAwCpakG5uCE5WNMkK">
              Riksdagen ställer sig bakom det som anförs i motionen om att
              ge Arbetsmiljöverket i uppdrag att förstärka utbildningsinsatser
              kring arbetsmiljöarbetet och tillkännager detta för regeringen.
            </item>
            <item xml:id="i-XXaFy1b4rJEdFcgonMKgYS">
              Riksdagen ställer sig bakom det som anförs i motionen om att
              förstärka det förebyggande arbetet mot psykisk ohälsa inom ramen
              för företagshälsovården och tillkännager detta för regeringen.
            </item>
            <item xml:id="i-32KrgZNrEYkVEhaeGk1UTH">
              Riksdagen ställer sig bakom det som anförs i motionen om att
              förlänga preskriptionstiden för arbetsmiljöbrott av normalgraden
              från två till fyra år och preskriptionstiden för grova arbetsmiljöbrott
              från fem till tio år och tillkännager detta för regeringen.
            </item>
            <item xml:id="i-SNwMwQyxVx4BEDpP4X1ZDN">
              Riksdagen ställer sig bakom det som anförs i motionen om att
              utreda och utvärdera organisationen med regionala skyddsombud
              och deras verksamhet, roll och effektivitet och tillkännager detta
              för regeringen.
            </item>
            <item xml:id="i-CjvcH5WPq1nUwrmc5Z8a9M">
              Riksdagen ställer sig bakom det som anförs i motionen om en översyn
              av Samhalls verksamhet vad gäller personer med intellektuell funktionsnedsättning
              och tillkännager detta för regeringen.
            </item>
            <item xml:id="i-FJ1qQ1Q4ReWx6zy8AkQCR2">
              Riksdagen ställer sig bakom det som anförs i motionen om att
              pröva möjligheten för Samhall att erbjuda tillfälliga anställningar
              inom ramen för grunduppdraget och tillkännager detta för regeringen.
            </item>
          </list>
        </div>
        <div xml:id="i-DVBCGdxrJnPS89s9bK7VyU" type="motContent">
          <head xml:id="i-Mr87SjiBTcjzQS1nvAEXRi" type="h1">
            Motivering
          </head>
          <p xml:id="i-5a7hcsbkxG6ZSQeZcBGPgW">
            Den senaste arbetsskadestatistiken från Arbetsmiljöverket visar
            på en uppgång av anmälda arbetsolyckor. Under 2019 inträffade
            46 dödsolyckor på svenska arbetsplatser. I genomsnitt avlider
            en person i veckan i en arbetsplatsolycka och trenden är ökande.
            Även vad gäller övriga arbetsmiljöfrågor har trenden gällande
            anställdas utsatthet inom området varit negativ – i synnerhet
            inom de kvinnodominerade yrkena inom offentlig sektor.
          </p>
          <p xml:id="i-PX35mcJv3Dxzjgqug34J8w">
            Hösten 2019 rapporterade SR Ekot att 90 % av de inspekterade
            arbetsplatserna inom äldreomsorgen fick anmärkningar gällande
            arbetsmiljön. Detta enligt Arbetsmiljöverket.
          </p>
          <p xml:id="i-RD9btwchUC5PPvS28VHSQV">
            De brister som Arbetsmiljöverket upptäckte handlade bland annat
            om det före­byggande arbetsmiljöarbetet, t.ex. att arbetsgivaren
            inte har undersökt och åtgärdat risker på jobbet. De fysiska riskerna
            – som tunga lyft, stress eller dylikt – är en viktig sak som uppmärksammats
            men även hur chefer hanterat personalens höga arbetsbelastning.
          </p>
          <p xml:id="i-GRxYYaYWxXX6HwNch51Spw">
            Tidspress och bristande rutiner är faktorer som kan leda till
            en icke acceptabel arbetsmiljö. En särskilt oroväckande trend
            är att anmälningarna av arbetssjukdomar bland kvinnor till följd
            av organisatoriska och sociala problem har ökat nio år i rad.
            Det är viktigt att fortsätta förbättra arbetsmiljön för att förebygga
            ohälsa och olycksfall och motverka att människor utestängs från
            arbetslivet. Inte minst för att möjliggöra ett längre arbetsliv.
          </p>
          <p xml:id="i-XfiT8YA81qCWvzdAzG8nBD">
            Vi anser att man bör överväga särskild tillsyn av den psykosociala
            arbetsmiljön inom yrkesgrupper med hög frånvaro på grund av sjukdom.
            Det handlar ofta om s.k. kontaktyrken, inte sällan kvinnodominerade
            yrken i offentligfinansierad verksamhet såsom sjuksköterskor,
            vård- och omsorgspersonal eller lärare. Regeringen bör därför
            ge Arbetsmiljöverket i uppdrag att ytterligare stärka tillsynen
            av den psykosociala arbetsmiljön och skärpa sanktionerna mot arbetsgivare
            inom vissa yrkesgrupper.
          </p>
          <p xml:id="i-X76NuYFhDTnBHpeR6dQ4Uv">
            En stor del av problemen finns inom den offentliga sektorn. Många
            av de yrken som brottas med en sämre arbetsmiljö har problem i
            verksamheten i form av underskott på personal eller brister i
            ledarskapet. En väl fungerande organisation och gott ledarskap
            är faktorer som är avgörande för en god arbetsmiljö. När det gäller
            offentliga verksamheter har politiken ett stort ansvar för att
            skapa förutsättningar för detta. Den offentliga sektorn har också
            ett ansvar för att föregå med gott exempel – det kommer också
            krävas om man ska lyckas attrahera personal i en situation med
            kompetensförsörjningsproblem.
          </p>
          <p xml:id="i-Ry2qfwmoqsmRy5zN86ony1">
            Det viktigaste för att säkerställa en bra arbetsmiljö är ett
            välfungerande före­byggande arbetsmiljöarbete ute på arbetsplatserna
            – här har både Arbetsmiljöverket och parterna en viktig roll.
            En undersökning som genomfördes av Arbetsmiljöverket 2008 med
            anledning av ett ökande antal dödsolyckor visade bland annat att
            det var hos de minsta företagen som de största arbetsmiljöriskerna
            fanns. Att arbeta för att nå dessa företag är därför viktigt.
            Insatser för att underlätta för arbetsgivare kan röra allt ifrån
            satsningar på kunskapsspridning till rådgivning och bättre verktyg.
            Många arbetsgivare vill göra rätt men vet inte hur. En annan viktig
            del i att underlätta för företag, i synnerhet mindre företag,
            är att förenkla regelverket, vilket inte innebär att ambitions­nivån
            i arbetsmiljöarbetet behöver sänkas. Det måste helt enkelt vara
            lätt att göra rätt.
          </p>
          <head xml:id="i-WCD6gVc9mj8vjXwoe3EhQt" type="h2">
            Företagshälsovården
          </head>
          <p xml:id="i-4spn6XxZhCwupqUqg991Dx">
            Moderaterna vill stärka det förebyggande arbetet mot psykisk
            ohälsa. Det är känt att personer med psykisk ohälsa riskerar att
            utsättas för fördomar och stigmatisering. Detta i sin tur riskerar
            att leda till högre barriärer för drabbade människor att söka
            vård och därtill ökade svårigheter att få ett arbete, vilket i
            sig kan medföra ökade påfrestningar som försämrar den psykiska
            hälsan ytterligare.
          </p>
          <p xml:id="i-QYdjYGCxmgAUnioMrum8nJ">
            Färre än hälften söker psykiatrisk vård som de skulle behöva
            få tillgång till. Färre än hälften får den psykiatriska vård de
            behöver. Det finns därtill en s.k. genetisk börda när det handlar
            om såväl psykisk ohälsa som psykisk sjukdom. Det handlar om föräldrar
            och barn som har samma symptom, diagnos eller sjukdom men vården
            saknar samordning av dessa fall.
          </p>
          <p xml:id="i-NANE2DGjceqJoRu4pGdbJ7">
            Vi anser mot bakgrund av det anförda att regeringen bör vidta
            åtgärder för att pröva möjligheterna att stärka det hälsofrämjande
            förebyggande arbetet med behandlingar av psykisk ohälsa inom ramen
            för företagshälsovården.
          </p>
          <head xml:id="i-JBvoAWDchcxdEp3WpPVtoZ" type="h2">
            Ökad preskriptionstid
          </head>
          <p xml:id="i-5PkSPPi2u9ySrTVDdddTfm">
            Preskriptionstiden för arbetsmiljöbrott är normalt två år, men
            när någon skadats allvarligt eller dödats på en arbetsplats förlängs
            den till fem år. Erfarenheter visar att denna tid många gånger
            inte är tillräcklig för att åklagare och polis ska kunna utföra
            de adekvata utredningar som behövs. Tekniskt sett kan det vara
            såväl komplicerade orsaksförlopp som komplicerade organisatoriska
            förhållanden. Det är ofta flera aktörer involverade, och det är
            i skarven mellan aktörerna som utredningsläget försvåras. Utifrån
            den samlade bilden av problematiken i dessa utredningar vill vi
            utöka preskriptionstiden.
          </p>
          <head xml:id="i-KQ3LNzBkfVomBEY487TRh5" type="h2">
            Regionala skyddsombud
          </head>
          <p xml:id="i-MiENHPpQHPVHTBUjVNwfcd">
            Våren 2020 avlämnade regeringen en proposition angående utökade
            befogenheter för fackliga regionala skyddsombud där dessa skulle
            ges rätt att även gå in på arbetsplatser där man saknade medlemmar
            och ges rätt att på allmänt hållna grunder stänga ner dessa.
          </p>
          <p xml:id="i-XRvh9u9x42RS4m474MEBFG">
            Vi moderater menar att skyddsombuden fyller en viktig funktion
            på svenska arbetsplatser. Det är dock uppenbart att arbetsmarknaden
            ser annorlunda ut idag än på 1970-talet då arbetsmiljölagen skrevs.
            Det har sedan arbetsmiljölagens tillkomst skett stora förändringar
            på svensk arbetsmarknad som har inverkan på skyddsombudens arbete.
            Bland annat har andelen fackligt anslutna minskat, vilket leder
            till att fler arbetsplatser inte har någon lokal facklig organisation
            som kan tillsätta ett skydds­ombud. En annan förändring är att
            företag och arbetsplatser ser annorlunda ut i dag. Det finns inte
            lika många stora företag utan i stället fler småföretag med färre
            än fem anställda. Det är även uppenbart att arbetsmiljöutmaningarna
            på flertalet arbetsplatser ser annorlunda ut i dag. Sveriges arbetsmarknad
            har i dag ett omfattande problem med psykisk ohälsa, trakasserier
            och mobbning. Det är en trend som ökar och där samhället behöver
            tänka om för att möta baksidan av den moderna arbetsplatsen.
          </p>
          <p xml:id="i-9ACyvkXwHMkePZkXWFzdwr">
            Vi har inget emot att skyddsombud är fackligt anslutna, men det
            bör inte vara tvingande eller normerande. Om de anställda i stället
            väljer sitt eller sina skyddsombud, som i sitt uppdrag har reguljär
            kontakt med svenska myndigheter, renodlar vi skydds­ombudens arbete
            till att fokusera på arbetsmiljöarbetet. Genom att se över möjligheten
            att ge Arbetsmiljöverket en bättre insyn skulle det också vara
            enklare för myndigheten att arbeta med arbetsmiljöproblem som
            är svåra att adressera vid reguljära platsbesök. De personer som
            i dag lider av allra sämst arbetsförhållanden är de som hamnar
            utanför fackförbundens intressesfär, då de oftast inte är fackligt
            anslutna. De som arbetar på arbetsplatser utan lägstalöner och
            kollektivavtal har oftast inget skyddsombud att vända sig till.
            Vi vill verka för att stärka rättigheterna för anställda på de
            allra mest otrygga arbetsplatserna och därför måste vi öka insatserna
            för anställda vid företag utan kollektivavtal.
          </p>
          <p xml:id="i-TwxppdYq5XdcGPhpedCVDY">
            Vi anser att det är anmärkningsvärt att den regionala skyddsombudsverksamheten
            aldrig har utvärderats, trots att statliga bidrag går till arbetet.
            Ingen vet således hur effektiv eller framgångsrik verksamheten
            är. Den regionala skyddsombudsverksamheten och dess effekter på
            arbetsmiljöarbetet bör därför utredas.
          </p>
          <head xml:id="i-85eaV3zHbXvASRW6CgEuP1" type="h2">
            Utveckla Samhalls roll
          </head>
          <p xml:id="i-TX12YeXeVyY5eW8abLeRvH">
            Samhall AB har en viktig uppgift att erbjuda sysselsättning åt
            de personer som har en funktionsnedsättning som medför nedsatt
            arbetsförmåga, som har allra svårast att få arbete. Flera granskningar
            av Samhall har påtalat att många anställda har potential att övergå
            till arbete på den reguljära arbetsmarknaden och också vill det.
            Eftersom en anställning hos Samhall är trygg och ibland även ger
            högre lön än genomsnittligt för liknande arbeten på den ordinarie
            arbetsmarknaden, blir många kvar även när arbets­förmågan har
            utvecklats och arbete på den reguljära arbetsmarknaden blivit
            möjligt.
          </p>
          <p xml:id="i-XZz3jomQmy3FvrTtWKB9QW">
            För att öka utflödet och ge fler möjlighet att få ta del av Samhalls
            unika kompetens bör det utredas om Samhall ska ges möjlighet att
            erbjuda tillfälliga anställningar inom ramen för grunduppdraget.
            Det skulle ge möjlighet att pröva individen i arbete och bedöma
            vilken långsiktig insats som är lämpligast, t.ex. en fortsatt
            fast anställning i bolaget eller annan insats på Arbetsförmedlingen.
            På så sätt skulle framför allt fler unga kunna ges stöd för att
            bli anställda hos en annan arbetsgivare, utan att försämra anställningstryggheten
            för dem som nu är anställda i Samhall.
          </p>
          <p xml:id="i-3A5aV1RSv6p7iAY33PCLGy">
            Diskussionerna kring arbetsmarknaden för personer med funktionsnedsättning
            har till den största delen under senare år kretsat kring det statliga
            företaget Samhall AB:s grunduppdrag, roll, uppgift och mål. Samhall
            och dess mycket omfattande offentliga subventioner har i allt
            mindre utsträckning inriktats på den egentliga målgruppen, dvs.
            personer med funktionsnedsättning, och i högre utsträckning på
            nyanlända personer utan funktionsnedsättning. Det finns dessutom
            en mycket befogad diskussion om Samhalls marknadsaktiviteter över
            hela landet där man mot bakgrund av både stora offentliga subventioner
            och en egen nedprioritering av sin egentliga målgrupp kan skaffa
            sig mycket stora marknadsandelar i förhållande till övriga privata
            aktörer. Samhall har lämnat sitt ursprungsuppdrag. Personer med
            fysisk och intellektuell funktionsnedsättning upplever och uttrycker
            tillsammans med sina intresse­organisationer att de inte längre
            får plats inom Samhall.
          </p>
          <p xml:id="i-QieUgfysGCA8uET7VCoYQy">
            Via Statskontorets rapport styrks detta med att personalsammansättningen
            har ändrats. Nu finns en lägre andel personer med fysiska och
            intellektuella funktions­nedsättningar och en större andel utrikesfödda
            personer inom Samhall.
          </p>
          <p xml:id="i-LoJ56FQeQnmeB7FjXkevQ2">
            Städning har blivit den dominerande arbetsuppgiften och denna
            kräver hög såväl fysisk som intellektuell kapacitet och detta
            gör att personer som tidigare fanns inom verksamheten nu exkluderas
            inom Samhall.
          </p>
          <p xml:id="i-8WEs8YtBeeKhqZTKrdK4B3">
            Arbetsförmågan har ökat och personer med behov av stöd har minskat.
          </p>
          <p xml:id="i-hznT1tFr84p1R6dmqjCVg">
            Även Riksrevisionen är kritisk till avsaknaden av transparens
            inom verksamheten och det råder en oklarhet kring vilka funktionsnedsättningar
            personerna inom Samhall har.
          </p>
          <p xml:id="i-8GswpuQTCvHCEqmbWMDdb6">
            Moderaterna anser att en översyn av Samhall AB:s grundläggande
            samhällsuppdrag för personer med intellektuell funktionsnedsättning
            bör utföras.
          </p>
        </div>
        <div xml:id="i-BgSa3scdXA9XsSeX9ismKK" type="motSignatures">
          <list xml:id="i-PiAqmrkHEQLwxqe7UtEre4">
            <item xml:id="i-QUxHSrPvUmhHvbVWU9PDLB">
              Mats Green (M)
            </item>
            <item xml:id="i-Mh8QJJzB9VmMAZbtu9VdmS">
              Saila Quicklund (M)
            </item>
            <item xml:id="i-6JNvZmVgqPnzG7y1LcuMze">
              Ann-Sofie Lifvenhage (M)
            </item>
            <item xml:id="i-3hz6w6q25VGu7kmnPMkkQM">
              Malin Höglund (M)
            </item>
          </list>
        </div>
      </div>
    </body>
  </text>
</TEI>
