<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--01317">
  <teiHeader>
    <fileDesc>
      <titleStmt>
        <title>Ungdomars delaktighet i närmiljön Bakgrund</title>
        <author>Karl Boo m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ungdomars delaktighet i närmiljön Bakgrund</title>
          <idno type="rdwebb">G6021317</idno>
          <rs type="number">1317</rs>
          <ref type="dokument_url_text">http://data.riksdagen.se/dokument/G6021317/text</ref>
          <ref type="dokument_url_html">http://data.riksdagen.se/dokument/G6021317</ref>
          <ref type="dokumentstatus_url_xml">http://data.riksdagen.se/dokumentstatus/G6021317</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4Fpaw3XcFb6Gne8E62mhr1</idno>
            <name>KARL BOO</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-TihcZVivd1iNxtjFf2UaF4</idno>
            <name>KARL-ERIC NORRBY</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-3NQwgepQf2vTwvJTrqaMfi</idno>
            <name>SIGVARD PERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-RCTjiWPTWsdbhU76ZmcCUr</idno>
            <name>RUNE BACKLUND</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-G3dTAbcH3rBb7tfv3toPXH</idno>
            <name>KERSTIN GOTHBERG</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-SJZr3KVaqohjfckH9Qag36</idno>
            <name>STINA GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-QD529ywv2NxNf9n1Uh7cuj</idno>
            <name>PÄR GRANSTEDT</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-T2bJBAu3y4ZWiYd17jzLKP" type="signed"/>
        <correspContext corresp="i-T2bJBAu3y4ZWiYd17jzLKP">
          <note type="signatory" corresp="i-4Fpaw3XcFb6Gne8E62mhr1"/>
          <note type="signatory" corresp="i-TihcZVivd1iNxtjFf2UaF4"/>
          <note type="signatory" corresp="i-3NQwgepQf2vTwvJTrqaMfi"/>
          <note type="signatory" corresp="i-RCTjiWPTWsdbhU76ZmcCUr"/>
          <note type="signatory" corresp="i-G3dTAbcH3rBb7tfv3toPXH"/>
          <note type="signatory" corresp="i-SJZr3KVaqohjfckH9Qag36"/>
          <note type="signatory" corresp="i-QD529ywv2NxNf9n1Uh7cuj"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__1317/mot_198283__1317-001.pdf"/>
      <fw xml:id="i-Nutwwt9BKsB54yYMtSrXFi">
        Motion 1982/83: 1317
      </fw>
      <div xml:id="i-PRJGceMWnijRwyrN6qHUjQ" type="motHeader">
        <div xml:id="i-Af4wiH4CZG2DJAor1MyJTn" type="motTitle"/>
        <div xml:id="i-NKa3qpAgThaD9qFAU1LsUi" type="motSubmissionInfo"/>
      </div>
      <div xml:id="i-AB6YJShQP7PrjFxCjW8sw3" type="motBody">
        <div xml:id="i-MQ8Xu8AETnhpjVncTkEcvr">
          <p xml:id="i-GVyjmfBV2GEr5ZqYDCzLXW">
            Karl Boo m. fl. Ungdomars delaktighet i närmiljön
          </p>
          <p xml:id="i-R3XferNVoyf4iWU8dWYFh6">
            Bakgrund
          </p>
          <p xml:id="i-CzpsMU8UfKBGmm7LFzRGXW">
            Välfärdsutvecklingen i vårt land har lyft de många människorna
            från fattigdom, sjukdomar, trångboddhet och bristande skolgång
            till ett materi- ellt välbeställt samhälle. Det sociala skyddsnätet
            är fint förgrenat. I väl- färdsutvecklingens skugga kan vi dock
            utläsa negativa följdverkningar, som var svåra att ana under de
            årtionden då Sverige växte fram till en välfärdsstat. Koncentrationen
            och storskaligheten inom näringslivet har givit effekter långt
            utanför arbetsplatserna. Många människor bor nu i hembygder där
            boende och dagligvaruservice är nära nog de enda funktioner som
            finns. Många mindre arbetsplatser och butiker fick stå tillbaka
            för några få men stora enheter och finns därför inte längre kvar
            i bygden — i nybyggda bostadsområden skapades aldrig de rätta
            förutsättningarna för en mångfald av aktiviteter. Storskaligheten
            har under alltför lång tid varit ledstjärna också inom andra områden.
            Skolor, institutioner för omsorg och vård, kultur- och fritidsverksamhet
            och mycket annat har påverkats av centralis- tiska, storskaliga
            strävanden. Avståndet mellan de förtroendevalda, som fattar besluten
            i kommunen, och de många människor som berörs av dem ökade genom
            flera årtionden av kommunsammanläggningar. För barnens och ungdomarnas
            del innebär detta att många nu växer upp i ensidiga miljöer, fjärran
            från de vuxnas vardag och med få möjligheter att dagligdags samverka
            över generationsgränserna. I andra bygder växer de unga upp med
            rädslan för att behöva flytta från hembygden till en annan del
            av landet för att få arbete. Den svenska ungdomsutredningen, som
            har arbetat inom statens ung- domsråd på uppdrag av regeringen
            Fälldin 1977, gör i rapporten Ej till salu en värdefull genomgång
            av barnens och ungdomarnas uppväxtmiljö i det svenska välfärdssamhället.
            Ungdomsutredningen ser optimistiskt på fram- tiden och på möjligheten
            att ge barnen och ungdomarna en rik uppväxt. Den ger dock det
            chockerande beskedet att många unga människor i Sverige nu upplever
            sin barndom och ungdomstid som ett ”tomrum”', en väntetid. Det
            finns stora skillnader mellan de ideal som är vägledande i vårt
            samhälle och den verklighet som våra unga växer upp i. I målen
            för välfärdspolitiken poängterar alla partier att barnen och ungdomarna
            skall vara delaktiga i vårt samhälle, att de skall ha viktiga
            funktioner att fylla, att de skall få naturliga möjligheter att
            samarbeta med vuxna, att de skall
          </p>
          <pb facs="riksdagen-motions-pdf/data/198283/mot_198283__1317/mot_198283__1317-002.pdf"/>
          <fw xml:id="i-BDAaVQbpupNgvk8KHFBc5e">
            Mot. 1982/83: 1317 3
          </fw>
          <p xml:id="i-9CS3rJW23Kc1YHQWtp8hgk">
            känna trygghet i tillvaron. I verkligheten upplever alltför många
            unga att de ”står vid sidan om”, att de är passiva konsumenter
            av allt det som vuxenvärlden har ordnat för dem i form av såväl
            offentlig sektor som kommersiellt kultur- och fritidsutbud. Det
            är viktigt att påpeka att dessa dystra besked inte gäller alla
            ungdomar i vårt samhälle. Olika hem och olika bygder har olika
            förutsättningar att ge sina unga en innehållsrik och meningsfull
            uppväxt. Det är dock nödvändigt att vi med stort allvar tar fasta
            på ungdomsutredningens uppfordran: Vi har inte råd att sälja bort
            en enda ung människa till otrygghet, utanförkänsla och passivitet.
            Det har varit en självklar del av centerpolitiken att påtala att
            välfärdsbe- greppet alltid måste rymma fler dimensioner än de
            rent materiella. Jämlik- het, rättvisa, delaktighet såväl i beslut
            som i samverkan och gemenskap och trygghet i en god miljö är andra
            viktiga beståndsdelar som vi vill räkna in i välfärdsmåttet. Ungdomsutredningen
            pekar på att de flesta barnen och ungdomarna i vårt land tycks
            vara nöjda med den materiella standarden, kanske t. o. m. materiellt
            mättade, samtidigt som de är socialt utsvultna. För oss ter sig
            detta besked som en stor utmaning. Kommande reformar- bete måste
            starkt inriktas på att göra den unga generationen — och natur-
            ligtvis också alla vuxna — delaktiga i samhället. I hembygden
            — närmiljön — har varje människa rätt att vara oumbärlig. Det
            får inte längre vara så att konsumtion av stä
          </p>
          <p xml:id="i-JGGV9qdcsfZcKPeoDepcRN">
            digt nya modeprylar, nya trender i film, musik, sport och mycket
            annat, är det enda många har att ta till för att få åtminstone
            en känsla av identitet och trygghet. Djupt mänskliga behov av
            självkänsla, lycka, trygghet och lika värde måste få sin tillfredsställelse
            i människors gemenskap, samverkan och skapande aktivitet. Vi måste
            bygga vårt sam- hälle så att vi alla blir mindre sårbara för kommersialismens
            psykologiskt insiktsfulla påverkansförsök. Innehållet i den moderna
            ungdomskulturen visar samma tendenser som vi ser när vi studerar
            ungdomars totala fritid. Marknadsförare hjälper ungdomarna att
            välja i kulturutbudet. Deras budskap till ungdomarna är så klart
            att ingen behöver tvivla på vad de skall välja — de vet vad som
            är ”inne”. Till alltför stor del är ungdomar passiva mottagare
            av kultur. Deras egen skaparförmåga har vi inte klarat att utveckla.
            Kanske har vi inte heller förstått hur viktigt det är att själv
            få vara aktiv och att skapa sin egen kultur. Ser vi till det totala
            utbudet av kultur riktat till ungdomar finner vi att alla viktiga
            beståndsdelar finns med — skapande, fantasi m. m. Ändå måste vi
            erkänna att detta är till ingen nytta, om det inte följs upp av
            en stimulans till ungdomarna att själva utveckla sin skaparförmåga,
            att bruka sin fantasi osv. Den tidsmässigt största delen av fritiden
            tillbringar barn och ungdomar inom hemmets väggar. Där tar TV
            och video mycket av deras lediga tid i anspråk. Vi vet att barn
            från skolstarten och till gymnasieåldern tillbringar fler timmar
            framför TV-n än i skolan. Kvalitetsmässigt är utbudet av
          </p>
          <pb facs="riksdagen-motions-pdf/data/198283/mot_198283__1317/mot_198283__1317-003.pdf"/>
          <fw xml:id="i-RnR3eDenYKfFnNmbL8L7xQ">
            Mot. 1982/83: 1317 st
          </fw>
          <p xml:id="i-H36JgQ325pisZPPymy3tKz">
            program mycket skiftande. Oavsett innehåll måste vi konstatera
            att denna höga konsumtion av passivt tittande inverkar på ungdomars
            vilja och förmåga att vara aktiva. I kulturutbudet till ungdomar
            har vi alltför ofta accepterat att värdering- ar som vi inte annars
            ställer oss bakom får spridas. Motivet till denna slapphet är
            att vi säger oss lita till ungdomars förmåga att sortera ut det
            som är förljuget och fördomsfullt. Ungdomarna vet bättre. Men
            deras krav på fördomsfria serier, filmer m. m. ljuder inte tillräckligt
            starkt. Här behö- ver ungdomarna de vuxnas stöd. Serier är en
            finurlig kombination av bild och bubbla som, naturligt nog, tilltalar
            både barn och vuxna. Men alltför ofta blir vi besvikna på seriers
            innehåll. De lurar oss att tro att ensam är stark, att ungdomen
            är evig, att färgade människor tillhör en lågt stående kultur.
            Dagens ungdomar kan inte känna sig hemma i seriernas värld. En
            serie som i fantasi och verklig- het beskriver svenska ungdomars
            vardag kan bli en viktig grund för att ge ungdomar kraft att vara
            aktiva och skapa sin framtidsbild. Det finns många positiva exempel
            på svenska serier av hög kvalitet. Hittills har de haft alltför
            svårt att hävda sig på grund av små resurser. Serierna är bara
            ett exempel där kvalitetskraven ställts åt sidan. Inom musikens
            område möter vi alltför ofta ett förhärligande av droger. Kravet
            på legalisering av haschet har ostört fått ljuda i tonåringarnas
            öron. Avståndet mellan dem som formar kulturutbudet och ungdomarna
            är alltför långt. Över huvud taget är kontakten mellan ungdomar
            och vuxna alltför bristfällig. Ett samhälle där många unga människor
            slås ut kan inte vara färdig- byggt. Att ungdomar lämnar grundskolan
            utan att ha gått ut nionde årskur- sen, att ungdomar går utan
            jobb, att unga människor flyr verkligheten genom den kommersiella
            ungdomskulturens glättiga utbud eller genom tunga droger är bekräftelse
            nog. Ändå vill vi ännu en gång knyta an till ungdomsutredningen
            som har gjort ett försök att i samhällsekonomiska kostnader illustrera
            det ohyggliga personliga lidande som unga utslagna får utstå.
            ”Att satsa på ungdomen av i dag är den viktigaste investeringen
            vi kan göra inför framtiden.” Den meningen avslutar Ej till salu.
            Låt den bli början till ett målmedvetet och metodiskt utvecklingsarbete
            för att ge barnen och ungdomarna en bra start i livet.
          </p>
          <p xml:id="i-6UgTBENV6Y3D2TsanhskmV">
            Mål
          </p>
          <p xml:id="i-9rKLoEuTBGNRmHJs1EGJ9J">
            Ungdomars möjligheter till en meningsfull fritid och ett aktivt
            kulturska- pande måste sättas i samband med vår totala bild av
            framtidens samhälle. Dessa krav förutsätter helt annorlunda uppväxtvillkor
            för barn och ungdo- mar. I Ej till salu får vi många viktiga tankar
            kring krav som måste ställas för att barns uppväxtmiljö skall
            vara bra och funktionsduglig.
          </p>
          <pb facs="riksdagen-motions-pdf/data/198283/mot_198283__1317/mot_198283__1317-004.pdf"/>
          <fw xml:id="i-L4FWcDToAHbQMAW28tyAae">
            Mot. 1982/83: 1317
          </fw>
          <p xml:id="i-G9d85U1cgELbyeYQ6J8vUB">
            Citat ur Ej till salu:
          </p>
          <p xml:id="i-AnVLxbJTH6Fx6UZPSnE7oD">
            De viktigaste komponenterna i en bra uppväxtmiljö är att den
            ska stärka egenvärde och identitet, ge tillhörighet och gemenskap,
            bygga på uppgifter och ansvar samt främja samverkan och solidaritet.
            Med bra uppväxtmil- jöer menar vi bl. a.: — miljöer som människor
            kan överblicka, där barn och ungdomar kan och får ta ansvar för
            de gemensamma angelägenheterna. Barn och ungdomar ska kunna få
            en produktivt betydelsefull roll, ha uppgifter och ett ansvar
            samt utveckla sina inneboende resurser, som ger mening åt tillvaron.
            — miljöer där generationerna samarbetar kring viktiga frågor.
            Barn och ungdomar måste ges möjlighet att kontinuerligt växa in
            i vuxensamhället med stöd från de vuxna. — miljöer som har produktiva
            uppgifter för alla, även barn. Det ökar människors engagemang
            och motverkar servicetänkande, passivitet och expertvälde. — miljöer
            som motverkar social utslagning och isolering, främjar en positiv
            social kontroll, som bygger på solidaritet och gemenskap samt
            motver- kar behovet av en samhällets kontrollapparat. — miljöer
            som fyller ungdomsåren med meningsfull verksamhet dvs. verk- samhet
            som ger egenvärde, identitet, tillhörighet, samverkan och ge-
            menskap, och därigenom skapar alternativ till det kommersiella
            fritids- och kulturutbudet.
          </p>
          <p xml:id="i-V39zRo233BhsqraBy5neq9">
            De unga politikerna i utredningen har enats om en framtidsbild
            som vi i centerpartiet känner igen från våra diskussioner om lokalsamhället.
            Ett av våra viktigaste krav är att samhället måste göras överblickbart
            för männi- skor. Ett stort och komplicerat samhälle kan brytas
            ner i små och starka enheter. Till den mindre enheten, lokalsamhället,
            måste alla viktiga sam- hällsfunktioner knytas — bostad, arbete,
            skola, fritid, omsorg och vardag- lig service. Lokalsamhället
            ställer krav på människors delaktighet för att fungera. På ett
            naturligt sätt kommer vi att tränas i samverkan med våra medmänniskor.
            Det är viktigt att kulturlivet knyts till närmiljön. I samver-
            kan barn och vuxna, proffs och amatörer kan vi utveckla amatörkulturen.
            Genom att var och en bjuder på sina kunskaper kan vi tillsammans
            nå långt i våra strävanden att skapa en aktiv fritid och utveckla
            amatörismen. I formen av t. ex. skapande verkstäder kan vi lära
            mera om serier, video och film, drogfrågor, musik, teater, kläder
            och mode m. m. Först då blir ungdo- mars kulturliv ett gemensamt
            ansvar.
          </p>
          <p xml:id="i-AhYRj6ptP5Urw8cv216aNE">
            Medel
          </p>
          <p xml:id="i-QqjqMUEnqw7KDG2z6ghA6b">
            Förenta nationerna har utropat 1985 till världsungdomsår. Världsung-
            domsårets övergripande mål sammanfattas i orden delaktighet, utveckling
            och fred. Syftet med världsungdomsåret, vars tyngdpunkt skall
            ligga på nationell och lokal nivå, är bl. a. följande: att utveckla
            och genomföra nya och nyskapande program och åtgärder på ungdomsområdet,
            i synnerhet inom områdena utbildning, arbete och andra levnadsvillkor
            såsom bostä- der, hälsa, social välfärd.
          </p>
          <pb facs="riksdagen-motions-pdf/data/198283/mot_198283__1317/mot_198283__1317-005.pdf"/>
          <fw xml:id="i-8xCMzpkaejC6E5UE8ed2FM">
            Mot. 1982/83: 1317 6
          </fw>
          <p xml:id="i-4Cgt3Nyj9ztbXUDMvrsWGy">
            Den rådgivande kommitté inom FN som har att förbereda världsung-
            domsåret poängterar att detta år inte skall ses som en isolerad
            företeelse, utan som ett led i ett långsiktigt och konsekvent
            utvecklingsarbete för att förbättra ungdomars villkor. Kommittén
            understryker också ungdomsor- ganisationernas roll i genomförandet:
            ”Ungdomars delaktighet och ung- domsorganisationernas medverkan
            måste erkännas och utnyttjas som en förutsättning för att nå de
            för världsungdomsåret uppställda målen.” I Sverige har statens
            ungdomsråd utsetts till berednings- och ledningsor- gan för världsungdomsåret,
            vilket skapar goda förutsättningar för såväl ett utvecklingsarbete
            kring ungdomars delaktighet i närmiljön som för en nära och förtrolig
            samverkan med barn- och ungdomsorganisationerna. Från centerpartiets
            sida vill vi understryka det angelägna i att världs- ungdomsåret
            blir en del i ett målmedvetet utvecklingsarbete, där barnens och
            ungdomarnas aktiva roll i närmiljön står i centrum. Vi vill, i
            likhet med statens ungdomsråd, ta fasta på världsungdomsårets
            deltema ”delaktig- het” och koppla detta till de strävanden som
            sedan lång tid tillbaka har märkts i svensk politik, bl.a. i centerpartiets
            strävanden och i ungdoms- utredningens rapport Ej till salu. Ett
            omfattande försöks- och utvecklingsarbete, i syfte att skapa förut-
            sättningar för de många människornas verkliga delaktighet i närmiljön,
            måste komma till stånd. Detta försöks- och utvecklingsarbete måste
            vara präglat av experimentlusta och av vilja att pröva nya lösningar.
            Därför är det omöjligt att på förhand ange den mera precisa inriktningen
            på ett sådant arbete — det vore f.ö. felaktigt med hänsyn till
            den väldiga idé- och initiativrikedom som, trots allt, ligger
            förborgad i både ungdomar och vuxna. Ändå är det naturligt att
            som några givna utvecklingsfält peka på nya, gärna kooperativa,
            lösningar i omsorg, service och fritidsverksamhet, nya samverkansformer
            inom den offentliga sektorn — t.ex. över genera- tionsgränserna
            mellan förskola, grundskola och äldreomsorg, grund- och gymnasieskolans
            samverkan med det omgivande samhället, olika modeller för gemensam
            förvaltning av flerfamiljshus — gemensamma angelägenhe- ter som
            ger anledning till samverkan och skapar grogrund för gemenskap,
            nya initiativ på amatörkulturområdet och vad gäller dialogen mellan
            de yrkesverksamma kulturarbetarna och de många amatörerna. En
            inspirationskälla för detta arbete är ungdomsutredningens rapport
            Ej till salu. Ungdomsutredningen poängterar f.ö. att de övergripande
            tanke- gångarna i Ej till salu måste förankras, prövas, förtydligas
            och utvecklas i lokala experiment och verksamheter. Som ungdomsutredningen
            själv an- för: ”Stora samhällsförändringar skapas inte genom utredningsrapporter
            utan genom människors ställningstaganden, individuellt och i organisatio-
            ner av olika slag — — — Vi tror på möjligheterna att förändra,
            men inser att det krävs breda helhetslösningar och många omvärderingar
            av tidigare sanningar. Det förutsätter — — — att de många människorna
            låter sig enga- geras för en optimistisk framtid.”
          </p>
          <pb facs="riksdagen-motions-pdf/data/198283/mot_198283__1317/mot_198283__1317-006.pdf"/>
          <fw xml:id="i-BJAYYmh5fkHvmmUPZCEmpU">
            Mot. 1982/83: 1317 7
          </fw>
          <p xml:id="i-7i2rqeL9Mx4UEALdpLVsg9">
            Vi anser att denna försöksverksamhet skall inledas inför världsung-
            domsåret. Detta år kan dock bara bli ett etappmål i utvecklingsarbetet,
            som måste vara långsiktigt till sin karaktär och grunda sig på
            många olika lokala initiativ och knytas samman i en samverkan
            mellan flera statliga myndigheter och mellan kommuner, landsting
            och stat.
          </p>
          <p xml:id="i-9fzas7gXjESyi1KcPFz99K">
            Hemställan
          </p>
          <p xml:id="i-8bdypR6fAYfkozLLTe5kdV">
            Med hänvisning till vad som ovan anförts hemställs 1. att riksdagen
            hemställer att regeringen genomför en försöksverk- samhet angående
            ungdomars delaktighet i närmiljön, 2. att riksdagen som sin mening
            ger regeringen till känna vad som i övrigt anförs i motionen.
          </p>
          <p xml:id="i-6a3zgwLXUQNpuv6BUodeEM" type="date">
            Stockholm den 24 januari 1983
          </p>
          <div xml:id="i-RiQLEBztp6CULbwVpSS4Cv" type="signatureBlock">
            <p who="i-4Fpaw3XcFb6Gne8E62mhr1" type="signature">
              KARL BOO (c)
            </p>
            <p who="i-TihcZVivd1iNxtjFf2UaF4" type="signature">
              KARL-ERIC NORRBY (c)
            </p>
            <p who="i-G3dTAbcH3rBb7tfv3toPXH" type="signature">
              KERSTIN GÖTHBERG (c)
            </p>
            <p who="i-3NQwgepQf2vTwvJTrqaMfi" type="signature">
              SIGVARD PERSSON (c)
            </p>
            <p who="i-SJZr3KVaqohjfckH9Qag36" type="signature">
              STINA GUSTAVSSON (c)
            </p>
            <p who="i-RCTjiWPTWsdbhU76ZmcCUr" type="signature">
              RUNE BACKLUND (c)
            </p>
            <p who="i-QD529ywv2NxNf9n1Uh7cuj" type="signature">
              PÄR GRANSTEDT (c)
            </p>
          </div>
        </div>
      </div>
    </body>
  </text>
</TEI>
