<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-NU-03358">
  <teiHeader>
    <fileDesc>
      <titleStmt>
        <title>Liberal politik för utveckling och företagande i hela Sverige</title>
        <author corresp="i-PyYxwdbw2KYpXyCWKWHmmT">av Johan Pehrson m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3358 av Johan Pehrson m.fl. (L)</title>
          <idno type="rdwebb">H7023358</idno>
          <rs type="number">3358</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H7023358/text</ref>
          <ref type="dokument_url_html">http://data.riksdagen.se/dokument/H7023358</ref>
          <ref type="dokumentstatus_url_xml">http://data.riksdagen.se/dokumentstatus/H7023358</ref>
          <ref type="docx">http://data.riksdagen.se/fil/C386B73F-2D3A-451D-92D2-FC1E975ED2FD</ref>
          <ref type="pdf">http://data.riksdagen.se/fil/E399F245-FD55-4C98-A520-785ED3C8D658</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-MgBfeQnReGPU152Si12BRU</idno>
            <name>Maria Arnholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-AvFShRZVEyBV61S19AKNGK</idno>
            <name>Jan Björklund</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-4Cf95LugnAL9WAJuCVMeo8</idno>
            <name>Juno Blom</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VGvz17reDhSXFdrtvk1pwq</idno>
            <name>Bengt Eliasson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-LDFpwyJnL3ETCnq3JKBJqw</idno>
            <name>Joar Forssell</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-GXidniMLQ9UWnXEsb1Vcu2</idno>
            <name>Helena Gellerman</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-UnndbLk6GXZcFynD83SqCk</idno>
            <name>Arman Teimouri</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Ayvb5ixtGsukVMURDfpSTJ" type="signed"/>
        <correspContext corresp="i-Ayvb5ixtGsukVMURDfpSTJ">
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-MgBfeQnReGPU152Si12BRU"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-AvFShRZVEyBV61S19AKNGK"/>
          <note type="signatory" corresp="i-4Cf95LugnAL9WAJuCVMeo8"/>
          <note type="signatory" corresp="i-VGvz17reDhSXFdrtvk1pwq"/>
          <note type="signatory" corresp="i-LDFpwyJnL3ETCnq3JKBJqw"/>
          <note type="signatory" corresp="i-GXidniMLQ9UWnXEsb1Vcu2"/>
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-Y5fgQ33MMnP4uyafJ9fz8i"/>
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-UnndbLk6GXZcFynD83SqCk"/>
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction type="submitted" xml:id="i-AaA56v8NfcpR3x8bHvTM7d">
          <date when="2019-10-03"/>
          <time when="18:38:33"/>
        </correspAction>
        <correspAction type="reviewed" xml:id="i-MGK3esisoLbDBQo24KNA1e">
          <date when="2019-10-03"/>
          <time when="20:41:48"/>
        </correspAction>
        <correspAction type="referred" xml:id="i-RB8Yvcbzd197Q3vo6UgG4s">
          <date when="2019-10-11"/>
        </correspAction>
        <correspAction type="assigned" xml:id="i-KznGCZeS7Zp1xGy5813tsq">
          <date when="2020-08-27"/>
          <time when="11:20:25"/>
        </correspAction>
        <correspContext corresp="i-KznGCZeS7Zp1xGy5813tsq">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-QnCuDyrPVaecZNi8z1eUuS"/>
        <correspContext corresp="i-QnCuDyrPVaecZNi8z1eUuS">
          <ref type="uppgift">2019/20:TU14</ref>
          <ref type="ref_dok_id">H701TU14</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU14</ref>
          <ref type="ref_dok_titel">Järnvägs- och kollektivtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-FnYjQhm5PzuRskhjMeww66"/>
        <correspContext corresp="i-FnYjQhm5PzuRskhjMeww66">
          <ref type="uppgift">2019/20:TU5</ref>
          <ref type="ref_dok_id">H701TU5</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU5</ref>
          <ref type="ref_dok_titel">It- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-JoLbWiTVpVppy4PUd3UKja"/>
        <correspContext corresp="i-JoLbWiTVpVppy4PUd3UKja">
          <ref type="uppgift">2019/20:TU7</ref>
          <ref type="ref_dok_id">H701TU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU7</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-NScVq8zUvECTVbstpjMgfE"/>
        <correspContext corresp="i-NScVq8zUvECTVbstpjMgfE">
          <ref type="uppgift">2019/20:UbU11</ref>
          <ref type="ref_dok_id">H701UbU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU11</ref>
          <ref type="ref_dok_titel">Grundläggande frågor om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-EUC2VQX3BhJaRbRuGaGsGP"/>
        <correspContext corresp="i-EUC2VQX3BhJaRbRuGaGsGP">
          <ref type="uppgift">2019/20:KrU10</ref>
          <ref type="ref_dok_id">H701KrU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU10</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Q8BQwRd4Dnxij5Sw45X3H3"/>
        <correspContext corresp="i-Q8BQwRd4Dnxij5Sw45X3H3">
          <ref type="uppgift">2019/20:TU15</ref>
          <ref type="ref_dok_id">H701TU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU15</ref>
          <ref type="ref_dok_titel">Järnvägs- och kollektivtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-QwCi3J5RczSRAjmr4Za6Gt"/>
        <correspContext corresp="i-QwCi3J5RczSRAjmr4Za6Gt">
          <ref type="uppgift">2019/20:NU13</ref>
          <ref type="ref_dok_id">H701NU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU13</ref>
          <ref type="ref_dok_titel">Regional tillväxtpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-296JofzeRtaTprmiBgATJK"/>
        <correspContext corresp="i-296JofzeRtaTprmiBgATJK">
          <ref type="uppgift">2019/20:NU12</ref>
          <ref type="ref_dok_id">H701NU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:3358 av Johan Pehrson m.fl. (L) Liberal politik för utveckling och företagande i hela Sverige</div>
      </div>
      <div type="motBody">
        <div type="motProposal" subtype="förslag">
          <head xml:id="i-YDqWxesCDbUb3fJnSSFHFR">
            Förslag till riksdagsbeslut
          </head>
          <list style="ol">
            <item xml:id="i-WZZAC9YhpNpT3pB9bn1BEi">
              Riksdagen ställer sig bakom det som anförs i motionen om att
              främja möjligheten att bo, leva och driva företag i hela landet
              och tillkännager detta för regeringen.
            </item>
            <item xml:id="i-Ewjd2XPuv4ERodYt3U7VbN">
              Riksdagen ställer sig bakom det som anförs i motionen om företagandets
              villkor och tillkännager detta för regeringen.
            </item>
            <item xml:id="i-WGrVVqCc6FA3bAFnkp4NiY">
              Riksdagen ställer sig bakom det som anförs i motionen om samarbeten
              mellan skolväsendet och ideella aktörer för att väcka intresse
              för entreprenörskap och tillkännager detta för regeringen.
            </item>
            <item xml:id="i-61jjxNvFy2dHLYXHJkA2JQ">
              Riksdagen ställer sig bakom det som anförs i motionen om att
              det statliga riskkapitalet ska vara tillgängligt för investeringar
              i hela landet och tillkännager detta för regeringen.
            </item>
            <item xml:id="i-6R56YCwDqCBUW4Vb7QeRxM">
              Riksdagen ställer sig bakom det som anförs i motionen om att
              effektiva transporter spelar en avgörande roll för att säkerställa
              företagens konkurrenskraft och jobben och för att säkra tillväxt
              i hela Sverige och tillkännager detta för regeringen.
            </item>
            <item xml:id="i-JasE3TPVpxpZ4y42gZ9oNk">
              Riksdagen ställer sig bakom det som anförs i motionen om att
              se över möjligheten att Gotlandstrafiken blir en del av den nationella
              infrastrukturen, och detta tillkännager riksdagen för regeringen.
            </item>
            <item xml:id="i-SUrn6oQSWEQMsoy22WoTvU">
              Riksdagen ställer sig bakom det som anförs i motionen om att
              se över formerna för kultursamverkansmodellen och tillkännager
              detta för regeringen.
            </item>
            <item xml:id="i-LDt3T9YuyGFir594jY6Zef">
              Riksdagen ställer sig bakom det som anförs i motionen om vikten
              av god tillgång till posttjänster och digital infrastruktur i
              hela landet och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-B8vooUXwyuW1MigfxC5wYy">
            Motivering
          </head>
          <p xml:id="i-PNhpwTX2Ln2KoEBFA9vCCX">
            Sverige är mer än ett fåtal storstäder. Liberalerna anser att
            det ska vara möjligt att bo och arbeta i hela Sverige, vare sig
            man har valt att bosätta sig i Höljes i Värmlands län, Umeå i
            Västerbottens län eller i något av våra storstadsområden, och
            samtidigt ha till­gång till en grundläggande samhällsservice.
            Det handlar om saker som att kunna driva företag, utbilda sig
            och ha tillgång till fungerande infrastruktur. Alla ska kunna
            leva som man vill, var man vill.
          </p>
          <p xml:id="i-TEGrxpfP6qWp9EiLiL1ttF">
            Globaliseringen leder till förändringar som får olika genomslag
            i olika delar av Sverige. Samhällen förändras. Urbanisering bygger
            i grunden på människors fria val, och det försvarar vi. Samtidigt
            finns utmaningar med skillnader mellan å ena sidan städer med
            en starkt växande privat tjänstesektor och å andra sidan områden
            med en hög sårbar­het och lokala utmaningar.
          </p>
          <p xml:id="i-XPNr9xJma4J8w3V2hczg3T">
            Utgångspunkten för oss som liberaler är värnandet om människors
            makt över sin egen situation och möjlighet att skapa sin egen
            framtid. En liberal politik för hela Sverige strävar efter att
            skapa förutsättningar för dem som vill bo och arbeta på lands­bygden
            eller i mindre tätorter att göra det. Vi ska ta vara på de unika
            förutsättningar för individers utvecklingskraft och företags konkurrenskraft
            som finns i olika delar av vårt land. För att möjliggöra service
            på landsbygden ser vi gärna flexibla lösningar och sam­arbeten
            mellan olika aktörer och anser att det finns behov av ett visst
            statligt stöd.
          </p>
          <p xml:id="i-AcuDUi1EQ8opJjEUJdJP1U">
            Liberalerna vill att hela Sveriges utvecklingskraft, tillväxtpotential
            och sysselsätt­ningsmöjligheter ska tas till vara. Det är företagande
            och ekonomisk utveckling som är grunden för vårt välstånd. Därför
            måste människor och företag över hela landet ges möj­ligheter
            att växa och utvecklas.
          </p>
          <p xml:id="i-2MoRo3R4Nx6HK6w4jmV1Ta">
            En regional utveckling i hela landet förutsätter också en fungerande
            bostadspolitik och en väl utbyggd kommersiell såväl som offentlig
            samhällsservice för att vara attrak­tiv och locka till sig arbetskraft.
          </p>
          <head type="h2" xml:id="i-5gTNTauLKCvTroZBHWP2nU">
            Liberala vinster genom januariavtalet
          </head>
          <p xml:id="i-BfDKJ56JSJgaumze2zw6aV">
            I den politiska överenskommelsen mellan Liberalerna, Socialdemokraterna,
            Miljöpartiet och Centerpartiet, det s.k. januariavtalet, har de
            fyra partierna enats om flera förslag som innebär goda förutsättningar
            för att ge hela Sverige möjlighet att utvecklas och för att skapa
            ett bättre företagsklimat. Det handlar exempelvis om förbättrade
            kommunika­tioner, ett mer flexibelt strandskydd, förändringar
            i företagsbeskattningen, ett utvidgat RUT-avdrag, minskat krångel
            för företagare och digital infrastruktur i hela landet.
          </p>
          <head type="h2" xml:id="i-T7tNu2QJBQ2A5UCG8iaZ3v">
            Liberal näringspolitik för att hela Sverige ska växa
          </head>
          <p xml:id="i-AbYwG2ZCfphwjR8VxBkHZA">
            Om hela Sverige ska växa behövs det fler jobb. Fler jobb i växande
            företag innebär ökade skatteintäkter som i sin tur kan finansiera
            vår gemensamma välfärd. Sverige be­höver därför en företagsvänlig
            politik och det uppnås inte genom höjda skatter på jobb och företagande.
            I stället behövs regelförenklingar och ett företagsvänligt klimat.
          </p>
          <p xml:id="i-JHfmujz4XjXv345J5atXL">
            Liberalerna menar att det behövs riktade åtgärder men också generella
            insatser för att fler företag ska kunna växa och anställa i hela
            Sverige. Ett generellt förbättrat före­tagsklimat med sänkta skatter
            och mindre byråkrati gynnar alla företag, inte minst före­tagen
            i glesbygd. Varje kommun och region har ett ansvar att genomföra
            nödvändiga in­satser för ett förbättrat näringsklimat.
          </p>
          <p xml:id="i-YBC7PeN9RyJcGhEUqhT7xz">
            De generella insatserna på nationell nivå för jobb, utbildning
            och ett förbättrat före­tagsklimat behöver kombineras med regionala
            tillväxtinsatser. Bland annat behövs för­utsättningar som stimulerar
            företagsutvecklingen i hela Sverige.
          </p>
          <head type="h2" xml:id="i-BqA2sPshRJL5sdMUAuZMgV">
            Entreprenörskap ska löpa som en röd tråd genom hela utbildningssystemet
          </head>
          <p xml:id="i-dc9AvaXS2swas7JFZRZcr">
            I dag är det inte lika självklart att starta eget som att ta
            anställning. Det handlar mycket om vilken erfarenhet individen
            har av företagande från både nära och kära men också om vilken
            kunskap individen har fått om företagande via skolan.
          </p>
          <p xml:id="i-XppQpnADKDc2V9GJLVg4x1">
            En god väg till nyföretagande är utbildningar i entreprenörskap
            i skolan. Där får ungdomar förverkliga sina idéer och pröva sina
            vingar som entreprenörer tack vare stöd från ideella aktörer som
            Ung Företagsamhet. Ung Företagsamhet är en ideell och obun­den
            utbildningsorganisation med syftet att tillsammans med skolan
            sprida kunskap om entreprenörskap och företagande i utbildningssystemet.
            Tack vare Ung Företagsamhet och dess lokala organisationer har
            nära hälften av landets gymnasieskolor sedan 2009 gett sina elever
            möjlighet att driva UF-företag. Förutsättningarna för sådana samarbeten
            mellan skolväsendet och ideella aktörer ska vara goda.
          </p>
          <head type="h2" xml:id="i-PU13gu7wrWNggdfBey3EE4">
            Det ska vara lätt att göra rätt som företagare
          </head>
          <p xml:id="i-Qr6nyqqLBCjnRDxERyrbYs">
            Det ska vara enkelt att driva företag. Vi vill göra det enklare
            för alla att starta och driva ett eget företag. Regelbördan för
            framför allt de små och medelstora företagen behöver minska. Samtidigt
            behöver nya regler införas i ett samhälle som ständigt förändras.
          </p>
          <p xml:id="i-G5RQhKsZ9L1j9SYBvCpyxJ">
            För att förhindra en ökad regelbörda och ökade administrativa
            kostnader anser vi därför att man bör pröva principen ”en regel
            in, en regel ut” när det gäller lagstiftning som påverkar företagande.
            Principen innebär att för varje ny betungande administrativ börda
            som införs måste en motsvarande börda tas bort, och det syftar
            till att garantera att den samlade regelbördan för den som berörs
            av en ny regel i vart fall inte ökar.
          </p>
          <p xml:id="i-FdHoFhG1U9oANnCsG9aNTn">
            I dag tvingas företag vända sig till många olika nationella myndigheter
            i sitt företag­ande. Uppgiftslämnande sker till SCB, Skatteverket
            och Bolagsverket. Uppgifter om företagets ledning lämnas till
            Bolagsverket och Skatteverket. Tillsyn sker av länsstyrel­serna
            och av olika specialistmyndigheter. Att föra samtal med var och
            en av dessa är en orimlig regelbörda för näringsidkaren. I stället
            bör en ”en dörr in”-funktion skapas för landets företag.
          </p>
          <p xml:id="i-V3FsrgoYpDgNamkMZNjBgW">
            En översyn bör göras av regleringsbreven för förvaltningsmyndigheterna
            för att tydliggöra det ansvar som dessa har för att värna näringsklimatet
            i Sverige. Innan en myndighet beslutar om föreskrifter eller allmänna
            råd ska myndigheten göra en konse­kvensutredning för att analysera
            förslagets följder och kostnadsmässiga effekter för företagen.
            När det gäller föreskrifter som kan påverka företags förutsättningar
            ska myn­digheten dessutom ge Regelrådet tillfälle att yttra sig
            över konsekvensutredningen.
          </p>
          <p xml:id="i-8STvYu2dqrmyYLgJ7e46av">
            Arbetet med modern lagstiftning och utvecklingen av nya lösningar
            måste snabbare anpassas för att inte skapa en snedvriden konkurrens.
            Ett tydligt sådant exempel är lagen om att bedriva hotell- och
            pensionatsrörelse. I dag räcker det inte att uppfylla de sedvanliga
            kraven om att man har rätt att driva företag eller öppna ett hotell
            eller ett pensionat. Det krävs också en extra lämplighetsprövning
            där man prövas hos polisen om man är lämplig att driva hotell,
            och lagen föreskriver dessutom att polisen ska godkänna en namngiven
            föreståndare och dennes ersättare som ansvarar för verksamheten
            i tillståndshavarens ställe samt inspektera byggnadens beskaffenhet.
          </p>
          <head type="h2" xml:id="i-RWewC1aY56kojAi7qYuRgo">
            Kapital och finansiering för företagen
          </head>
          <p xml:id="i-QwEZo9BEnw6XmGq1bbcKA8">
            För företagarna är ett av de främsta hindren för expansion och
            nyanställning svårigheten att få finansiering. Över hälften av
            alla Sveriges småföretagare anser att det är ganska eller mycket
            svårt att få extern finansiering till löpande verksamhet och investeringar.
            Ett fungerande finansieringssystem för små och medelstora företag
            som står inför en expansion skapar både jobb, tillväxt och ökade
            intäkter till vår gemensamma välfärd.
          </p>
          <p xml:id="i-ADnM4hCsV5ToS42aEsUPuD">
            Privat kapital är helt avgörande för att kunna starta, driva
            och utveckla ett företag. I vissa fall kan statligt riskkapital
            behövas för att komplettera det privata kapitalet. Liberalerna
            anser att det görs bra med en så kallad fond-i-fond-lösning, där
            statligt risk­kapital från början samverkar med privata fonder
            för att nå mindre och växande företag. Det är särskilt viktigt
            att stötta företag med stor tillväxtpotential i ett tidigt skede.
            Stat­ligt riskkapital måste vara tillgängligt i hela landet så
            att alla företag i landet ges goda förutsättningar.
          </p>
          <p xml:id="i-KMkTM222D2MGHr6agCjU3C">
            Det statliga riskkapitalet är en marknadsekonomisk anomali som
            i vissa fall kan vara behövligt men är långtifrån eftersträvansvärt.
            Det statliga riskkapitalet fyller en funktion där marknaden på
            ett eller annat sätt inte fungerar, eller där glesbygd och geografiska
            utmaningar försvårar företagens kapitalförsörjning. Det finns
            dock inget egenvärde i att ha ett så omfattande statligt riskkapital
            som vi har i dag. De statliga utgifterna på detta område skulle
            exempelvis kunna omformas till ett utökat investeringsavdrag för
            entre­prenörers satsningar på sina egna och andras bolag. Detta
            måste utredas noga. När det statliga riskkapitalet satsas är det
            ofta för lite och för sent. Riksrevisionen har i sin rap­port
            Statens insatser för riskkapitalförsörjning – i senaste laget
            (RiR 2014:1) pekat på att det statliga riskkapitalet inte når
            de små och nystartade företag som enligt reglerings­breven ska
            ta del av de avsatta tillgångarna. Höga räntor, höga administrativa
            kostnader och långa beslutstider gör de statliga riskkapitalbolagen
            till olämpliga tillväxtfinansiärer enligt organisationer som Svenskt
            Näringsliv och Företagarna.
          </p>
          <p xml:id="i-8kDEmDhoKmpjmcqwpTRExf">
            Lejonparten av företagens finansiering sköts på ett fullgott
            sätt på den fria marknad­en, men det finns även exempel på tillfällen
            då stöd från statliga investeringsfonder kan vara på sin plats.
            Aktörer som Almi Företagspartner ska fungera som ett komplement
            till de kommersiella bankerna och rikta in sig på de nystartade
            bolag som kan ha svårt att hitta traditionell finansiering, framför
            allt på grund av att de är nystartade och därmed är svårare att
            värdera. Statens investeringar får inte skapa några undanträngningseffekter,
            där privata investerare skulle kunna fylla det aktuella behovet.
            I stället bör verksamheten riktas mot att stärka just de aktörer
            som marknaden inte satsar på. Det kan handla om ny­startade företag
            utan kapital, eller där näringsidkaren inte har något eget kapital
            som kan fungera som säkerhet för ett eventuellt lån. Eventuella
            undanträngningseffekter som det statliga riskkapitalet skapar
            ska utredas.
          </p>
          <head type="h2" xml:id="i-AuXqWwhXn24VSNkdBaAqXe">
            En ökad trygghet för företagaren
          </head>
          <p xml:id="i-CcyJxzj6UkngvfzvPSXFVF">
            I den parlamentariska socialförsäkringsutredningen Mer trygghet
            och bättre försäkring (SOU 2015:21) framhålls brister i socialförsäkringssystemet
            för företagare. Speciellt när det gäller de så kallade ”kombinatörerna”:
            företagare som förenar kortare anställningar med sin egen näringsverksamhet.
            Kombinatörerna är många och ökar stadigt i antal. Välfärdssystemet
            kan inte baseras på att man delar in medborgarna i ett A- och
            ett B-lag, där löntagare erbjuds bättre skydd än den som väljer
            att skapa ett välfärdsskapande företag. Dagens arbetsmarknad kräver
            tydliga och generella regler som värnar samtliga medborgare. Systemen
            för sjukpenning, arbetslöshetsförsäkring, föräldrapenning och
            friskvård måste i större utsträckning likställas mellan företagare
            och anställda.
          </p>
          <p xml:id="i-J9EcbzR8X3YUjmew7YjNBM">
            För den som driver ett företag är det svårt och dyrt att vara
            sjuk. Risk för minskad omsättning, en tung regelbörda och en bristande
            möjlighet till ekonomisk ersättning straffar den som har tagit
            steget till eget företag. Ofta drabbas företagaren dubbelt när
            denne tvingas betala både sjuklön för den sjuka personalen och
            jobba i kapp det arbete som måste göras. Kanske när man själv
            är sjuk. Enligt organisationer som Företagarna går många företagare
            till jobbet även om de borde vara hemma och kurera sig. Systemet
            med sjukpenninggrundande inkomst (SGI) är i dag utformat för sjuka
            arbetstagare på arbetsmarknaden. Inte för de fall då arbetsgivaren
            eller företagaren själv blir sjuk. Reglerna samlas i socialförsäkringsbalken
            (2010:110) och leder i många fall värderings­mässigt fel. Om vi
            vill att fler människor ska känna det som ett tryggt, givet och
            utveck­lande steg att gå från anställning till eget företag måste
            reglerna anpassas efter våra väl­färdsskapares förutsättningar.
          </p>
          <p xml:id="i-8HjGmhTD7JcwQwUQ67YwZ8">
            För att ytterligare försvåra systemet har systemet för sjukförsäkringen
            olika regler för den som har en enskild firma och den som driver
            aktiebolag och är anställd av det egna bolaget. Egenföretagaren
            kan välja en karenstid mellan 1, 3 eller 30 dagar innan personen
            kan vända sig till Försäkringskassan för sjukersättning, medan
            den som driver sitt företag som aktiebolag betalar sjuklön åt
            sig själv de första 14 dagarna (förutom den första karensdagen).
            Här behövs en ökad förståelse för näringsidkarens förutsättningar,
            speciellt när det gäller äldre företagare.
          </p>
          <head type="h2" xml:id="i-SKAjkWyL5jKnehEFDkn2jV">
            Hitta rätt kompetens
          </head>
          <p xml:id="i-BpyHCsy3MxVGWKvHe1Le91">
            Kompetensförsörjning har det talats om alltsedan 50‐talet, kanske
            mer nu är någonsin i vår globaliserade och föränderliga värld.
            Kunskap och kompetens är ett av Sveriges främsta konkurrensmedel.
            Näringslivet behöver rätt kompetens för att vara konkurrens­kraftigt.
          </p>
          <p xml:id="i-FDXcT4bWmm8f5wYL1SuRrM">
            Oavsett bransch och oavsett var i Sverige företaget är verksamt
            utbrister företagen samstämmigt att de har svårt att hitta kompetent
            personal.
          </p>
          <p xml:id="i-Pj2RvTwu1R8rb7UupzHK7Z">
            Den växande arbetskraftsbristen i Sverige och företagens allt
            större problem med kompetensförsörjning riskerar att få stora
            konsekvenser för Sveriges tillväxt och väl­ståndsskapande. Om
            utbildad arbetskraft inte finns tillgänglig riskerar företag att
            tvingas att förlägga sin verksamhet till andra länder. För att
            säkra kompetensförsörjningen på lång sikt krävs utbildning med
            vuxenutbildning, högskolor och universitet av hög kvali­tet. Yrkeshögskolan
            har här en viktig uppgift att fylla då den är en effektiv utbildning
            som är kopplad till den regionala arbetsmarknaden.
          </p>
          <p xml:id="i-J1kXboTWg5f3vHTD5snSsN">
            Sverige ska vara ett attraktivt land som människor med viktig
            kompetens vill flytta till. Arbetskraftsinvandring handlar om
            Sveriges tillväxt och konkurrenskraft. Det har blivit tydligt
            att regelverket måste förbättras då de så kallade kompetensutvisningarna
            fortsätter. Att ansöka om arbetstillstånd ska gå snabbt och enkelt,
            och handläggnings­tiderna måste kortas.
          </p>
          <head type="h2" xml:id="i-YH2ReD7KNNiiVJF3cL2kAS">
            En infrastruktur som håller ihop hela Sverige
          </head>
          <p xml:id="i-3qgom7JYv7g4Ay9JnCMamx">
            För att hela Sverige ska kunna växa behövs en god infrastruktur.
            Strategiskt viktig infra­struktur måste prioriteras och utvecklas
            för att hänga med både invånarnas och närings­livets behov. Fungerande
            kommunikationer är viktiga för jobb och hållbar tillväxt i hela
            landet. Därför krävs fortsatta investeringar i järnväg, väg och
            annan infrastruktur. Det finns inget land inom EU som har så långt
            mellan landsändarna som Sverige. Det gör oss beroende av väl fungerande
            flygtrafik och flygplatser i hela landet, inte minst i Stockholmsregionen
            där Arlanda och Bromma för närvarande utgör de två viktigaste
            naven i flygtrafiken för såväl privatresenärer som affärsresenärer.
            För att trafikslagen ska konkurrera på lika villkor måste dock
            flyget liksom alla andra transportslag stå för sina egna klimatkostnader,
            på såväl nationell som internationell nivå.
          </p>
          <p xml:id="i-JKFhy4N8xQJ1t4Ga7AdmF8">
            Liberalerna vill att man ska se över möjligheten att likställa
            färjetrafiken till och från Gotland med vägar och järnvägar och
            låta den ingå i den nationella infrastrukturen.
          </p>
          <p xml:id="i-KcTKKDC5S7UvbodNAcBgK6">
            Effektiva och väl fungerande transporter är centralt för att
            företag ska kunna leverera varor till kunder och leverantörer.
            Transporter med lastbil är många gånger en förutsätt­ning för
            att företag i allmänhet och industrin i synnerhet ska kunna verka
            och utvecklas i hela Sverige, där långa transporter lätt kan bli
            en konkurrensnackdel. Längre och tyngre fordon kan frakta mer
            gods per lastbil. Genom att dessa fordon tillåts kan utsläppen
            minska samtidigt som effektiviteten och lönsamheten ökar.
          </p>
          <p xml:id="i-BXhiSF88QDRB4WQB6ePfDd">
            I en tid av digitalisering är bredbandsuppkoppling centralt för
            att kunna ta del av de olika informationsflödena. Genom att möjligheterna
            för bredband i hela Sverige öppnas upp skapas nya möjligheter
            till både kommunikation och företagande. Sverige behöver bra mobila
            och digitala kommunikationer med god geografisk täckning som har
            en till­räcklig kapacitet när allt fler använder mobil och digital
            teknik.
          </p>
          <p xml:id="i-Uu3EmJdcgtuxqkdCpsConZ">
            Sverige ska därför ha en digital uppkoppling i världsklass. Bredband
            och annan digi­tal uppkoppling är i dag en lika viktig del i infrastrukturen
            som el- och vägnäten. En god utbyggnad är viktigt för såväl privatpersoner
            som företag och oerhört viktigt för regional tillväxt. Glesbygden
            måste få bättre it-kapacitet och statens huvudsakliga uppgift
            bör vara att skapa förutsättningar genom att undanröja hinder
            för utvecklingen, men även att stötta där lönsamheten i utbyggnad
            är bristfällig.
          </p>
          <head type="h2" xml:id="i-8EEsnovA1gzNVfUgCsrFR">
            Fungerande grundläggande samhällsservice
          </head>
          <p xml:id="i-8qQJ44nQsUxTV8LkAmWzbS">
            Det ska vara möjligt att bo och arbeta var man vill och samtidigt
            ha tillgång till en fun­gerande grundläggande samhällsservice
            på rimligt avstånd. Detta gäller såväl myndig­heter som kommunal
            och kommersiell service. På landsbygden har framför allt service­lösningar
            som bygger på lokala förutsättningar och samverkan med företagare
            och civil­samhället möjlighet att bli långsiktiga och bärkraftiga.
          </p>
          <p xml:id="i-Cd9XnjuJU5itSJNsXiEqCr">
            Det är viktigt att statens service till medborgarna som successivt
            har försvunnit från stora delar av landet, t.ex. polisen, Arbetsförmedlingen
            och Migrationsverket, i möjlig­aste mån upprätthålls. För att
            kunna erbjuda en god kvalitet och effektivitet kan detta ske i
            en gemensam organisation så som beslutats i lokala servicecenter
            i enlighet med det s.k. januariavtalet.
          </p>
          <p xml:id="i-5eitUKFjFVNERx5QcQUCrw">
            Det är också fortsatt viktigt med god tillgång till posttjänster
            och digital infrastruktur för att människor ska kunna bo och verka
            i hela landet. Även om företag är internetbase­rade kommer de
            inte ifrån att de måste använda posttjänster för att leverera
            och frakta varor. Det är därför viktigt för företagen och enskilda
            att det finns väl fungerande posttjänster i Sverige.
          </p>
          <head type="h2" xml:id="i-SaXGdspZ3eCZLiUYLipHWL">
            Ett hållbart Sverige för människor, djur och natur
          </head>
          <p xml:id="i-VraxcUY1QXMXhQ2gvcVVr2">
            Jordbruket ger jobb, mat och biologisk mångfald. Fler människor
            i världen får bra mat med hjälp av marknadskrafter, frihandel
            och hållbar produktion. I Sverige vill vi att hela landets utvecklingskraft
            tas till vara. Jordbruksföretag är viktiga för en levande lands­bygd,
            för arbetstillfällen, för den biologiska mångfalden och för att
            vi ska ha bra mat på bordet.
          </p>
          <p xml:id="i-W5qq2Fi4ggkxTYvEwFY7p5">
            Som liberaler tror vi på marknaden i stället för på stöd och
            subventioner. Genom frihandel och hållbar produktion får fler
            i världen tillgång till bra mat. Forskning och utveckling driver
            på. Bioteknik (GMO) kan bidra till bättre skördar och näringsinnehåll.
            För att förbättra för svenskt jordbruk vill vi sänka skatten på
            jobb och företagande.
          </p>
          <p xml:id="i-H6szTtQeqBooPEfoTMvE7C">
            Den svenska livsmedelsproduktionen skulle med en mer företagsvänlig
            politik ha goda förutsättningar att utvecklas där det svenska
            jordbrukets fördelar bättre tas till vara. Sverige har EU:s bästa
            djurskydd, låg användning av antibiotika, stor miljöhänsyn och
            ett smittskydd i världsklass. Livsmedelsförädlingen är en sektor
            med stor geografisk spridning, vilket gör att branschen kan bidra
            till att skapa arbetstillfällen i hela landet. Den matbaserade
            turismen är också en viktig sektor som kan ge ökade möjligheter
            till fler jobb och stärka Sveriges position som matnation.
          </p>
          <p xml:id="i-GA3JPbiayHBvj7DHFHNCxG">
            Liberalerna värnar äganderätten. Miljö- och naturvårdsinsatser
            ska genomföras i god dialog med markägare som har förvaltat och
            skött sin skog och jord genom många gene­rationer. Vi ser positivt
            på utveckling av LIS-områden för att öka attraktiviteten till
            bosättning på landsbygden, men dessutom behövs en grundläggande
            översyn av strand­skyddsreglerna. Småskalig kraftproduktion ska
            ha tillstånd enligt miljöbalken, men det är orimligt att den prövas
            efter samma mall som storskalig produktion.
          </p>
          <head type="h2" xml:id="i-6RAmPV5pwjdjJ4xCkudruM">
            Kultur är en investering för framtiden
          </head>
          <p xml:id="i-JQNbMpvFDqFeFu8NrRFqY8">
            Att skapa utrymme för kvalitetskultur i hela landet är en viktig
            kulturpolitisk uppgift. Det offentliga stödet till kulturen kommer
            från både stat, regioner, landsting och kom­muner. Alla offentliga
            aktörer har ansvar för att tillskapa goda möjligheter för ett
            rikt kulturliv med både bredd och djup. I detta har kultursamverkansmodellen
            en nyckelroll.
          </p>
          <p xml:id="i-Vgh4VqLkvLxt5YQqdpLdNK">
            Kulturpolitiken bör i princip vara generell. Selektiva urvalsprinciper
            måste tillämpas restriktivt. Det nationella stödet bör fördelas
            med större förtroende för de lokala och regionala kompetenserna.
            Det statliga kulturstödet måste också präglas av långsiktighet.
            En liberal uppgift i alla kommuner är att ta ansvar för att medborgarna
            får en god till­gång till ett rikt kulturliv i hela landet.
          </p>
        </div>
        <div type="motSignatures">
          <list>
            <item xml:id="i-8jWBTyCeEGvFzA6nbd7DJ3">
              Johan Pehrson (L)
            </item>
            <item xml:id="i-U16fxqTANhVJ3ARUs6JGUq">
              Maria Nilsson (L)
            </item>
            <item xml:id="i-CuWCyL6V7FngcbkWeJZNA4">
              Lina Nordquist (L)
            </item>
            <item xml:id="i-DiJFjELr4DzvkbDdxJwwSD">
              Tina Acketoft (L)
            </item>
            <item xml:id="i-4FvtVFk9efkDEN3yEruR5n">
              Maria Arnholm (L)
            </item>
            <item xml:id="i-LmLhvTNmyhcSi9FopMgqQ9">
              Gulan Avci (L)
            </item>
            <item xml:id="i-6YcH6QBa6TV9GJKJ6yTx88">
              Jan Björklund (L)
            </item>
            <item xml:id="i-FahgZZXhppfMb74j42LiBm">
              Juno Blom (L)
            </item>
            <item xml:id="i-BLL37SS43tYDhkKMi1mKqz">
              Bengt Eliasson (L)
            </item>
            <item xml:id="i-BHw66DWkZ4GpjqZ9yoTd3N">
              Joar Forssell (L)
            </item>
            <item xml:id="i-275XDma4vqnPjVFhBHd3oE">
              Helena Gellerman (L)
            </item>
            <item xml:id="i-4XeGVvWMcGSXkkpctBijFo">
              Roger Haddad (L)
            </item>
            <item xml:id="i-UmftFTQAygMmNrURCVEmBv">
              Robert Hannah (L)
            </item>
            <item xml:id="i-fMC7vpjeKCiQsvhLWsTZm">
              Fredrik Malm (L)
            </item>
            <item xml:id="i-PpZjpq6TifpP2jKsP9KF6u">
              Christer Nylander (L)
            </item>
            <item xml:id="i-SDheM6B6CJ3zj9xXVfrXtm">
              Mats Persson (L)
            </item>
            <item xml:id="i-AU4hyi2tt5Bm9JJDVt6XNh">
              Arman Teimouri (L)
            </item>
            <item xml:id="i-FVpFtQcQGKTXXCwXnTJKKV">
              Barbro Westerholm (L)
            </item>
            <item xml:id="i-MXZW7BU9ZdMem6Hbu6zDCN">
              Allan Widman (L)
            </item>
          </list>
        </div>
      </div>
    </body>
  </text>
</TEI>
