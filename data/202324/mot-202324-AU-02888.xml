<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-AU-02888">
  <teiHeader>
    <fileDesc>
      <titleStmt>
        <title>med anledning av prop. 2023/24:128 En arbetslöshetsförsäkring baserad på inkomster</title>
        <author corresp="i-XNt7eWTuNMW1Ce4R4bYMT">av Leila Ali Elmi m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2888 av Leila Ali Elmi m.fl. (MP)</title>
          <idno type="rdwebb">HB022888</idno>
          <rs type="number">2888</rs>
          <orgName type="comitteeAbbreviation">AU</orgName>
          <ref type="dokument_url_text">https://data.riksdagen.se/dokument/HB022888/text</ref>
          <ref type="dokument_url_html">https://data.riksdagen.se/dokument/HB022888</ref>
          <ref type="dokumentstatus_url_xml">https://data.riksdagen.se/dokumentstatus/HB022888</ref>
          <ref type="pdf">https://data.riksdagen.se/fil/E12C9D24-C888-475F-A1B0-79BF151C2DE6</ref>
          <ref type="docx">https://data.riksdagen.se/fil/421B57D5-D6DB-49F1-AAE0-87F47342F78A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XNt7eWTuNMW1Ce4R4bYMT</idno>
            <name>Leila Ali Elmi</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-4K631U2FyQthafuME3cNGX</idno>
            <name>Janine Alm Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-R1Vn1Lw6jr8YHTAmgGqoM4</idno>
            <name>Mats Berglund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-UKwTzPXeWLH6xdrcGZrHTo" type="basedOn"/>
        <correspContext corresp="i-UKwTzPXeWLH6xdrcGZrHTo">
          <ref>Proposition 2023/24:128</ref>
        </correspContext>
        <correspAction xml:id="i-8kJbwobRx6g6o8wk61gFC4" type="signed"/>
        <correspContext corresp="i-8kJbwobRx6g6o8wk61gFC4">
          <note type="signatory" corresp="i-XNt7eWTuNMW1Ce4R4bYMT"/>
          <note type="signatory" corresp="i-4K631U2FyQthafuME3cNGX"/>
          <note type="signatory" corresp="i-R1Vn1Lw6jr8YHTAmgGqoM4"/>
          <note type="signatory" corresp="i-X9jqcGenibr5tWEbnZgddm"/>
        </correspContext>
        <correspAction xml:id="i-4GF5MDLeo5vqdbnkzXjj1c" type="submitted">
          <date when="2024-04-24"/>
          <time when="18:18:13"/>
        </correspAction>
        <correspAction xml:id="i-R5q8ep8BRdhU7W7e5hAtAf" type="reviewed">
          <date when="2024-04-30"/>
          <time when="16:33:21"/>
        </correspAction>
        <correspAction xml:id="i-EuCkAE9NrifMoansg2BrXp" type="dismissed">
          <date when="2024-05-02"/>
        </correspAction>
        <correspAction xml:id="i-7GW5etUCnoq3rMQEwd1Uq4" type="referred">
          <date when="2024-05-03"/>
        </correspAction>
        <correspAction xml:id="i-YUWv4CRE7Sxrrq4zqaCacH" type="assigned">
          <date when="2024-05-03"/>
          <time when="09:59:53"/>
        </correspAction>
        <correspContext corresp="i-YUWv4CRE7Sxrrq4zqaCacH">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-9qy7ooPBokcsQHz9ysSZbH" type="behandlas_i"/>
        <correspContext corresp="i-9qy7ooPBokcsQHz9ysSZbH">
          <ref type="uppgift">2023/24:AU9</ref>
          <ref type="ref_dok_id">HB01AU9</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">AU9</ref>
          <ref type="ref_dok_titel">En arbetslöshetsförsäkring baserad på inkomster</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:2888 av Leila Ali Elmi m.fl. (MP)
          med anledning av prop. 2023/24:128 En arbetslöshetsförsäkring
          baserad på inkomster
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Ej6qLuprCjKZFVYchLNkYR">
            Förslag till riksdagsbeslut
          </head>
          <list>
            <item xml:id="i-4vU1CZ6f9AVXKahUgzvbL5" sortKey="Yrkande 1">
              Riksdagen ställer sig bakom det som anförs i motionen om förslaget
              om brantare nedtrappning än i dag och tillkännager detta för regeringen.
            </item>
          </list>
          <list>
            <item xml:id="i-JkGCNem9zLV4Y99krLL2NG" sortKey="Yrkande 2">
              Riksdagen ställer sig bakom det som anförs i motionen om förslag
              till olika ersättningsperioder i arbetslöshetsförsäkringen och
              tillkännager detta för regeringen.
            </item>
          </list>
          <list>
            <item xml:id="i-PwaHMiW2ZFEs6cffEgyBCk" sortKey="Yrkande 3">
              Riksdagen ställer sig bakom det som anförs i motionen om att
              ersättningsperioden för arbetslösa med arbetslöshetsersättning
              även i fortsättningen bör vara 300 dagar och tillkännager detta
              för regeringen.
            </item>
          </list>
          <list>
            <item xml:id="i-EEzD2FuqBT91PU8au7wfV8" sortKey="Yrkande 4">
              Riksdagen ställer sig bakom det som anförs i motionen om 20 år
              som nedre åldersgräns och om att den övre åldersgränsen bör följa
              rätten att kvarstå i anställning och tillkännager detta för regeringen.
            </item>
          </list>
          <list>
            <item xml:id="i-E4uTzgxz5RMqZiAN6MpKAu" sortKey="Yrkande 5">
              Riksdagen ställer sig bakom det som anförs i motionen om att
              bibehålla förlängning av arbetslöshetsersättning för föräldrar
              med barn och tillkännager detta för regeringen.
            </item>
          </list>
          <list>
            <item xml:id="i-BiSRY32cK2dveJP1z4v97p" sortKey="Yrkande 6">
              Riksdagen ställer sig bakom det som anförs i motionen om att
              stipendier för konstnärliga utövare ska räknas som överhoppningsbar
              tid och tillkännager detta för regeringen.
            </item>
          </list>
          <list>
            <item xml:id="i-Wq8THQjn3F8qNEb3mv95z9" sortKey="Yrkande 7">
              Riksdagen ställer sig bakom det som anförs i motionen om att
              det tillfälliga undantag som gjordes under pandemin kopplat till
              vilandeförklaring av företag bör permanentas och tillkännager
              detta för regeringen.
            </item>
          </list>
          <list>
            <item xml:id="i-86oE1mmsWJ9tMoaQw2TepR" sortKey="Yrkande 8">
              Riksdagen ställer sig bakom det som anförs i motionen om att
              regelverket ska innefatta möjlighet att utföra enstaka uppdrag
              under ett tillfälligt uppehåll i verksamheten och tillkännager
              detta för regeringen.
            </item>
          </list>
          <list>
            <item xml:id="i-Ew2ek61qHzRWG6MWAQVy6y" sortKey="Yrkande 9">
              Riksdagen ställer sig bakom det som anförs i motionen om att
              regelverket ska innefatta möjlighet att utföra vissa åtgärder
              under avveckling av verksamheten och tillkännager detta för regeringen.
            </item>
          </list>
          <list>
            <item xml:id="i-9fF419cNQoFkmaGaDitkqx" sortKey="Yrkande 10">
              Riksdagen ställer sig bakom det som anförs i motionen om att
              etableringsersättning även i fortsättningen ska kunna utgöra överhoppningsbar
              tid och tillkännager detta för regeringen.
            </item>
          </list>
          <list>
            <item xml:id="i-Au5dBgBtgcZyimwVTLSS6Y" sortKey="Yrkande 11">
              Riksdagen ställer sig bakom det som anförs i motionen om medföljande
              till biståndsarbetare och tillkännager detta för regeringen.
            </item>
          </list>
          <list>
            <item xml:id="i-DmsREyHaLXTBb8symSoYtA" sortKey="Yrkande 12">
              Riksdagen ställer sig bakom det som anförs i motionen om att
              se över frågan om arbetslöshetsförsäkring efter studier och tillkännager
              detta för regeringen.
            </item>
          </list>
          <list>
            <item xml:id="i-A7dh9goJHi3DCKs29V6Yn8" sortKey="Yrkande 13">
              Riksdagen ställer sig bakom det som anförs i motionen om att
              tillsätta en utredning om ett sammanslaget trygghetssystem och
              tillkännager detta för regeringen.
            </item>
          </list>
          <list>
            <item xml:id="i-CMG25ziG3okmsQ1Cvew1Ry" sortKey="Yrkande 14">
              Riksdagen ställer sig bakom det som anförs i motionen om att
              följa upp förändringarna som görs utifrån jämställdhet och tillkännager
              detta för regeringen.
            </item>
          </list>
          <list>
            <item xml:id="i-2WrisM6tXoqhVzhVJQZvVj" sortKey="Yrkande 15">
              Riksdagen ställer sig bakom det som anförs i motionen om att
              följa upp förändringarna som görs och hur de slår för personer
              med funktionsnedsättning och personer med sjukersättning på deltid
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-M9wm2aGDai7zSmzhgW4tUX" type="h1">
            Motivering
          </head>
          <p xml:id="i-K3KGWTMXZjov7WB4KiD1Cm">
            Det har länge funnits en hel del problem med arbetslöshetsförsäkringen,
            och den har i alltför liten grad varit anpassad till den reella
            situation som många människor har på arbetsmarknaden. Därför är
            det bra att förslag till en förändrad arbetslöshetsförsäkring
            nu läggs. Fler kommer att omfattas än i dag, och försäkringen
            kommer att baseras på inkomster i stället för arbetad tid. Det
            välkomnar vi. Förarbetet till propositionen inleddes under förra
            mandatperioden, när Miljöpartiet ingick i regeringen, då som en
            del i det så kallade januariavtalet. I februari 2018 fick en särskild
            utredare i uppdrag att lämna förslag till en ny effektivare arbetslöshetsförsäkring
            för fler, grundad på inkomster. I uppdraget ingick att lämna förslag
            till en ny lag och förordning om arbetslöshetsförsäkring. Därefter
            har utredningen även fått tilläggsuppdrag.
          </p>
          <p xml:id="i-QMSZgFqgtZmTYBt8FfSRz2">
            Flera av de förslag som nu läggs fram ser vi som rimliga. Miljöpartiet
            anser dock att ersättningsperioden fortsatt bör vara 300 dagar
            och att den avtrappning som föreslås är för brant och riskerar
            att slå hårt mot människor som redan befinner sig i en, eller
            på gränsen till en, utsatt situation.
          </p>
          <p xml:id="i-UM5PbA6UnSB735VsPibsBu">
            Regelverket är komplext och innehåller mycket detaljer. Nivåerna
            kommer att fast­ställas i en kommande förordning. På sikt vill
            Miljöpartiet dock se ett helt annat system där arbetslöshetsförsäkring
            och sjukförsäkring slås ihop till ett och samma trygghets­system.
            I dagsläget är det många människor som faller mellan stolarna,
            bl.a. beroende på om en människa anses ha arbetsförmåga eller
            inte eller i vilken grad. Mycket resurser går till administrativt
            utredande som inte hjälper individen att förändra sin situation.
          </p>
          <p xml:id="i-XgYZLidy7sjkGs7gYWzzKa">
            Regeringen är dessutom på gång att införa försämringar i sjukförsäkringen
            trots att den i hög grad behöver förbättras. Trygghetssystemen
            behöver ses som en helhet, fungera och ge verkligt stöd till de
            som behöver komma vidare ur sin situation till självförsörjning.
          </p>
          <p xml:id="i-AkoNvUu9uhyBqbXNPawfp6">
            Vi är positiva till att övergå till en inkomstbaserad arbetslöshetsförsäkring
            men ser också en hel del problematiska förslag i propositionen.
          </p>
          <head xml:id="i-Ja4vDyNMgqmBzTByspvnCX" type="h2">
            Nej till brantare nedtrappning
          </head>
          <p xml:id="i-AWLn3AMaA1LqdQcRMr3cAp">
            I dagsläget finns en viss nedtrappning av arbetslöshetsförsäkringen
            efter en tid. Efter 300 dagar sänks ersättningen med 10 %, och
            det högsta dagpenningbeloppet sänks efter 100 ersättningsdagar.
          </p>
          <p xml:id="i-MZYbmk2DfwrDNHKaX9y8zN">
            Regeringen föreslår nu att nedtrappningen i arbetslöshetsförsäkringen
            ska bli betydligt brantare än vad den är i dag. Den ska trappas
            ned med 10 procentenheter efter 100 ersätt­ningsdagar i ersättningsperioden
            och med ytterligare 5 % efter 200 ersättningsdagar. Vi motsätter
            oss detta. Regeringen hävdar återkommande att det är incitament
            som behövs för att människor ska komma i arbete och menar lika
            återkommande att en minskad in­komst alltså är ett sådant nödvändigt
            incitament. Tilltron till människor och deras egna drivkrafter
            är låg.
          </p>
          <p xml:id="i-R12tdPsjiDX9hR7aNcH1BM">
            En lång rad fackföreningar protesterar mot detta synsätt och
            poängterar risken för ekonomiska försämringar. Vi håller i hög
            grad med. Vilka konkreta nivåer avtrappningen innebär beror naturligtvis
            på vilken ersättningsnivå man inledningsvis får, men för en person
            som har gått in på låga nivåer och redan har en tuff situation
            blir sänkningen märkbar. Då hjälper det knappast att taket i ersättningen
            höjs eftersom många människor med lägre inkomster aldrig kommer
            att nå upp till det.
          </p>
          <p xml:id="i-4q1LnEQXGZX7dYuV9tuQFN">
            Bland andra lyfter SKR och Akademikerförbundet SSR risken för
            att människor blir hänvisade till försörjningsstöd för att klara
            sin försörjning. På det sättet blir det kommun­erna som får ta
            vid på grund av ett otillräckligt statligt stöd.
          </p>
          <p xml:id="i-VhqNK1goV8bvzt5JVJaAoG">
            När det gäller risken för att människor blir hänvisade till försörjningsstöd
            ska man även komma ihåg att det ena stödet inte ersätter det andra.
            För att få försörjningsstöd behöver en person först göra sig av
            med eventuella tillgångar, inklusive t.ex. en bostads­rätt, och
            hela hushållets inkomster och tillgångar räknas in.
          </p>
          <head xml:id="i-P2z4YB97zhb9rU3PcxcDYy" type="h2">
            Nej till förkortning av ersättningsperiodens längd
          </head>
          <p xml:id="i-3RH3m8c4GP3CbJXRRpnUoK">
            Regeringen inför en trappstege där ersättningsperioden ska förkortas
            beroende på hur lång tid man uppfyllt inkomstvillkoret. Miljöpartiet
            tycker att det är fel väg att gå och anser att samma ersättningsperiod
            ska gälla för alla och fortsätta att vara 300 dagar. Tillsammans
            med rätt kompetens-, utbildnings- och stödinsatser kan tiden i
            arbetslöshet kortas väsentligt. Men vi anser inte att skyddet
            ska begränsas redan från början.
          </p>
          <head xml:id="i-GQXf6K11GxoqaKpjhKzPJK" type="h2">
            Ändra de åldersgränser som föreslås
          </head>
          <p xml:id="i-VbRkzjW53CW31yyKnSpaHD">
            Enligt förslaget ska en sökande ha fyllt 20 år för att kunna
            få ersättning, och den övre åldersgränsen är 66 år. Vi tycker
            i likhet med många remissinstanser att detta är en fel­bedömning.
            I dagsläget finns det ingen sagd gräns för den som har inkomstrelaterad
            a‑kassa, medan den som får grundersättning kan få det från 20
            år.
          </p>
          <p xml:id="i-Uis9erwv3b1Agga1xZ1sAx">
            Kritik mot den nedre föreslagna åldersgränsen har lyfts av LO,
            Myndigheten för ung­doms- och civilsamhällesfrågor, Sveriges a-kassor
            och TCO. Vi instämmer och tycker att det är rimligt att ta bort
            denna åldersgräns. Det skulle uppfattas som väldigt märkligt att
            unga människor som börjat jobba men som blir arbetslösa inte har
            samma rätt som sina äldre kollegor. Det skulle med rätta uppfattas
            som åldersdiskriminering.
          </p>
          <p xml:id="i-3JKWswt6NgZ1GyKKfyL4XV">
            Den övre åldersgränsen anser vi inte ska gå vid 66 år, eftersom
            arbetslivet inte behöver ta slut just vid 66. Betydligt rimligare
            är att åldersgränsen följer rätten att kvarstå i anställning,
            vilket t.ex. föreslås av Saco, Sveriges universitetslärare och
            forskare och Pensionsmyndigheten. Vi vet dessutom att det finns
            åldersdiskriminering på arbets­marknaden och att Sverige ligger
            högt här. Personer som har en lång arbetslivserfarenhet har mycket
            att bidra med högre upp i åren, och Miljöpartiet vill att yrkeslivet
            ska kunna fortsätta längre för de som vill.
          </p>
          <p xml:id="i-NFnG2pVr2rr3e42yiJcerN">
            Att ha åldersgränser som inte är befogade blir åldersdiskriminering.
          </p>
          <head xml:id="i-CfyyYfgczuVi9zgPkXzxVP" type="h2">
            Förlängning för föräldrar till barn under 18 år
          </head>
          <p xml:id="i-RxcPL56EQjbcs3xdbbPpMB">
            Enligt dagens regler har föräldrar till barn under 18 år rätt
            till en förlängd ersättnings­period med 150 dagar. Detta föreslår
            regeringen ska tas bort. Några remissinstanser, bl.a. Socialstyrelsen,
            anser att det närmare bör analyseras vad detta innebär ur ett
            barn­perspektiv. Akademikerförbundet SSR säger nej till att ta
            bort detta, och det är knappast svårt att förstå att ett förbund
            som organiserar socialarbetare ser att detta är viktigt. Att ha
            tillgång till fler dagar betyder inte att man måste använda sig
            av dem; självklart är föräldrar arbetssökande under samma premisser
            som alla andra. Men det ger ett extra skydd som kan öka tryggheten
            för både föräldrar och barn. För den som är arbetslös en längre
            tid är situationen ofta väldigt pressad. Att ha ytterligare tid
            innan a‑kassedagarna ”tar slut” innebär i sig i vart fall en mindre
            oro.
          </p>
          <head xml:id="i-3tTMbdHM51tcnRgvpGKmHM" type="h2">
            Tid med konstnärsstipendier måste anses som överhoppningsbar
            tid
          </head>
          <p xml:id="i-L27FA7Q5fEFucMyLbCR53r">
            När den så kallade ramtiden ska fastställas finns det situationer
            som anses vara över­hoppningsbara. En uppräkning av dessa situationer
            görs på sidan 166 i propositionen.
          </p>
          <p xml:id="i-UTQHRwk9uKnw4dmXjBesj">
            Det handlar om månader som undantas från att sökanden ska ha
            haft en viss minsta inkomst av förvärvsarbete per månad som krävs
            för att uppfylla ett inkomstvillkor.
          </p>
          <p xml:id="i-Ri9bKE8HpJqZ2DomsG51Jj">
            Konstnärsnämnden, TCO, Konstnärliga och litterära yrkesutövares
            samarbets­nämnd och Fackförbundet Scen &amp; Film anser att även
            perioder med statliga stipendier ska kunna räknas som överhoppningsbar
            tid. Vi kan inte se att regeringen bemött denna frågeställning.
          </p>
          <p xml:id="i-9fDp9qBYYJZDhxQuMWizqQ">
            För att fånga in de konstnärliga yrkenas villkor är det angeläget
            att tid med konstnärs­stipendier även anses som överhoppningsbar
            tid. Konstnärers villkor är speciella, och ofta är de ekonomiska
            villkoren tuffa. Att vara tveksam till att våga söka stipendium
            som ger möjlighet att arbeta friare under en viss tid skulle vara
            illa för konstnärliga yrken. Frågan om kopplingen till socialförsäkringssystemet
            vad gäller stipendier är också något som måste förbättras framöver.
            Behovet av förändring av regelverk när det gäller längre stipendier
            lyftes i den statliga utredningen SOU 2018:23. Det finns också
            ett fördjupat resonemang om stipendier i SOU 2023:30. Vi anser
            att tid med stipendier för konstnärliga utövare ska räknas som
            överhoppningsbar tid.
          </p>
          <head xml:id="i-QXTHcMmf3y5PW74ABZgEVP" type="h2">
            Att inte behöva ge upp företag i onödan
          </head>
          <p xml:id="i-N618NBtKYXd5JAzADY9z8T">
            Under covidpandemin infördes en tillfällig bestämmelse i förordningen
            om arbetslöshets­försäkring som möjliggjorde för företagare som
            vilandeförklarade sina företag att vidta vissa begränsade marknadsföringsåtgärder
            i näringsverksamheten och ändå anses vara arbetslösa och inte
            förlora rätten till a-kassa.
          </p>
          <p xml:id="i-Ddm8vVabzgTt2a6wJKS72F">
            Bestämmelsen upphörde att gälla den 31 december 2023. Klys, Konstnärliga
            och litterära yrkesutövares samarbetsnämnd, även #Uppropförenskildafirmor
            och Fack­förbundet Scen och film anser att detta bör permanentas.
            De anser även att det bör vara tillåtet att utföra enstaka uppdrag
            under ett tillfälligt uppehåll i en näringsverksamhet. Vi instämmer
            i detta. Att helt tvingas stänga dörren till verksamhet som kan
            leda till ytterligare arbete är inte klok politik; det är det
            tvärtom om en dörr kan hållas på glänt.
          </p>
          <p xml:id="i-MWMbPfRthoVc1wKJuVFfgZ">
            Det tillfälliga undantag som gjordes under pandemin bör permanentas.
            Vi anser också att det ska vara möjligt att utföra enstaka uppdrag
            under ett tillfälligt uppehåll i verksamheten, liksom möjlighet
            till åtgärder under avveckling, något som också lyfts av flera
            remissinstanser.
          </p>
          <head xml:id="i-284wGDaMhrgDBjKkYTuDV1" type="h2">
            Tid med etableringsersättning måste även fortsatt kunna utgöra
            överhoppningsbar tid
          </head>
          <p xml:id="i-JViLro1tcMF9YDNQFnKYPi">
            Bland de olika situationer som hittills betraktas som överhoppningsbar
            tid finns etable­ringsinsatser för vissa nyanlända invandrare.
            Det är anmärkningsvärt att regeringen nu väljer att ta bort dessa.
            Visserligen resonerar man att det är osannolikt att ett inkomst­villkor
            ska kunna ha uppfyllts före eller under tiden med etableringsinsatser.
            Det är dock långt ifrån omöjligt, och därför bör det finnas kvar.
            Arbetslöshetsersättningen är ett viktigt skydd, och vi har svårt
            att förstå varför denna grupp skulle uteslutas, även om det inte
            rör många. Vi anser därför att tid med etableringsersättning även
            fortsatt ska kunna utgöra överhoppningsbar tid.
          </p>
          <head xml:id="i-4vrgbdKSzsH24P5qoCzEoD" type="h2">
            Biståndsarbetare och medföljande
          </head>
          <p xml:id="i-RSzXkk2H8QRDnHkVMqzKn">
            Bland de situationer som kan klassas som s.k. överhoppningsbar
            tid vid fastställande av ramtiden finns situationen när en person
            haft biståndsarbete utomlands som Sida eller någon annan statlig
            myndighet har stått för lönekostnaden för. Det har hittills även
            gällt medföljande, vilket regeringen föreslår nu ska ändras. Regeringen
            menar att en begräns­ning bör införas på 10 år, vilket skulle
            motsvarar två perioder som följer på varandra eftersom perioder
            vid förordnanden brukar vara fem år. Sida och Sveriges universitets­lärare
            och forskare lyfter att tiden för medföljare fortsatt bör vara
            obegränsad. Det är onödigt att införa en begränsning som kan försvåra
            möjligheten att rekrytera personer till viktiga uppdrag och tjänster,
            och därför anser vi att den bör tas bort.
          </p>
          <head xml:id="i-RJFhtdhZcaf7PMmy3CGRPT" type="h2">
            Se över arbetslöshetsförsäkringen kopplad till studier
          </head>
          <p xml:id="i-4d9taoKQxNT3LAG9uasJk5">
            Att studera heltid är överhoppningsbar tid, men däremot finns
            det inget studerandevillkor. Kopplingen mellan arbetslöshetsförsäkringen
            och studier lyfts av TCO, LO och Sveriges förenade studentkårer
            som anser att regelverket behöver ändras. Vi håller med. Studier
            bör på lämpligt sätt också ligga till grund för arbetslöshetsersättning.
            Den som är ny på arbetsmarknaden efter studier har ett tydligt
            behov av skyddsnät. Det fanns ett stude­randevillkor i Sverige
            fram till 2007. Regeringen anser att frågan ligger utanför denna
            produkt. Vi anser dock att regeringen bör se över även denna fråga
            framöver.
          </p>
          <head xml:id="i-ULguJARqXmVvwnnKrNkoTu" type="h2">
            Miljöpartiet vill se ett sammanslaget system vid arbetslöshet
            och sjukdom
          </head>
          <p xml:id="i-NpCfoQL9xvjKf3v4e4jfqH">
            Miljöpartiet vill på sikt reformera dagens trygghetssystem genom
            att slå samman arbets­löshetsförsäkringen och sjukförsäkringen
            till en gemensam trygghetsförsäkring, s.k. arbetslivstrygghet.
            Försäkringen ska skötas av en och samma myndighet. Vi anser att
            vinsterna med ett sammanslaget system är stora. Människor ska
            inte bollas mellan myndig­heter när de behöver samhällets stöd.
            Vi menar att en samlad försäkring skulle stärka människors trygghet
            och tilltro till systemet. Med en sådan lösning skulle människor
            inte riskera att hamna mellan stolarna. Det skulle också leda
            till minskad administration, skapa mer samverkan och ge den enskilde
            möjlighet att få mer individanpassat stöd.
          </p>
          <p xml:id="i-Btu5egWXktkdTbDWuwLBqn">
            Miljöpartiet anser att en sådan utredning behöver tillsättas.
          </p>
          <p xml:id="i-91WUNUZx678wM5s3svMVkn">
            Det system med en ny arbetslöshetsförsäkring som regeringen inför
            inom arbets­löshetsförsäkringen är en förbättring på flera sätt,
            men det täcker inte upp på alla fronter. Samtidigt aviserar regeringen
            att man vill ta steg tillbaka när det gäller sjukförsäkringen.
            Detta oroar givetvis många människor.
          </p>
          <p xml:id="i-CXu9BEcjtLgeJNwYkHqEZt">
            Många befinner sig också i en limbosituation när Arbetsförmedlingen
            och Försäkringskassan gör olika bedömningar av människors arbetsförmåga.
            Detta gör att de inte får tillgång till rätt insatser och ibland
            står helt utan stöd. Vi hoppas att fler kan se vinsten med ett
            sammanhållet system, både för individer och för samhället.
          </p>
          <head xml:id="i-YZ41MzBSc39YJnGNuawevK" type="h2">
            Följ upp de förändringar som görs
          </head>
          <p xml:id="i-WjaPqn8xT8y8ukvZGzmJqQ">
            Det finns en risk att den nya arbetslöshetsförsäkringen i sin
            helhet kommer att vara bättre för män än för kvinnor och därmed
            ha ett dåligt jämställdhetsperspektiv. Vi anser därför att lagen
            bör följas upp ur jämställdhetsperspektiv, och det är angeläget
            att analysera vilka förändringar som behöver göras för att utjämna
            skillnaderna.
          </p>
          <p xml:id="i-KYrFLkm8CAK47VHKz7K2Qf">
            Vi anser också att den nya lagen behöver utvärderas angående
            hur den slår för personer med funktionsnedsättning, och de som
            är deltidssjukskrivna t.ex. med sjukersättning, i kombination
            med andra insatser som görs för de som är i den situationen. Personer
            med funktionsnedsättning har i lägre utsträckning än andra arbete.
            Det handlar om diskrimi­nering, nedmonterade stödfunktioner på
            Arbetsförmedlingen och dåligt fungerande stöd för hjälpmedel.
            Frustrationen i funktionsrättsrörelsen är stor över att många
            inte har möj­lighet att arbeta utifrån den arbetsförmåga de har.
            Det ser vi som ett viktigt utvecklings­område
            <ref target="i-2xcnfgXnZDVEHa9C5vUvkD">
              [1]
            </ref>
          </p>
          <p xml:id="i-8tESoehYkVNvJgfExTgXek">
            Vi anser sammanfattningsvis att regeringen bör återkomma med
            förslag och åtgärder i enlighet med vad vi anför ovan.
          </p>
        </div>
        <div type="motSignatures">
          <list>
            <item xml:id="i-PYN9amjF8ZfwGi58RUnHUA" who="i-XNt7eWTuNMW1Ce4R4bYMT">
              Leila Ali Elmi (MP)
            </item>
            <item xml:id="i-31iVL2JXzGBQS7BnWAiCZy" who="i-4K631U2FyQthafuME3cNGX">
              Janine Alm Ericson (MP)
            </item>
            <item xml:id="i-Qw8CvWgaZmFrcmBeEf39v7" who="i-R1Vn1Lw6jr8YHTAmgGqoM4">
              Mats Berglund (MP)
            </item>
            <item xml:id="i-BNG9YwnwQTmzxEyFb2GeQR" who="i-X9jqcGenibr5tWEbnZgddm">
              Annika Hirvonen (MP)
            </item>
          </list>
        </div>
        <div type="motNotes">
          <noteGrp>
            <note xml:id="i-2xcnfgXnZDVEHa9C5vUvkD">
              [1] En del förslag till förbättringar för personer med funktionsnedsättning
              kopplade till arbete lyfter vi i kommittémotion 2022/23:2264 Samma
              rätt till arbete för personer med funktionsnedsättning av Ulrika
              Westerlund m.fl. (MP).
            </note>
          </noteGrp>
        </div>
      </div>
    </body>
  </text>
</TEI>
