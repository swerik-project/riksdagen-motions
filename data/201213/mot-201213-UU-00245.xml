<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00245">
  <teiHeader>
    <fileDesc>
      <titleStmt>
        <title>Demokrati och mänskliga rättigheter i Nordafrika och Mellanöstern</title>
        <author corresp="i-DJgH7q21vrKJDYHFpgpTiX">av Penilla Gunther (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Demokrati och mänskliga rättigheter i Nordafrika och Mellanöstern</title>
          <idno type="rdwebb">H002U245</idno>
          <rs type="number">U245</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U245/text</ref>
          <ref type="dokument_url_html">http://data.riksdagen.se/dokument/H002U245</ref>
          <ref type="dokumentstatus_url_xml">http://data.riksdagen.se/dokumentstatus/H002U245</ref>
          <ref type="doc">http://data.riksdagen.se/fil/72B729E0-90D7-49B1-AE46-FF3DE88E5FC5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4PySsJQwv1JygaJS4wEEfK" type="signed"/>
        <correspContext corresp="i-4PySsJQwv1JygaJS4wEEfK">
          <note type="signatory" corresp="i-DJgH7q21vrKJDYHFpgpTiX"/>
        </correspContext>
        <correspAction xml:id="i-7geDdLSbMcoHFS13cRnKU7" type="numbering">
          <date when="2012-10-05"/>
        </correspAction>
        <correspAction xml:id="i-8razWAd5YyyMiWFGhZomcV" type="submission">
          <date when="2012-10-04"/>
        </correspAction>
        <correspAction xml:id="i-8ZNMGgtJxSH53QYQL7BCia" type="transfer">
          <date when="2012-10-03"/>
        </correspAction>
        <correspAction xml:id="i-fDgcT2HRPincCmB5au4gf" type="assigned"/>
        <correspContext corresp="i-fDgcT2HRPincCmB5au4gf">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-K4ub5yiNENvbXo5guKjERs" type="motHeader"/>
      <div xml:id="i-Ae17NP7Dee79iFohrQyobR" type="motBody">
        <div xml:id="i-PFvDjusUeTXJwNGjdZ1Ns8" type="motProposal" subtype="förslag">
          <head xml:id="i-Tyn4nVLr1iNWdS4xuNVzVV">
            Förslag till riksdagsbeslut
          </head>
          <list xml:id="i-RJZJPw9Gz57KaZW2XHnxVy" style="ol">
            <item xml:id="i-nicfYkyRHupjvkELPQj3S">
              Riksdagen tillkännager för regeringen som sin mening vad som
              anförs i motionen om att genom demokratiinsatser och insatser
              för att främja mänskliga rättigheter inom ramen för det svenska
              utvecklingssamarbetet verka för att stärka kvinnors rättigheter
              i Nordafrika och Mellanöstern.
            </item>
            <item xml:id="i-VdFWdjz4VBYyMf68SdseFV">
              Riksdagen tillkännager för regeringen som sin mening vad som
              anförs i motionen om att i större utsträckning nyttja det särskilda
              demokratistödet till svenska partiknutna organisationer (PAO)
              för att öka kvinnors och unga människors deltagande i nuvarande
              och framtida reformprocesser i Nordafrika och Mellanöstern.
            </item>
          </list>
        </div>
        <div xml:id="i-6fLnSnX93XYfJ4qxnofGWp" type="motContent">
          <head xml:id="i-UXP67RuofatEfv7yMKesh2" type="h1">
            Motivering
          </head>
          <p xml:id="i-U1HVaDFUPQ5AmDgQ886XSM">
            Drygt ett och ett halvt år har nu gått sedan den arabiska våren
            tog sin början i Tunisien. Ett och ett halvt år sedan många medborgare
            i Nordafrikas och Mellanösterns ofta icke-demokratiska stater
            började göra demokratiseringsanspråk och ställa krav på mänskliga
            fri- och rättigheter. Sedan dess har många steg tagits mot mer
            demokratiska och pluralistiska samhällen i regionen. I Marocko
            har en ny konstitution, som bitvis är ett steg i rätt riktning
            mot ökat folkstyre, antagits efter folkomröstning. Fria och öppna
            president- och parlamentsval har för första gången hållits i tidigare
            enpartistater såsom Egypten.
          </p>
          <p xml:id="i-8Gmmy4iK7FcCCTrtd3N5Vz">
            Men även om de begynnande reformeringsprocesserna i flera av
            regionens länder är positiva återstår mycket att göra, i synnerhet
            för regionens kvinnor. Situationen för flera av dessa länders
            kvinnor tycks inte ha förbättrats eller till och med kommit att
            förvärras under de senaste 18 månaderna. För även om principen
            om jämlikhet mellan könen ryms inom Marockos nya konstitution,
            återfinns endast en kvinna i dagens marockanska regering. Detta
            är sex färre kvinnliga ministrar än för bara några år sedan. I
            2012 års presidentval i Egypten återfanns inte en enda kvinna
            bland de 13 slutgiltiga presidentkandidaterna, av vilka Muslimska
            brödraskapets Muhammed Mursi gick segrande ur striden, trots den
            viktiga roll som den egyptiska kvinnorörelsen kom att spela under
            de folkliga protester som föranledde diktatorn Hosni Mubaraks
            fall.
          </p>
          <p xml:id="i-79UR115gFdeZC838Tkyfpt">
            Demokrati är dock mer än bara ett politiskt system. Pluralism
            allena garanterar inte existensen av mänskliga fri- och rättigheter.
            Regionens kvinnor är också kraftigt underrepresenterade i andra
            av samhällens offentliga rum, förutom det rent politiska. Det
            finns en rad exempel där kvinnors fri- och rättigheter i större
            utsträckning än tidigare tycks inskränkas, illustrerat bland annat
            av att ett lagförslag om att sänka giftasåldern för kvinnor från
            18 till 14 år har diskuterats. Detta är steg i fel riktning på
            vägen mot ett mer demokratiskt Egypten.
          </p>
          <p xml:id="i-TCvVVaU1MMjDsXmYFGEjyv">
            Att inte låta flickor vara flickor innebär i allt väsentligt
            att man berövar dem deras grundläggande fri- och rättigheter att
            man berövar dem deras värdighet. Barnäktenskap står i strid med
            internationella riktlinjer och (normativ) lagstiftning. Både FN:s
            allmänna deklaration om de mänskliga rättigheterna, FN:s barnkonvention
            och Europeiska konventionen angående skydd för de mänskliga rättigheterna
            och de grundläggande friheterna är mycket tydliga på punkten att
            äktenskap endast kan ingås av myndiga personer (i de flesta stater
            18 år) som ger sitt fulla samtycke. Även FN: s generalförsamling
            liksom Europaparlamentet har tydligt tagit avstånd från barnäktenskap.
          </p>
          <p xml:id="i-LjujMtEn2Lq4iexupRPdQp">
            Kristdemokraterna anser att brist på demokrati och de mänskliga
            fri- och rättigheterna utgör grogrunden för fattigdom, liksom
            det främsta hindret för hållbar utveckling. För oss är fattigdom
            inte endast ekonomisk, utan manifesteras framförallt av ett icke-demokratiskt
            styrelseskick och ofrihet. Med ökad tillgång till de mänskliga
            fri- och rättigheterna minskar människors ekonomiska fattigdom.
            Det omvända sambandet, att ekonomiskt välstånd skulle föda frihet
            och demokrati, är inte givet.
          </p>
          <p xml:id="i-6jwJsAqNhie66CdT7TAb3S">
            Där kvinnors rättigheter inte jämställs med männens hindras en
            verkligt demokratisk och hållbar utveckling. Att kvinnors fri-
            och rättigheter kränks får också samhällsekonomiska följder. Då
            kvinnor exkluderas från eller är underrepresenterade inom skolsystem
            eller arbetsmarknad minskar förutsättningarna för att skapa det
            ekonomiska välstånd som krävs för att skapa demokrati, lyfta människor
            ur fattigdom och skapa utveckling. Uppskattningar från USA: s
            motsvarighet till Sida, Usaid, visar att om tio procent fler flickor
            gick i skolan skulle världens samlade bruttonationalprodukt (BNP)
            öka med i genomsnitt tre procent.
          </p>
          <p xml:id="i-Tyo8qgnccgP4ojrmXQZfsH">
            Om staterna i Nordafrika och Mellanöstern skall kunna ta ytterligare
            steg mot demokrati måste kvinnors fri- och rättigheter till fullo
            respekteras och implementeras. Jag anser att Sverige även i fortsättningen
            bör verka för att underlätta och påskynda att så sker, genom att
            inom ramen för det svenska utvecklingssamarbetet bidra till att
            stärka kvinnors rättigheter i regionen.
          </p>
          <p xml:id="i-CWraMsSdyKwySPrLdYPvz5">
            För att säkerställa att kvinnor och unga människor inkluderas
            i nuvarande och framtida reformprocesser i regionen, ser jag också
            ett behov av ett särskilt stöd till dessa länders parlament och
            politiska partier, så att dessa lättare skall förmå axla ansvaret
            för sina länders potentiella demokratiutveckling. Kristdemokraterna
            vill därför framöver öka nyttjandet av det så kallade särskilda
            demokratistödet till svenska partiknutna organisationer (PAO).
          </p>
          <p xml:id="i-SueBiyMDoBxR2HKN6ZqLEC">
            Dessa organisationer, såsom Kristdemokratiskt Internationellt
            Center (KIC), har ofta ett unikt nätverk av och djupt samarbete
            med demokratikämpar världen över, liksom unika insikter i specifika
            länders och regioners politiska, socioekonomiska och kulturella
            dynamik. Expertis är nödvändig för att inom en specifik kontext
            bidra till att lyfta upp och stärka vissa eftersatta samhällsgruppers
            mänskliga fri- och rättigheter och möjliggöra en plats för dem
            i demokratiska processer. Bland annat kan detta underlättas genom
            att utbilda Nordafrikas och Mellanösterns unga i demokratins grundvalar.
            Då ökar också förutsättningarna för att ungdomarna bättre än nuvarande
            ledare förmår förstå och tillämpa rättsstatsprincipen och principen
            om alla människors fri- och rättigheter den dag de själva kommer
            till makten.
          </p>
          <p xml:id="i-GQQyZpjMm9iNrmoJDdZnkj">
            Genom ökade satsningar på dylika projekt medels PAO tror vi att
            små, men viktiga, steg mot att öka kvinnors och ungas deltagande
            i reformprocesser i Nordafrika och Mellanöstern kan tas. På så
            sätt ökar sannolikheten att såväl kvinnors som ungas rättigheter
            i regionen på sikt stärks.
          </p>
          <p xml:id="i-2F9stDs41bDj25UxhhoPmu">
            Detta bör ges regeringen till känna.
          </p>
        </div>
        <div xml:id="i-P1RUQSDEGtp1U5yoQCw1nS" type="signatureBlock">
          <list xml:id="i-J6wjeUKPhaG2jSrvYFgg6x">
            <item xml:id="i-6xGX7NkadossxtufqWjSZ8" who="i-DJgH7q21vrKJDYHFpgpTiX" type="signature">
              Penilla Gunther (KD)
            </item>
          </list>
        </div>
      </div>
    </body>
  </text>
</TEI>
