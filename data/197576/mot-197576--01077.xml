<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--01077">
  <teiHeader>
    <fileDesc>
      <titleStmt>
        <title>om en reformering av brottmålsprocessen</title>
        <author>av herr Nyquist</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en reformering av brottmålsprocessen</title>
          <idno type="rdwebb">FZ021077</idno>
          <rs type="number">1077</rs>
          <ref type="dokument_url_text">http://data.riksdagen.se/dokument/FZ021077/text</ref>
          <ref type="dokument_url_html">http://data.riksdagen.se/dokument/FZ021077</ref>
          <ref type="dokumentstatus_url_xml">http://data.riksdagen.se/dokumentstatus/FZ021077</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9eC9BPLsrpdJeWTr8iBPeT</idno>
            <name>OLA NYQUIST</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8i5KvYXS3m5Lv3qh2mUSrf" type="signed"/>
        <correspContext corresp="i-8i5KvYXS3m5Lv3qh2mUSrf">
          <note type="signatory" corresp="i-9eC9BPLsrpdJeWTr8iBPeT"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__1077/mot_197576__1077-001.pdf"/>
      <fw xml:id="i-5Xf4csA5ETMbxy4UEyc5DH">
        Motion 1975/76: 1077
      </fw>
      <div xml:id="i-89yWP5cQZkmu4ibpBjGPqh" type="motHeader">
        <div xml:id="i-GKy4pep9BtDn1tB9yDwwfX" type="motTitle"/>
        <div xml:id="i-JH7sXmf7kbuSBCLWLFxTzT" type="motSubmissionInfo"/>
      </div>
      <div xml:id="i-J9BMkpTrAwzBwUni3Vuev5" type="motBody">
        <div xml:id="i-M1v61HXzfDpXCVELVqB5ji">
          <p xml:id="i-R67M1zKPgUjYibUnohxBXG">
            av herr Nyquist om en reformering av brottmålsprocessen
          </p>
          <p xml:id="i-HxMFNPdjywB9ipjhhqF5gG">
            Processen i brottmål utgör en viktig del av samhällets kriminalpolitik.
            Den traditionella straffprocessen — med inriktning på den tilltalades
            skuld och straffet som vedergällning — har alltmer fått ge vika
            för en handläggning som koncentreras på frågan om lämplig åtgärd
            för att förekomma ytterligare brott. Påföljden har kommit att
            anpassas mera till den lagfördes personliga situation än till
            det begångna brottets karaktär. Frihetsberövandet har alltmer
            ersatts av eller kombinerats med olika behandlingsåtgärder i frihet.
            Samtidigt riskeras emellertid att skuld- och påföljdsfrågorna
            vävs samman på ett sätt som allvarligt kan äventyra den enskildes
            rättssäkerhet. I alla rättssamhällen är det självklart att en
            för brott tilltalad person alltid skall förutsättas vara oskyldig
            till dess att hans skuld bevisats och att endast sådana omständigheter
            får redovisas som bevis som har med det aktuella brottet att göra.
            I det anglosaxiska rättssystemet anses denna princip så viktig,
            att inga omständigheter, som har med påföljdsfrågan att göra,
            får behandlas i samband med handläggningen av skuldfrågan. Åklagaren
            får alltså inte som ett bidragande bevis hänvisa till att den
            tilltalade tidigare dömts för ett liknande brott. För att understryka
            principens betydelse har den anglosaxiska processen i brottmål
            delats upp i två från varandra helt skilda etapper. I första omgången
            behandlas endast skuldspörsmålet: skyldig eller icke skyldig.
            Först sedan den tilltalade befunnits skyldig får i en andra etapp
            frågan om lämplig åtgärd (påföljd) tas upp. Det är i första etappen
            otillåtet att upplysa om den tilltalades antecedentia, och någon
            personun- dersökning får inte påbörjas förrän vederbörande bundits
            vid brottet. I det svenska rättssystemet finns inte denna klara
            etappindelning, utan skuld- och påföljdsfrågorna behandlas i ett
            och samma sammanhang, även om skuldfrågan behandlas först och
            därefter påföljdsfrågan. Under de slutliga pläderingarna och vid
            rättens överläggning till dom kan det emellertid inte uteslutas
            att frågorna kan komma att vävas samman. En sammanblandning av
            skuld- och påföljdsfrågorna kan få mycket olyck- liga konsekvenser
            för den tilltalade. Genom att personundersökningen, som beslutas
            av rätten för att få ett bättre underlag för bedömningen av på-
            följdsfrågan, redovisas innan skuldfrågan är avgjord, säger det
            sig självt att undersökningen på ett olyckligt sätt kan medföra
            en social belastning för en tilltalad, som frikänns. Det är vidare
            klart att man genom att införa personundersökningen i processmaterialet,
            innan skuldfrågan avgjorts, fak- tiskt kan bryta den presumtion
            om den tilltalades oskuld som i de flesta rättssystem anses vara
            en grundpelare i medborgarens rättsskydd. Men inte
          </p>
          <pb facs="riksdagen-motions-pdf/data/197576/mot_197576__1077/mot_197576__1077-002.pdf"/>
          <fw xml:id="i-S7poVhWwLTaRdqSrTgBSDM">
            Mot. 1975/76: 1077 14
          </fw>
          <p xml:id="i-BmhD4cb5uT45M6Fc6V2ULB">
            bara detta. I den mån personundersökningen visar på ett behov
            av något slag av behandling/vård kan detta behov tas till intäkt
            för en helhetsbe- dömning av fallet med en uppenbar risk för ett
            minskat krav på bevisning i skuldfrågan. Det kan förefalla bestickande
            att argumentera efter linjen att det visserligen är något tveksamt
            om vederbörande begått brottet, men att hans personliga situation
            är sådan att han är i behov av särskild tillsyn och vård. Inom
            socialrätten, t. ex. inom barnavården, är ett sådant reso- nemang
            acceptabelt och i många fall nödvändigt. Socialvården erbjuder
            också på ett naturligt sätt vårdmöjligheterna. Inom brottmålsprocessens
            ram skall förvisso även rymmas ett hänsynstagande till vård- och
            behandlingsbehovet. Men innan den frågan aktualiseras måste andra
            hänsyn väga tyngre, t. ex. processens betydelse för den allmänna
            brottspreventionen och rättssäker- heten i det enskilda fallet.
            Hänsyn måste också tagas till att kanske flera personer är misstänkta
            för samma brott och att målsägande krävt skadestånd. En sak för
            sig är att en akut vårdsituation måste åtgärdas jämsides med brottmålsprocessen.
            Sammanfattningsvis kan sägas att själva förutsättningarna för
            en pro- gressiv kriminalpolitik på ett olyckligt sätt kan rubbas
            om inte den enskildes rättssäkerhet i alla lägen tryggas. I brottmålsprocessen
            kan fullständiga ga- rantier skapas härför endast om skuldfrågan
            strikt behandlas för sig och påföljdsfrågan först sedan den tilltalade
            bundits vid brottet. Jag är naturligtvis medveten om de praktiska
            konsekvenser och svårigheter som kan vara förenade med ett mer
            eller mindre utpräglat etappsystem. Systemet kan medföra utdragna
            och därmed också dyrare rättegångar. Bl. a. måste möj- lighet
            ges till separata besvär (självständig fullföljd) med anledning
            av skuld- frågans avgörande. Å andra sidan står det klart att
            systemet inte kan an- vändas generellt utan endast beträffande
            kontroversiella och mera allvarliga brott. Alla bötesmål och alla
            erkända mål bör undantas. Kvar står naturligtvis ändå ett relativt
            stort antal fall. Men det ligger också i sakens natur att rättssäkerheten
            har sitt pris. Ser man emellertid till tiden för ett besvärsmåls
            avgörande enligt nuvarande regler och praxis, inte sällan omfattande
            en långt utdragen undersökningsperiod, torde etappsystemet inte
            komma att innebära några orimliga tidsutdräkter. Enligt mitt förmenande
            talar starka skäl för att den berörda frågan närmare utreds. Jag
            ser det inte som någon fördel att det svenska rättssystemet totalt
            omstruktureras i riktning mot det anglosaxiska, men i det anglosaxiska
            systemet (liksom delvis också i t. ex. det norska) finns så värdefulla
            element för rättssäkerhetens tryggande att det bör noga prövas
            i vad mån och i vilken utsträckning de kan inlemmas i det svenska
            systemet. Möjligen kan man finna en god medelväg i ett system
            där det utkristalliseras typiska ”etappfall”, vilka med hänsyn
            till det uppenbara behovet av ingående per- sonundersökningar
            också väl lämpar sig för en uppdelning i processen i 1. fråga
            om sakerförklaring, 2. fråga om påföljd om den tilltalade bundits
          </p>
          <pb facs="riksdagen-motions-pdf/data/197576/mot_197576__1077/mot_197576__1077-003.pdf"/>
          <fw xml:id="i-UNeeP9P55ft3WXM7KskQ6W">
            Mot. 1975/76: 1077 15
          </fw>
          <p xml:id="i-2gPN3NG8Vi2W1Psi2MmRhU">
            vid brottet, med klar markering mellan omgångarna och möjlighet
            till full- följd i skuldfrågan, innan påföljdsfrågan behandlas.
            Med anledning av vad som sålunda anförts får jag hemställa att
            riksdagen hos regeringen begär en utredning om en reformering
            av den svenska brottmålsprocessen i den riktning och enligt de
            principer som anges i motionen.
          </p>
          <p xml:id="i-QdVvJfjHZurzJAiPi3wu8i" type="date">
            Stockholm den 26 januari 1976
          </p>
          <div type="signatureBlock" id="i-UUCLXHQ1JKWMGfBxYpbMSM">
            <p who="i-9eC9BPLsrpdJeWTr8iBPeT" type="signature">
              OLA NYQUIST (fp)
            </p>
          </div>
          <pb facs="riksdagen-motions-pdf/data/197576/mot_197576__1077/mot_197576__1077-004.pdf"/>
          <p xml:id="i-8Mtod3edr6MfdMFN1ySWoe">
            GOTAB 51106 Stockholm 1976
          </p>
        </div>
      </div>
    </body>
  </text>
</TEI>
