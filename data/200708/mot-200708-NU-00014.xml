<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-NU-00014">
  <teiHeader>
    <fileDesc>
      <titleStmt>
        <title>med anledning av prop. 2007/08:78 En effektivare förvaltningsstruktur inom politikområden med strategisk betydelse för nationell och regional konkurrenskraft</title>
        <author corresp="i-UFTZBKNRWWLXUXAtcCcVfH">av Tina Ehn m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:78 En effektivare förvaltningsstruktur inom politikområden med strategisk betydelse för nationell och regional konkurrenskraft</title>
          <idno type="rdwebb">GV02N14</idno>
          <rs type="number">N14</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GV02N14/text</ref>
          <ref type="dokument_url_html">http://data.riksdagen.se/dokument/GV02N14</ref>
          <ref type="dokumentstatus_url_xml">http://data.riksdagen.se/dokumentstatus/GV02N14</ref>
          <ref type="doc">http://data.riksdagen.se/fil/D9628F41-5375-4A4C-8B34-A68B5CF7FC0E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CgYbsThQ6sSSLquyTwo1ZV" type="basedOn"/>
        <correspContext corresp="i-CgYbsThQ6sSSLquyTwo1ZV">
          <ref>Proposition 2007/08:78</ref>
        </correspContext>
        <correspAction xml:id="i-BMo5fAatqDQCdY1JVx2LP3" type="signed"/>
        <correspContext corresp="i-BMo5fAatqDQCdY1JVx2LP3">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-PPtpTU7erj7n8C4rdQihuK"/>
          <note type="signatory" corresp="i-C2s3YhmmVmNkgvznmmnD4x"/>
        </correspContext>
        <correspAction xml:id="i-QAtA9bW75g6xWJzvBCc5KB" type="referral">
          <date when="2008-04-04"/>
        </correspAction>
        <correspAction xml:id="i-Q2u4d58Spe3P6PiqH1KeVC" type="dismissal">
          <date when="2008-04-03"/>
        </correspAction>
        <correspAction xml:id="i-rHBaPRsyQrVtjfBNGxyQs" type="dismissal">
          <date when="2008-04-03"/>
        </correspAction>
        <correspAction xml:id="i-2Euixc42f1EPC5Y7hx5Cb3" type="transfer">
          <date when="2008-04-02"/>
        </correspAction>
        <correspAction xml:id="i-KWbzfEcz9Xxx4Fq4hijAQN" type="submission">
          <date when="2008-04-02"/>
        </correspAction>
        <correspAction xml:id="i-6tGa6XN2cyXFfiyBywMtBv" type="assigned"/>
        <correspContext corresp="i-6tGa6XN2cyXFfiyBywMtBv">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-GdEfcNU6aAD8yRDPkvQ6mK">
            Förslag till riksdagsbeslut
          </head>
          <list style="ol">
            <item xml:id="i-CZMUwXgMhqZRwbkWawjUNy">
              Riksdagen tillkännager för regeringen som sin mening vad som
              anförs i motionen om att regeringen utifrån de nuvarande riktlinjerna
              om hållbar tillväxt i Lissabonstrategin ska ge den ekologiska
              dimensionen i hållbar utveckling en tyngre roll i Sveriges politik
              för regional utveckling och tillväxt.
            </item>
            <item xml:id="i-LpFqfbugyn8ewngd4u8xwy">
              Riksdagen tillkännager för regeringen som sin mening vad som
              anförs i motionen om att regeringen bör ge tydligare direktiv
              till de två myndigheterna för hållbar tillväxt i företag och ökad
              regional konkurrenskraft respektive för tillväxtpolitiska utvärderingar
              och analyser om att den ekologiska aspekten av hållbar utveckling
              samt Sveriges 16 miljömål ska integreras i verksamheten.
            </item>
            <item xml:id="i-UtNoGhXWUiDbGoxbVV9unC">
              Riksdagen tillkännager för regeringen som sin mening vad som
              anförs i motionen om att regeringen bör ge de två myndigheterna
              för hållbar tillväxt i företag och ökad regional konkurrenskraft
              respektive för tillväxtpolitiska utvärderingar och analyser ett
              tydligt ansvar för att minska nyetableringen av externa köpcentrum
              samt de negativa effekter på miljö och kommersiell service som
              detta ger upphov till i gles- och landsbygd.
            </item>
            <item xml:id="i-W7x9QWSL5LsRnzwiCcPUCi">
              Riksdagen tillkännager för regeringen som sin mening vad som
              anförs i motionen om att regeringen bör ge de två myndigheterna
              för hållbar tillväxt i företag och ökad regional konkurrenskraft
              respektive för tillväxtpolitiska utvärderingar och analyser ett
              tydligare ansvar för att tillförsäkra fortlevnaden av etablerade
              företag i gles- och landsbygd.
            </item>
          </list>
        </div>
        <div type="motContent">
          <head xml:id="i-R65iSpjgZG4sd4eZ52eWUR" type="h1">
            Hållbar tillväxt och regional utvecklingspolitik
          </head>
          <p xml:id="i-E81hAVHESe7Akag1Xn5v4W">
            Begreppet hållbar tillväxt anges i EU:s strategi för tillväxt
            och sysselsättning, den s.k. Lissabonstrategin, som tillväxt som
            bidrar till en hållbar utveckling , vilket innebär att politiken
            ska bidra till att nuvarande och kommande generationer erbjuds
            sunda ekonomiska, sociala och ekologiska förhållanden.
          </p>
          <p xml:id="i-Q4apjkswtijmEftPTbGkd3">
            I Sveriges handlingsprogram för tillväxt och sysselsättning (skr.
            2006/07:23 och skr. 2007/08:23) redovisar regeringen sina ståndpunkter
            för åtgärder inom ramen för Lissabonstrategin. Som en av riktlinjerna
            för arbetet anges hållbart användande av resurser samt stärkande
            av synergierna mellan miljöpolitik och tillväxt .
          </p>
          <p xml:id="i-Ta8ymMhXa9zsJeSkWYUFb4">
            I förordningen (2007:713) om regionalt tillväxtarbete som trädde
            i kraft den 1 januari 2008 anges i 3 § att det regionala tillväxtarbetet
            ska bedrivas i syfte att uppfylla den regionala tillväxtpolitikens
            mål och främja en hållbar regional tillväxt. De regionala tillväxtprogrammen
            (RTP) ska enligt regeringens riktlinjer vara regionala program
            för tillväxt och utveckling där de horisontella målen miljö, jämställdhet
            och integration ska beaktas i samtliga insatser.
          </p>
          <p xml:id="i-JDqE9QbJwMd16YvdMqaBpJ">
            Riksrevisionen har i en rapport granskat den projektverksamhet
            som bedrivs inom den regionala utvecklingspolitiken (RiR 2005:28).
            Man kom fram till att miljöaspekter sällan prövas aktivt vid beslutstillfällena
            och att det är få projekt som är inriktade på att förbättra miljön.
            För att komma tillrätta med detta problem menar Riksrevisionen
            att man exempelvis bör stämma av den ekologiska aspekten av hållbar
            utveckling mot de nationella miljökvalitetsmålen och integrera
            miljöskyddskraven i utformningen av och genomförandet av strukturfondernas
            insatser. Orsaken till att miljödimensionen är svagt integrerad
            i programmen är att de horisontella målen kommer in för sent i
            beredningen av projektansökningar samt bristande kompetens i handläggningen
            kring dessa frågor. Riksrevisionen menar därför att man bör ge
            projektverksamheten en tydligare inriktning mot hållbar tillväxt,
            skapa ökad transparens i beslutsfattandet, säkerställa att utvärderingar
            genomförs, ta initiativ till att projekten blir färre och större,
            samt öka kontrollen av regelefterlevnaden.
          </p>
          <p xml:id="i-LD8sZScB62hiKVibXRk4Td">
            ITPS gjorde 2006 en utvärdering av RTP och konstaterade att det
            finns stora svårigheter att integrera hållbarhetsaspekt­er eftersom
            det på regional nivå råder osäkerhet kring hur hållbarhetsbegreppet
            ska kopplas till processer som främjar ekonomisk tillväxt.
          </p>
          <p xml:id="i-VpaWi13WmgYaP77SS6nytY">
            Trots att det finns riktlinjer som anger att hållbarhetsdimensionen
            ska integreras i den regionala tillväxt- och utvecklingspolitiken
            är det ofta oklart hur detta ska gå till i praktiken. Vi anser
            därför att de två myndigheterna för hållbar tillväxt i företag
            och ökad regional konkurrenskraft respektive tillväxtpolitiska
            utvärderingar och analyser bör få i uppgift av regeringen att
            ge den ekologiska dimensionen av hållbar utveckling en tyngre
            roll i Sveriges politik för regional utveckling och tillväxt.
          </p>
          <head xml:id="i-Pi7APHWj8FMKBasxse39dB" type="h1">
            Sveriges miljömål och regional utvecklingspolitik
          </head>
          <p xml:id="i-TDHnkMKt1c9RkPFrq7htU6">
            Naturvårdsverkets rapport Miljömålen i det regionala utvecklingsarbetet
            Synergier och målkonflikter (2006) visar att det finns konflikter
            mellan Sveriges miljömål och politiken för regional utveckling.
            Huvudsakligen består konflikterna i satsningar som leder till
            ökat tryck på exploatering av mark och resurser (boende, infrastruktur,
            näringsliv) och satsningar som ger ökat utsläpp från energi-,
            transport- och jordbruks­sektorerna . Därför anser Naturvårdsverket
            att man i ett tidigt skede bör göra en analys av eventuella målkonflikter
            och synergier mellan mål och åtgärder.
          </p>
          <p xml:id="i-ELZ5syuN7JiFtW8yH2q6BJ">
            Miljömålsrådet presenterade den 31 mars 2008 en utvärdering av
            miljökvalitetsmålen och delmålen. Utvärderingen bygger på underlagsrapporter
            från målansvariga myndigheter. Utredningen ger regeringen underkänt
            och visar att nio av sexton miljökvalitetsmål inte kommer att
            kunna uppfyllas till år 2020. Bland dessa finns målet om begränsad
            klimatpåverkan.
          </p>
          <p xml:id="i-M3RGJiEjZ3fxZ52CkzzTF3">
            Det är av största vikt att den offentliga sektorn är ett föredöme
            i det fortsatta miljö­arbetet.
          </p>
          <p xml:id="i-BvvzHxzhFvFh5ptssPNbAi">
            Miljömålsrådet anser att ansvar och befogenheter för miljömålen
            behöver stärkas och utvecklas på regional nivå. Miljöpartiet instämmer
            i rådets förslag om att regeringen bör se över hur det regionala
            och lokala arbetet för att nå miljömålen kan förbättras.
          </p>
          <p xml:id="i-HLYvC5FngvWpkjr59s67aH">
            Trots att det i ovan nämnda rapporter påvisats målkonflikter
            mellan den regionala tillväxtpolitiken och miljömålen och andra
            mål om hållbar utveckling så problematiseras inte detta över huvud
            taget i regeringens proposition 2007/08:78. I regeringens skrivelse
            (2006/07:23) om regional utveckling och tillväxt anges att den
            regionala utvecklingspolitiken ska inriktas mot att skapa tillväxt,
            en hållbar utveckling och en god servicenivå i alla delar av landet.
          </p>
          <p xml:id="i-WkyAxaYmQTZ1mXEjMwt2jA">
            Vi finner det anmärkningsvärt att regeringen inte redovisat några
            åtgärder kring hur man avser att införliva arbetet för en ekologiskt
            hållbar utveckling med utgångspunkt i Sveriges 16 miljömål i de
            nya myndigheternas verksamhet. Vi anser att regeringen bör ta
            hänsyn till de brister som tidigare utredningar visat vad gäller
            integreringen av den ekologiska dimensionen av hållbar utveckling
            i den regionala tillväxtpolitiken, särskilt eftersom ekologisk
            hållbarhet utgör ett av de horisontella målen i den regionala
            tillväxtpolitiken.
          </p>
          <head xml:id="i-LLVfDLBw9b6rdJKkQ7v9ss" type="h1">
            Tydligare myndighetsdirektiv med hållbarhetsperspektiv
          </head>
          <p xml:id="i-KwBDkeAcQGmM4fTrvhsNVC">
            I en uppföljning av de regionala tillväxtprogrammen som genomfördes
            av Nutek 2006 angav flertalet tillfrågade myndigheter att de anser
            att de uppdrag och resurser de tilldelats i regleringsbreven är
            otydliga eller otillräckliga. Många myndigheter har svårt att
            konkretisera vad uppdraget innebär för dem. I en utvärdering av
            RTP från ITPS (2006) konstaterades också att många län anser att
            regeringen gett otydliga direktiv för hur man ska kunna koppla
            samman hållbarhetsfrågorna med ett ekonomiskt tillväxt­perspektiv.
          </p>
          <p xml:id="i-ML4CfgWkzE3C56NfTwBVyR">
            De två nya myndigheterna ska kunna bedriva ett målmedvetet arbete
            för att nå en regionalt hållbar utveckling och då räcker inte
            otydliga regleringsbrev. Därför anser vi att regeringen bör sätta
            upp tydliga målformuleringar i regleringsbreven som anger hur
            den ekologiska aspekten av hållbar utveckling ska integreras i
            myndigheternas verksamhet, både vad gäller den löpande verksamheten
            och i utvärderingsarbetet. Tydliga krav bör ställas på att den
            ekologiska dimensionen av hållbar utveckling aktivt ska prövas
            i varje ärende.
          </p>
          <head xml:id="i-RaGTZ5j6LEYh3jMmbmqMGt" type="h1">
            Kommersiell service och ökad externhandel i lands- och glesbygd
          </head>
          <p xml:id="i-E8A5GLRtCuwiJJAWy1Bfx8">
            Ett varierat utbud av service och handel är en grundläggande
            förutsättning när det gäller en orts förmåga att locka till sig
            investeringar och arbetskraft, men utvecklingen av kommersiell
            service och handel i Sverige och flertalet OECD-länder går dessvärre
            mot en mer bilorienterad dagligvaruhandel då fler och fler s.k.
            externa handelscentrum etableras utanför tätorternas stadskärnor.
            Denna trend medför att mindre butiker i förorter, stadskärnor
            och på landsbygden tvingas lägga ned sin verksamhet. Detta är
            en oroande utveckling med flera negativa konsekvenser ur hållbarhetssynpunkt.
          </p>
          <p xml:id="i-LJ91qStUhPJTAPdbT2aQJ2">
            En studie från Chalmers tekniska högskola om effekter av ökade
            etablering av externa handelscentrum (Effekter av externbaserad
            handel, särskilt dagligvaruhandel, på trafikarbete och miljö,
            Hagson, 2003) visar att externhandelsetableringar på kort tid
            lett till en ökad bilanvändning vid matinköp på bekostnad av cykling
            och gående. Denna slutsats styrks entydigt av den forskning som
            bedrivits på området. Studien från Chalmers visar att koldioxidutsläppen
            för de 29 % av befolkningen som bytt från närbutik till extern
            stormarknad ökat med 2001 100 %.
          </p>
          <p xml:id="i-9RWLicqKXnfLJ7JwCXQWCY">
            Den konstaterade ökningen av biltrafiken som ökad externhandel
            ger upphov till kommer även i konflikt med flera av Sveriges miljömål,
            bl.a. Begränsad klimat­påverkan, Frisk luft, Bara naturlig försurning,
            Ingen övergödning samt God bebyggd miljö. Genom att försämra miljön,
            öka transportbehovet och utarma variationen i bebyggd miljö motverkar
            externhandeln en uppfyllelse av dessa miljömål.
          </p>
          <p xml:id="i-Lvqk8n22hGTe26Ec1LLDth">
            Enligt SOU-utredningen Bilen, biffen och bostaden (2005:51) fanns
            år 2005 ca 320 köpcentrum som tillsammans stod för en tredjedel
            av all detaljhandelsförsäljning (25 % av dagligvarorna och 50
            % av fackhandeln). Utredningen visade också att 59 av landets
            kommuner hade planer på etablering av ny externhandel och/eller
            utökning av befintliga anläggningar.
          </p>
          <p xml:id="i-4sXhnM8Tx3mCzN1mc7dXD9">
            Enligt siffror från Glesbygdsverket förlorade 300 mindre orter
            sina sista livsmedels­butiker under perioden 19962001 på grund
            av ökad extern handelsetablering. Denna utveckling slår mest mot
            icke bilburna, äldre, sjuka och handikappade. Glesbygdsverket
            krävde därför redan 2002 en utredning kring möjligheten att införa
            ett tillfälligt stopp för större handelsetableringar utanför tätorter.
            Sverige har till skillnad från de andra nordiska länderna inte
            någon central reglering av utbyggnaden av externhandel. I Norge,
            Danmark och Finland finns däremot lagstiftning som i princip sätter
            stopp för etablering av större köpcentrum utanför tätorterna.
          </p>
          <p xml:id="i-gwkrceuBePfFEsXHi121P">
            En fortsatt etablering av externa köpcentrum i den takt vi sett
            hittills skulle kraftigt försämra tillgången på kommersiell service
            i mindre orter och verka kontraproduktivt för en hållbar utveckling
            hos småföretag i gles- och landsbygd. Detta skulle i förlängningen
            få negativa konsekvenser för tillväxten i hela landet. Ett fortsatt
            ökat bilberoende i anslutning till detta skulle dessutom ytterligare
            försvåra uppfyllelsen av klimatmålet.
          </p>
          <p xml:id="i-Qx1nKMQfyRpcXFkd4vsxNT">
            För att nå en hållbar samhällsutveckling och samtidigt nyttja
            den utvecklingskraft och tillväxtpotential som finns i gles- och
            landsbygden anser vi att regeringen bör ge de två myndigheterna
            ett ansvar för att minska nyetableringen av externa köpcentrum
            samt de negativa effekter på miljö och kommersiell service som
            detta ger upphov till i gles- och landsbygd.
          </p>
          <p xml:id="i-AyKUQxkeFeJy4MFnHEhxqK">
            Regeringen skriver i sin proposition att den nya myndigheten
            för hållbar tillväxt i företag och ökad regional konkurrenskraft
            bör verka för fler och växande företag i alla delar av landet.
            Den nya myndigheten ska enligt förslaget i propositionen ansvara
            för frågor om kommersiell service (som Konsumentverket ansvarar
            för i dag), och offentlig service (som Glesbygdsverket ansvarar
            för i dag).
          </p>
          <p xml:id="i-RvQSwJStw1rFS3XWHCHFb7">
            Vi anser mot bakgrund av det som sagts ovan att regeringen även
            bör ge de nya myndigheterna i uppdrag att tillförsäkra fortlevnaden
            av redan etablerade företag i framför allt lands- och glesbygd
            och se till att nyetablering av ex ternhandel inte bidrar till
            att konkurrera ut små lokala företag.
          </p>
        </div>
        <div type="motSignatures">
          <list>
            <item xml:id="i-LoK4PR3DMw7e1RUpwGeXQF" who="i-UFTZBKNRWWLXUXAtcCcVfH">
              Tina Ehn (mp)
            </item>
            <item xml:id="i-CmykdSXfYAVuUtXquWqw1b" who="i-PPtpTU7erj7n8C4rdQihuK">
              Lage Rahm (mp)
            </item>
            <item xml:id="i-GbVK5svYW4gwjdELzhPzgD" who="i-C2s3YhmmVmNkgvznmmnD4x">
              Per Bolund (mp)
            </item>
          </list>
        </div>
      </div>
    </body>
  </text>
</TEI>
