<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--ak--00687">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__687/mot_1969__ak__687-001.pdf"/>
      <fw xml:id="i-TzuGrucCgxUjiTp9wCoj6n">
        Motion i Andra kammaren, nr 687 år 1969 3
      </fw>
      <div xml:id="i-7ccLvgjFWQ9kjTQw3XgVuR" type="motHeader">
        <div xml:id="i-Axo2tnM2ewgZiDkCKH1k6s" type="motTitle"/>
        <div xml:id="i-MoQiAAWJz1S74P429BeMHh" type="motSubmissionInfo"/>
      </div>
      <div xml:id="i-GqsBjMRrzYbQ9MRrSe2kH9" type="motBody">
        <div xml:id="i-5XGF6i4ttpj2MhkPqy7Ypz">
          <p xml:id="i-BVgLMSmipK9pAYJDSeDiYM">
            Nr 687
          </p>
          <p xml:id="i-MzH1SHug9bRsVgQU3upRBA">
            Av herrar Franzén i Träkumla och Gustafsson i Stenkyrka, om
          </p>
          <p xml:id="i-M4Hqrqtt7PdyySuniMrNtv">
            reducering av flygtaxorna på gotlandslinjen.
          </p>
          <p xml:id="i-KZbMDyV7bU2x7WAnWhwfa7">
            Riksdagens beslut 1963 om den statliga trafikpolitiken innehöll
            en pro- gramförklaring av följande innehåll: »Varje trafikgren
            bör i princip svara för sina kostnader och förutsättningar även
            i övrigt skapas för en konkur- rens på lika villkor, vilket är
            av betydelse för att nå en samhällsekonomiskt riktig uppdelning
            av trafiken mellan de olika trafikgrenarna. Målet för tra- fikpolitiken
            bör vara att för landets olika delar trygga en tillfredsställande
            transportförsörjning till lägsta möjliga kostnader. I den mån
            det inte med kravet på kostnadstäckning går att lämna en viss
            bygd den trafikservice som från samhällets synpunkt är rimlig,
            bör ersättning till trafikföretaget utgå av allmänna medel.&gt;
            I enlighet med denna princip föreslås i årets statsverksproposition
            215 milj. kronor som ersättning till SJ för täckande av underskott
            för drift av icke lönsamma järnvägslinjer. För de delar av landet
            däremot som inte täcks av järnvägsnätet och där konkurrens på
            lika villkor mellan olika tra- fikmedel inte kan upprätthållas
            genom att man dessutom saknar landsväg, bro eller avgiftsfri färja
            har inte riksdagens målsättning kunnat uppfyllas. För en sådan
            del av landet som exempelvis Gotland där enbart flyg- eller båtförbindelse
            kan komma i fråga har statens avgiftspolitik när det gäller kommunikationsmedlen
            i stället kommit att motverka riksdagens målsätt- ning för trafikpolitiken.
            Man kan t. ex. nämna att de statliga passagerar- och flygplatsavgifterna
            motsvarar ca 25 procent av biljettpriset mellan Gotland och fastlandet.
            Vad det gäller båtförbindelserna har Gotland varit helt hän- visat
            att klara sina egna problem utan statlig medverkan, och vad flyget
            beträffar har resenärerna på gotlandslinjen fått betala det högsta
            kilometer- priset i landet trots att passagerarbeläggningen varit
            hög. Under fjolåret uppgick antalet passagerare till och från
            Visby flygfält till 183355 vilket visar gotlänningarnas stora
            beroende av flygförbindelserna. Taxesättningen på visbylinjen
            kan ställas i relation till de priser som det till största delen
            svenskägda SAS tillämpar på linjen Köpenhamn—Bornholm där priset
            är mindre än hälften av det Linjeflyg tillämpar på Visby. När
            krav framförts från gotländskt håll om lättnader i kostnadstrycket
            har detta avvisats med den motiveringen att de kortare sträckorna
            alltid ställer sig dyrare att trafikera. De prissänkningar på
            vissa korta inrikes-
          </p>
          <pb facs="riksdagen-motions-pdf/data/1969/mot_1969__ak__687/mot_1969__ak__687-002.pdf"/>
          <fw xml:id="i-Hkpw2TcobxQiJvfXXzscJb">
            4 Motion i Andra kammaren, nr 687 år 1969
          </fw>
          <p xml:id="i-PM2LRpUzNEPV18dWYeFZz8">
            linjer som nu aviserats av Linjeflyg tyder emellertid på att
            dessa argument inte är relevanta. För att den statliga trafikpolitiken
            skall få tillämpning även på Gotland i enlighet med den programförklaring
            som avgavs av 1963 års riksdag kräves särskilda åtgärder. En rimlig
            begäran är därför att en reducering av flyg- taxorna i första
            hand får ske genom statliga åtgärder i form av borttagande av
            de särskilda avgifter som läggs på biljettpriset för bestridande
            av luft- fartsverkets kostnader. Dessutom förutsätts att en ingående
            granskning sker av AB Linjeflygs ekonomiska kalkyler för taxesättningen.
            Med stöd av vad ovan anförts hemställer vi, att riksdagen i skrivelse
            till Kungl. Maj:t begär dels att de statliga avgifterna på gotlandsflyget
            slopas, dels att Linje- flygs taxesättning på visbylinjen blir
            föremål för särskild granskning.
          </p>
          <p xml:id="i-ApUTDBzKxstibWm8vS8nD4" type="date">
            Stockholm den 28 januari 1969
          </p>
          <div xml:id="i-3KDP9mt6nUNRcFe1o1Es7C" type="signatureBlock">
            <p xml:id="i-CPcJbTqEiUciCbpRFviiPG" who="i-EnP8BTag9UkPc8S5HLtfts" type="signature">
              Nils Franzén (cp)
            </p>
            <p xml:id="i-WJvCqde39S4hbKvGwrEMWJ" who="i-9od8XMMEFpuGQ58mq2Csw5" type="signature">
              Torsten Gustafsson (cp)
            </p>
            <p xml:id="i-L4xHMUNofaiBxt5BiqC4yP">
              i Träkumla
            </p>
            <p xml:id="i-N9hCfSir993FfzqA3uK3LW">
              i Stenkyrka)
            </p>
          </div>
        </div>
      </div>
    </body>
  </text>
</TEI>
