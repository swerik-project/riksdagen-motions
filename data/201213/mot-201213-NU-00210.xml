<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-NU-00210">
  <teiHeader>
    <fileDesc>
      <titleStmt>
        <title>Aktiv näringspolitik för ett starkare innovationsklimat</title>
        <author corresp="i-FAhoYDeAxVXRZmnF5LnHgv">av Kent Persson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Aktiv näringspolitik för ett starkare innovationsklimat</title>
          <idno type="rdwebb">H002N210</idno>
          <rs type="number">N210</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H002N210/text</ref>
          <ref type="dokument_url_html">http://data.riksdagen.se/dokument/H002N210</ref>
          <ref type="dokumentstatus_url_xml">http://data.riksdagen.se/dokumentstatus/H002N210</ref>
          <ref type="doc">http://data.riksdagen.se/fil/25BAB83C-E109-4D7D-93C8-E6D4DCB8F04D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FLQupmZiyvdGtGy1noN3Vx" type="signed"/>
        <correspContext corresp="i-FLQupmZiyvdGtGy1noN3Vx">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction xml:id="i-QDUKGpWaV1qC3cEniidMmg" type="numbering">
          <date when="2012-10-02"/>
        </correspAction>
        <correspAction xml:id="i-QCuPz3QXatufTNYqpexaNr" type="submission">
          <date when="2012-09-28"/>
        </correspAction>
        <correspAction xml:id="i-T3MEJKyjVKrw8n9LaikXJU" type="transfer">
          <date when="2012-09-28"/>
        </correspAction>
        <correspAction xml:id="i-7JFWYEzqUNiWJJD5UdYRsQ" type="assigned"/>
        <correspContext corresp="i-7JFWYEzqUNiWJJD5UdYRsQ">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SVuLZ6QVCdkGdGYzoe2KaQ" type="motHeader"/>
      <div xml:id="i-5pSeEotLuw6pngbhKS2UkX" type="motBody">
        <div xml:id="i-RcJJWX6EzCoobrHrrBQbCa" type="TOC">
          <head xml:id="i-WFxL4NCw3g2PgVugVnKX9Y">
            1 Innehållsförteckning
          </head>
          <list xml:id="i-LecFDtft6C5wyTVYeezpte">
            <item xml:id="i-XwkgTdU9QeTrYExsFrx8A2">
              2 Förslag till riksdagsbeslut 2
            </item>
            <item xml:id="i-XiMSqKJroikhgPHLXT2SsR">
              3 Inledning 3
            </item>
            <item xml:id="i-E5mw1w6AfqUZha1KfjJSMF">
              4 Det behövs en innovationspolitik 3
            </item>
            <item xml:id="i-LJQmk5yVPvb5kFGE8HJUyS">
              5 Vänsterpartiets förslag 4
            </item>
            <item xml:id="i-S5TfPACmx1V9BqMUUePLFA">
              5.1 Kapitalförsörjning 4
            </item>
            <item xml:id="i-XBVjqaMQmbS2JNVMzPyvy2">
              5.2 Offentlig upphandling 5
            </item>
            <item xml:id="i-XTFvTUvCgGKz2YrkEspKkh">
              5.2.1 Innovativ upphandling 5
            </item>
            <item xml:id="i-4D4zf7UPXXvYQhxa5BQHPU">
              5.3 Exportstöd för små och medelstora företag 6
            </item>
            <item xml:id="i-FoR1KdcB8KQ6QCUYmMTmKE">
              5.4 Stöd till industriella utvecklingscentra 6
            </item>
            <item xml:id="i-7QkjKYV5A1W2K262NWZWhq">
              5.5 Utveckla samverkansprogrammen 7
            </item>
            <item xml:id="i-KMoTfdGrmePSictodqLkZR">
              5.6 Stärk Rises 7
            </item>
          </list>
        </div>
        <div xml:id="i-JgFLDyKho1whKGabg8s1pC" type="motProposal" subtype="förslag">
          <head xml:id="i-4WPqWyb7mWQ8CDtnw2AizV">
            2 Förslag till riksdagsbeslut
          </head>
          <list xml:id="i-6h7xkj7Jc8ZgVxMqQ4f31p" style="ol">
            <item xml:id="i-8MkU9yLtDhDFwYFgrYResZ">
              Riksdagen tillkännager för regeringen som sin mening vad som
              anförs i motionen om förslag till konsolidering av statens verksamhet
              i fråga om kapitalförsörjning.
            </item>
            <item xml:id="i-XgykctmPXbnZH6KMpLpTPS">
              Riksdagen tillkännager för regeringen som sin mening vad som
              anförs i motionen om att införa avdrag för forskning och utveckling
              (FoU) för små och medelstora företag. 1
            </item>
            <item xml:id="i-GTyxxfnp14sNydUAjDetqS">
              Riksdagen tillkännager för regeringen som sin mening vad som
              anförs i motionen om att Tillväxtverket ska läggas ned.
            </item>
            <item xml:id="i-UT7UKGacXXLYcvRvL2egNj">
              Riksdagen tillkännager för regeringen som sin mening vad som
              anförs i motionen om stöd till innovativ upphandling.
            </item>
            <item xml:id="i-6i7pVjpam1v2dKbwn2fiQH">
              Riksdagen tillkännager för regeringen som sin mening vad som
              anförs i motionen om exportstöd.
            </item>
            <item xml:id="i-5n2G1Vn3sYLfAJTn8Vegq8">
              Riksdagen tillkännager för regeringen som sin mening vad som
              anförs i motionen om utveckling av IUC Sverige (industriella utvecklingscentrum)
              och dess verksamhet.
            </item>
            <item xml:id="i-Pw7p74Xtta5UpTGxRvRuMu">
              Riksdagen tillkännager för regeringen som sin mening vad som
              anförs i motionen om inriktning och finansiering av Vinnovas strategiska
              innovationsprogram.
            </item>
            <item xml:id="i-VfwUxZcLGaqQ1fMyAtJDFX">
              Riksdagen tillkännager för regeringen som sin mening vad som
              anförs i motionen om inriktning och resursförstärkning av holdingbolaget
              RISE.
            </item>
          </list>
          <p xml:id="i-N3WxfwUWL1WE1ujhYYF5oP">
            1 Yrkande 2 hänvisat till SkU.
          </p>
        </div>
        <div xml:id="i-E7UAQwZbx8EZqqpFSMz6t6" type="motContent">
          <head xml:id="i-TXL9rgu8WEyb4dmHpudsSg" type="h1">
            3 Inledning
          </head>
          <p xml:id="i-8E9BvusiXH9H8z9uuUHSDe">
            För Vänsterpartiet är arbetet för full sysselsättning centralt.
            Frågan är dock var de nya jobben ska utvecklas i den globaliserade
            ekonomin och hur framtidens välfärd och välstånd ska byggas. Det
            är Vänsterpartiets övertygelse att det inte är genom lägre löner
            och sämre villkor på arbetsmarknaden som framtiden jobb skapas
            i Sverige. Vi vill i stället att vårt land ska utvecklas genom
            innovationer och nytänkande som omsätts i nya produkter eller
            tjänster. Då kan Sverige stå starkt, nå målet om full sysselsättning
            och utvecklas som en kunskapsdriven nation.
          </p>
          <p xml:id="i-Je8DvUXBFFvnjemyztL3vx">
            Den kris som världsekonomin fortfarande genomgår har i grunden
            ändrat den globala finansiella kartan. Folkrika länder i öst och
            syd ökar snabbt sin betydelse i världsekonomin. Kina är störst
            på varuexport och är, enligt OECD (Kinarapport 2010), på väg att
            gå om USA också i värdet av varutillverkning.
          </p>
          <p xml:id="i-8sT1tnDG4YhGwCQkhXRWRL">
            Sverige är på många sätt unikt med sin lilla hemmamarknad och
            de stora internationella exportföretagen. Exportens andel av BNP
            uppgår i dag till ca 50 procent. Det mesta av Sveriges varuexport
            går emellertid fortfarande till Europa (ca 70 procent), samtidigt
            som varuexporten till Kina är relativt blygsam (drygt 3 procent).
            Positivt för Sveriges export är att de länder vi exporterar mest
            till Tyskland och Norge står sig relativt starka i västvärldens
            pågående finansiella kris.
          </p>
          <p xml:id="i-AsihEN2EmyBwkVU93EV8up">
            Svensk forskning och utveckling är på ytan stark, men vi är mycket
            beroende av en handfull globala företags FoU (forskning och utveckling).
            Skulle dessa fallera eller flytta mer av sin forskning utomlands
            visar sig svagheterna relativt omgående. Ett annat bekymmer är
            att vi i förhållande till andra länder sakta tappar marknadsandelar
            på exportmarknaden och att de stora svenska globala företagen
            nu huvudsakligen ökar antalet anställda utanför Sveriges gränser.
          </p>
          <head xml:id="i-8jdNy6tnPPfKrK5XksL3JW" type="h1">
            4 Det behövs en innovationspolitik
          </head>
          <p xml:id="i-XFJdh8eGkWRodCswCSoh3M">
            Det tilltagande globala konkurrenstrycket tvingar Sverige att
            snabbt ställa om till innovationsdriven tillväxt. Det andra gör
            billigare och ibland bättre måste vi möta med högre kunskapsinnehåll,
            resurseffektivare produktion samt en produktion av varor och tjänster
            som utgår från våra samhällsutmaningar. Vinnova sammanfattar utmaningen
            på följande sätt:
          </p>
          <p xml:id="i-cyKtf7NZdEXd6fqpFeL8c">
            Det vi idag i Sverige lever på att sälja till omvärlden har i
            morgon någon annan gjort billigare och kanske även bättre. Vi
            har ingen medfödd flytväst om vi slutar simma, sjunker vi.
          </p>
          <p xml:id="i-Xtc1pZNLkkPXeWzLBxpef3">
            Omställningen av ekonomin måste ske i ett nytt ekonomiskt landskap,
            där klimatutmaningen och den växande befolkningen utgör både hot
            och möjligheter. I en värld där tillgången på råvaror blir allt
            knappare och miljöutmaningarna allt större blir innovationer och
            produkter med högre förädlingsvärde och lägre resursförbrukning
            allt viktigare. Samverkan mellan företag (enskilda och i kluster),
            universitet och högskolor, forskningsinstitut och myndigheter
            är av yttersta vikt för att få en verksamhet som inte bara styrs
            av kortsiktiga vinstmotiv. Det arbetet kommer att behöva intensifieras
            och fördjupas, samtidigt som industrin måste tillämpa mer innovationsfrämjande
            och kretsloppsanpassade arbetssätt.
          </p>
          <p xml:id="i-4kdpUd5RcYjMseJSxBJXeN">
            Många länder har skapat nationella innovationsstrategier, vilka
            bygger på ett brett stöd i de berörda staterna. Vi anser att Sverige
            också behöver en innovationsstrategi. För att möjliggöra denna
            krävs en aktiv näringspolitik med ett antal komponenter som vi
            redovisar i den följande framställningen.
          </p>
          <head xml:id="i-DwYMix62H4kfe8B2EXgeS2" type="h1">
            5 Vänsterpartiets förslag
          </head>
          <head xml:id="i-3xB8SatN6vokP93TZVywPh" type="h2">
            5.1 Kapitalförsörjning
          </head>
          <p xml:id="i-KtnEvmzdhQ9P5fuq2M6F6N">
            För ett dynamiskt näringsliv är en väl fungerande kapitalförsörjning
            av avgörande betydelse. I Sverige finns det såväl privata som
            offentliga aktörer inom kapitalförsörjningen. Generellt sett råder
            det ingen brist på utvecklingskapital utan det som framför allt
            saknas är mer av samordning och renodling av de statliga myndigheternas
            och bolagens verksamheter.
          </p>
          <p xml:id="i-W6WS7Wx4SRhSumNTmvFKQx">
            Flera europeiska länder har samlat sitt ägande i statliga investeringsfonder
            för att möta konkurrensen från de framväxande ekonomierna och
            för att skydda den inhemska industrin. I Sverige möts sådana förslag
            med att politisk inblandning stör marknadsmekanismerna. I en globaliserad
            värd kan inte staten förhålla sig passiv och stillasittande se
            på hur andra länders statligt kontrollerade bolag agerar på världsmarknaden.
            Sverige saknar emellertid en långsiktig strategi för det statliga
            riskkapitalet och för hur AP-fondernas kapital ska användas.
          </p>
          <p xml:id="i-J7p5p7J9ZMNsWNqNRiX6Qv">
            Flera utredningar, bl.a. en rapport från McKinsey, har noterat
            att det finns vissa branschmässiga och geografiska inlåsningar
            som behöver rättas till. En annan brist är att det saknas kapital
            i de riktigt tidiga faserna av ett företags utveckling det som
            brukar benämnas som dödens dal. Inte sällan uppstår konkurrens
            mellan olika statliga aktörers insatser, vilket knappast är kostnadseffektivt.
            Sammantaget innebär detta ett slöseri med offentliga medel samtidigt
            som risken för inlåsningseffekter är uppenbar. Mot denna bakgrund
            föreslår Vänsterpartiet följande:
          </p>
          <list xml:id="i-HEoGihJDfwXZdqb6U8ZLBQ" style="ul">
            <item xml:id="i-SNV5kVNRV5vRUtjLAmm3ZR">
              Att Innovationsbron, Almi Företagspartner AB och Inlandsinnovation
              förs ihop till en ny organisation med uppgift att stimulera kapitalförsörjningen
              i de riktigt tidiga faserna. Regeringen bör få i uppdrag att utreda
              formerna för en sådan sammanslagning.
            </item>
            <item xml:id="i-Mw12wFZV7jCia9FKQBbBcC">
              Att ett avdrag för forskning och utveckling (FoU) införs för
              små och medelstora företag.
            </item>
            <item xml:id="i-BipLAQPpj1hkF3gq9CDmXs">
              Att Tillväxtverket läggs ned och resurser och arbetsuppgifter
              förs till andra statliga myndigheter, bolag och regionala myndigheter.
              Regeringen bör få i uppdrag att utreda formerna för dessa förändringar.
            </item>
          </list>
          <p xml:id="i-LxA9cLhTTkuMSuf5J74CLX">
            Dessa förslag bör genomföras. Detta bör riksdagen som sin mening
            ge regeringen till känna.
          </p>
          <head xml:id="i-LDUpYfvy1ekNDb2LDCLYZv" type="h2">
            5.2 Offentlig upphandling
          </head>
          <p xml:id="i-DgqoxRNFDpMM3gSoxuojFV">
            Det är de små och medelstora företagen som under 2000-talet har
            stått för den största ökningen av antalet anställda. En stor del
            av dessa har kommit till i tjänstesektorn och andra sektorer med
            låg miljöpåverkan. För att påverka småföretagssektorn positivt
            under den ekonomiska krisen måste t.ex. den offentliga upphandlingen
            förbättras och också förstärkas i grön riktning.
          </p>
          <p xml:id="i-6t6BzzFUK1MQpJ1YVC5fZo">
            Vänsterpartiet anser att lagen om offentlig upphandling (LOU)
            måste förändras. I väntan på en stor revision av lagen tar vi
            här upp några problem som berör de små och medelstora företagen.
            Offentliga behov av varor och tjänster har stor och ibland avgörande
            betydelse för utvecklingen av nya marknader för varor och tjänster.
            Det har också stor betydelse för utvecklingen av redan befintliga
            marknader. Politiska beslut och myndigheters förverkligande av
            dessa har följaktligen stor betydelse för företags och entreprenörers
            innovationslusta. Ett klassiskt exempel på detta är dåvarande
            Televerkets krav på nya telefonitjänster som var avgörande för
            dåvarande LM Ericssons expansion både tekniskt och ekonomiskt.
          </p>
          <p xml:id="i-ENNbQVLoFwsP4nAP2qVTGR">
            Den offentliga sektorn upphandlar tjänster och varor och gör
            investeringar för ca 600 miljarder kronor årligen. Förutom den
            svenska marknaden finns även en europeisk marknad för LOU och
            detta innebär stora affärsmöjligheter för landets företag.
          </p>
          <p xml:id="i-6CmijksLdgGut4f54K4ZWq">
            Ju fler anställda ett företag har, desto vanligare är det att
            de lämnar anbud i offentliga upphandlingar. I en studie från Nutek/Tillväxtverket
            visar det sig att endast 12 procent av småföretagen lämnar anbud
            i offentliga upphandlingar. Många småföretag anser att administrationen
            är ett stort hinder för att delta i anbudsförfarandet vid offentlig
            upphandling. Det största problemet upplevs vara förfrågningsunderlaget
            och dess utformning. Samtidigt ska det, för att motverka svartarbete
            och osund konkurrens, finnas krav på kollektivavtal vid all offentlig
            upphandling. Med tanke på komplexiteten i samband med offentlig
            upphandling kan det vara nödvändigt med en särskild utbildning
            för de personer inom offentliga sektorn som ska upphandla. Det
            är viktigt att de villkor och krav som ställs i förfrågningsunderlaget
            står i proportion till kontraktets storlek.
          </p>
          <head xml:id="i-YK3vuFeMxNjQXMDTF4ysYk" type="h3">
            5.2.1 Innovativ upphandling
          </head>
          <p xml:id="i-DhYoXhdUoFefDv9uYkQmRS">
            Innovativ upphandling innebär att det i en upphandling finns
            krav på teknikinnehåll och teknikutveckling som erfordrar en viss
            FoU-insats. Den offentliga upphandlingen måste bli strategiskt
            innovationsorienterad både för produkter och för tjänster.
          </p>
          <p xml:id="i-MScPnEf37EXCc58mXs1gP1">
            Ofta hörs påståendet att särskild riktad upphandling skulle strida
            mot EU:s konkurrensregler. Utredningen om Innovationsupphandling
            visar dock att möjligheter finns i betydligt större omfattning
            än vad regeringen medger. Kommissionen säger i sitt meddelande
            Att driva på innovation för att få offentliga tjänster av hög
            kvalitet i Europa (KOM(2007) 799) att om FoU upphandlas i konkurrens
            är det möjligt att skapa former där offentlig sektor aktivt kan
            söka innovationer inom ramen för statsstödsreglerna.
          </p>
          <p xml:id="i-DiomdvoTrckM8XWX3cvJEE">
            Vinnova har föreslagit att offentliga innovationsupphandlingar
            för miljö, energi, hälsa, säkerhet, it och telekom ges en kraftfull
            statlig stimulans genom särskilt stöd för att minska riskerna
            för enskilda statliga myndigheter, landsting och kommuner i deras
            upphandlingsprocesser, och som kan hämma upphandlingar av innovativa
            lösningar. Detta tänkande ligger helt i linje med Vänsterpartiets
            politik på detta område. Offentliga aktörer kan på så sätt använda
            sin upphandling för att driva utvecklingen framåt när det gäller
            FoU, innovationer och teknikutveckling. 50 miljoner kronor per
            år bör avsättas till Vinnova för detta stöd. En förbättring enligt
            ovan vad gäller innovativ upphandling bör genomföras. Detta bör
            riksdagen som sin mening ge regeringen till känna.
          </p>
          <head xml:id="i-CZcsdNE5oBx7GSFXB8oySV" type="h2">
            5.3 Exportstöd för små och medelstora företag
          </head>
          <p xml:id="i-UdXdu4cfajh8D7Njn8UGVG">
            För små och medelstora företag som vill växa är exportmarknaden
            många gånger svåråtkomlig. Företagen saknar ofta de verktyg som
            behövs för att ta sig ut på mässor i utlandet, till enskilda företag
            och länder. Här kan staten fylla en viktig uppgift och gör även
            så till viss del. Exportrådet har dock slagit larm om att Sverige
            är på väg att hamna på efterkälken i förhållande till konkurrerande
            länder på de nya marknader som öppnat sig under de senaste decennierna,
            t.ex. Kina, Indien och Brasilien.
          </p>
          <p xml:id="i-VKPgPDmmb2THRHGNNJosyu">
            De stora företagen dominerar fortfarande i Sverige, vilket gör
            landet sårbart. De små- och mellanstora företagen står för en
            tredjedel av all export, men de exporterar i stor utsträckning
            till nära och traditionella marknader. Vi menar att stora ansträngningar
            måste göras för att öka exporten, särskilt med tanke på den ekonomiska
            krisen. För att åstadkomma detta bör Exportrådets verksamhet förstärkas.
            Möjligheten till ökad aktivitet för de regionala exportrådgivarna
            måste stärkas över hela landet. Utbildningen av exportsäljare
            på universitet och högskolor måste förstärkas. Vad det handlar
            om är att statens och näringslivets samarbete på exportområdet
            måste förbättras. Därför bör 25 miljoner kronor avsättas till
            exportfrämjande åtgärder för perioden 20132015. En förbättring
            enligt vad som anförs ovan vad gäller exportstöd bör genomföras.
            Detta bör riksdagen som sin mening ge regeringen till känna.
          </p>
          <head xml:id="i-AVtHvs3ALBuMj6sR5Zwhmm" type="h2">
            5.4 Stöd till industriella utvecklingscentra
          </head>
          <p xml:id="i-3guSQ5EaDFLBmZivMbNY86">
            Industriella utvecklingscentra (IUC) kan vara ett viktigt komplement
            särskilt på mindre industriorter för utveckling i innovativ riktning.
          </p>
          <p xml:id="i-CiNci4xg7G8cKKqrVhViSe">
            IUC Sverige är en verksamhet som tillsammans med kompletterande
            regionala och nationella organisationer aktivt bidrar till att
            nya jobb skapas, effektivare organisationer byggs upp och nya
            verksamheter bildas. IUC består i dag av 15 IUC-bolag och över
            500 direkta delägare kompletterade av 2 000 indirekta delägare.
            IUC samarbetar regionalt med universitet, högskolor, industriforskningsinstitut,
            regionförbund, kommuner, fackföreningar m.fl. Av de mer än 500
            direkta delägarna är 91 procent företag inom IUC.
          </p>
          <p xml:id="i-8ZCMk5aMY7NGzDnYoy14py">
            IUC arbetar med samverkansmodeller med industriforskningsinstituten
            för att identifiera företagens behov och skapa samarbete mellan
            företag och institut. De samordnar också utvecklingsprojekt tillsammans
            med små och medelstora företag och forskningsinstitut samt universitet
            och högskolor.
          </p>
          <p xml:id="i-7uUhf3L1e2Mo3ViU6KQkrx">
            IUC arbetar dessutom med avknoppningar från större företag för
            att göra de nya företagen framgångsrika. IUC sysslar också med
            kompetensutveckling i småföretag samt med utveckling av it-system
            hos företag.
          </p>
          <p xml:id="i-W2BbWT3wJmiijtzQhynRv6">
            För att kunna öka takten i sin unika verksamhet, där ett stort
            antal samhällsaktörer ingår, måste ytterligare medel tillföras.
            Ett förslag från IUC Sverige, som regeringen avslagit, går ut
            på att man skapar en ny och mer effektiv modell för ytterligare
            samarbeten mellan aktörerna. För att kunna driva igenom detta
            förslag bör resurserna till IUC stärkas med 100 miljoner kronor.
            En förbättring enligt ovan vad gäller IUC bör genomföras. Detta
            bör riksdagen som sin mening ge regeringen till känna.
          </p>
          <head xml:id="i-KMoTszc9TyG566HEqfQeiK" type="h2">
            5.5 Utveckla samverkansprogrammen
          </head>
          <p xml:id="i-TtTwUwh5JcXTPySMrutLMA">
            Vinnova har sedan 1994 i flera omgångar haft olika bransch- och
            samverkansprogram tillsammans med näringslivet och andra aktörer.
            Utvärderingar har visat att flera av dessa program nått bra resultat.
            För närvarande finns följande samverkansprogram: Finansmarknadsforskning,
            Bygginnovationen, Branschforskningsprogram för skogs- och trävaruindustrin,
            SAMBOI (samverkan mellan företag och vetenskap inom biovetenskaperna),
            Nationella flygtekniska forskningsprogrammet samt Grönt flygtekniskt
            demonstrationsprogram. Sedan 2012 finns även Strategiska innovationsprogram.
            Vi föreslår att de strategiska innovationsprogrammen inriktas
            mot följande tre övergripande samhällsutmaningar: i) klimatutmaningen
            (miljö och energi), ii) den växande åldrande befolkningen (hälsa
            och sjukvård) och iii) globaliseringen (konkurrenskraftig produktion,
            råvarutillgång). Delprojekt inom ramen för det sistnämnda området
            bör utgöras av samverkansprogram för gruvnäringen, mjukvaruindustrin
            och turistnäringen. I vår budgetmotion avsätter vi 100 miljoner
            kronor per år för detta ändamål.
          </p>
          <p xml:id="i-J8MupP5dY2xgQHxxd2BMDS">
            Vad som ovan anförs om inriktning och finansiering av Vinnovas
            Strategiska innovationsprogram bör riksdagen som sin mening ge
            regeringen till känna.
          </p>
          <head xml:id="i-CQNy2FSXMGzXug13JM2Het" type="h2">
            5.6 Stärk Rise
          </head>
          <p xml:id="i-8Fsh5SRVkLWQeMbKGtnPgc">
            Holdingbolaget Rises uppgift är att företräda svenska staten
            som ägare i industriforskningsinstituten. Rise Holding ägs till
            100 % av staten. Rise Holding äger och förvaltar statens aktier
            eller andelar i bolag som bedriver industrinära forskning. Föremål
            för bolagets verksamhet ska vara att främja ändamålsenlig struktur
            för och långsiktig kompetensutveckling inom industriforskningsinstitut
            till stöd för det svenska näringslivets utveckling inom strategiskt
            viktiga områden. Dess syfte ska inte vara att bereda vinst åt
            aktieägarna. Rise Holding tillhör den grupp av statliga företag
            som har ett särskilt samhällsansvar. Industriforskningsinstituten
            får en del av sin finansiering via Rise Holding. Vänsterpartiet
            vill stärka industriforskningsinstitutens verksamhet med fokus
            på miljöteknik och innovation. Vi vill också stärka deras verksamhet
            vad gäller demonstrationsanläggningar och testbäddar. I vår budgetmotion
            avsätter vi 250 miljoner kronor till Rise Holding AB för detta
            ändamål.
          </p>
          <p xml:id="i-U1KcK6ubP87RQPrMSTdXZp">
            Vad som ovan anförs om inriktning och förstärkning av Rise bör
            riksdagen som sin mening ge regeringen till känna.
          </p>
        </div>
        <div xml:id="i-G363mGKYrCVy1vdDjPoKYL" type="signatureBlock">
          <list xml:id="i-GWMfxt9HymKE9xrxNM2ua">
            <item xml:id="i-7oYjUNC4YAp1srrx4jShxt" who="i-FAhoYDeAxVXRZmnF5LnHgv" type="signature">
              Kent Persson (V)
            </item>
            <item xml:id="i-WWWukDN97cKkg7GW6uu4gU" who="i-Beux79YM43dDCxrVuBqfWw" type="signature">
              Torbjörn Björlund (V)
            </item>
            <item xml:id="i-TYpLW1RNderXjZK6QcucjT" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-WBUt9QmywATL1Ku99gsrFt" who="i-5CH7vHLGXLfDB5Tn7xx95V" type="signature">
              Siv Holma (V)
            </item>
            <item xml:id="i-N9U4VqwDGDo2fK93md5ePw" who="i-K3yJ7rruozYUK99nj91ffc" type="signature">
              Hans Linde (V)
            </item>
          </list>
        </div>
      </div>
    </body>
  </text>
</TEI>
