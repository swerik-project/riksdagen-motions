<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1926/mot_1926__ak__31/mot_1926__ak__31-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 31. 11
          </p>
          <p>
            Nr 31.
          </p>
          <p>
            Av herr Lövgren i Nyborg, om anslag till förbättring av hamnen
            vid Malörens lotsplats.
          </p>
          <p>
            Uti skrivelse av den 29 augusti 1925 hemställde lotsstyrelsen
            bland annat, att Kungl. Maj:t måtte å extra stat för budgetåret
            1926—1927 upptaga ett belopp av 35,000 kronor till förbättring
            av hamnen vid Ma- lörens lotsplats i Bottenviken. Kungl. Maj:t
            har emellertid, på grund av statsfinansiella skäl, ansett sig
            förhindrad att upptaga anslaget i sitt budget- förslag till årets
            riksdag. Det finnes emellertid starka skäl som tala för ett omedelbart
            utförande av denna hamnförbättring. Lotsstationen vid Malören
            ombesörjer lotsning till hamnar inom Töre, Kalix och Nedertorneå,
            samt i viss utsträckning även till hamnar i norra Finland, och
            har följaktligen stor betydelse för sjöfarten. Hamnen, som har
            formen av en hästsko med ett litet grund i mitten, genomlöpes,
            i synnerhet vid starkare stormar, av en stark ström som för sand
            med sig och kommer att inom några år fullkomligt fylla hamnen
            om ej åtgärder vidtagas till dess hejdande. Detta kan emellertid
            ske på ett relativt enkelt sätt genom byggande av en stenbarriär
            på ham- nens västra sida från land och ut till grundet som ligger
            i hamnens mitt. Det är dock icke alla år möjligt att komma ut
            till Malören med hästar och folk på grund av isförhållandena och
            det torde därför vara klokt att begagna det gynnsamma tillfälle,
            som i år föreligger på grund av den stränga vintern och redan
            under denna vinter utföra arbetet. På grund av det ovan anförda
            hemställes vördsamt,
          </p>
          <p>
            att riksdagen måtte bevilja ett extra anslag å 35,000 kronor
            för budgetåret 1926 —1927 till förbättring av ham- nen vid Malörens
            lotsplats i Bottenviken, samt på grund av behovet av arbetets
            snara utförande anvisa ovannämnda belopp ur tillgängliga medel
            för arbetets utförande redan under denna vinter.
          </p>
          <p>
            Stockholm den 18 januari 1926.
          </p>
          <p>
            0. W. Lövgren 1 Nyborg.
          </p>
          <pb facs="riksdagen-motions-pdf/data/1926/mot_1926__ak__31/mot_1926__ak__31-002.pdf"/>
        </div>
      </div>
    </body>
  </text>
</TEI>
