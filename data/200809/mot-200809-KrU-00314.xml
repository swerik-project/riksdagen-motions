<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KrU-00314">
  <teiHeader>
    <fileDesc>
      <titleStmt>
        <title>Bättre samarbete inom public service-tv-samarbete i Norden</title>
        <author corresp="i-KtELEJ9HytY7HFgQExEzLq i-TyiLHdkXMMBBWN3zcwj3DS">av Sven Bergström och Erik A Eriksson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bättre samarbete inom public service-tv-samarbete i Norden</title>
          <idno type="rdwebb">GW02Kr314</idno>
          <rs type="number">Kr314</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GW02Kr314/text</ref>
          <ref type="dokument_url_html">http://data.riksdagen.se/dokument/GW02Kr314</ref>
          <ref type="dokumentstatus_url_xml">http://data.riksdagen.se/dokumentstatus/GW02Kr314</ref>
          <ref type="doc">http://data.riksdagen.se/fil/8676E270-C0A0-4632-A2BD-70A25F2FA548</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KtELEJ9HytY7HFgQExEzLq</idno>
            <name>Sven Bergström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-TyiLHdkXMMBBWN3zcwj3DS</idno>
            <name>Erik A Eriksson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Rfw5twRYJ7PLXh7w1b5Jv6" type="signed"/>
        <correspContext corresp="i-Rfw5twRYJ7PLXh7w1b5Jv6">
          <note type="signatory" corresp="i-KtELEJ9HytY7HFgQExEzLq"/>
          <note type="signatory" corresp="i-TyiLHdkXMMBBWN3zcwj3DS"/>
        </correspContext>
        <correspAction type="numbering" xml:id="i-QrLe7LXdoGgm7WhP9JJDiG">
          <date when="2008-10-08"/>
        </correspAction>
        <correspAction type="submission" xml:id="i-49A9qzHrKYdehGQSRaagEG">
          <date when="2008-10-06"/>
        </correspAction>
        <correspAction type="transfer" xml:id="i-BXLRAYpURk4pEc5vC6ZcxB">
          <date when="2008-10-02"/>
        </correspAction>
        <correspAction type="assigned" xml:id="i-A2YXMgh2BwZN3bmspofcSc"/>
        <correspContext corresp="i-A2YXMgh2BwZN3bmspofcSc">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-2iDrKb5TWD62CTRtNMGs2m">
            Förslag till riksdagsbeslut
          </head>
          <list style="ol">
            <item xml:id="i-WVpdQWfdBAG8dyw8pTkamz">
              Riksdagen tillkännager för regeringen som sin mening vad som
              anförs i motionen om att införa en nordisk public service-princip
              som innebär att alla hushåll i Norden ska ha tekniska möjligheter
              att ta emot minst en public service-kanal från vart och ett av
              de nordiska grannländerna.
            </item>
            <item xml:id="i-2ab9nNrpsCfp7X5kfZiRHa">
              Riksdagen begär att regeringen återkommer till riksdagen med
              förslag om hur utbudet av nordisk grannlands-tv kan göras tillgänglig
              för alla hushåll i Sverige.
            </item>
            <item xml:id="i-Tj4UmVjYdFgvNjP3vxY5px">
              Riksdagen tillkännager för regeringen som sin mening vad som
              anförs i motionen om att en överenskommelse ska träffas mellan
              Sverige och Finland som säkerställer att tillgången till Finlands
              tv i Sverige och SVT:s sändningar i Finland blir minst lika stor
              som hittills.
            </item>
            <item xml:id="i-4B8gyTy6cWYieLFFCfXUKz">
              Riksdagen tillkännager för regeringen som sin mening vad som
              anförs i motionen om att medborgarnas frihet att välja i utbudet
              av tv-kanaler måste stärkas så att dagens konkurrensbegränsningar
              undanröjs. 1
            </item>
          </list>
          <p xml:id="i-7FfHCqcximYqNLcSkYodfC">
            1 Yrkande 4 hänvisat till KU.
          </p>
        </div>
        <div type="motContent">
          <head type="h1" xml:id="i-WYSuXLHoXV9oAHA9Ymapcn">
            Motivering
          </head>
          <p xml:id="i-AjXEXQxUwJCLRkGdqwqsEM">
            Digitaliseringen av tv-distributionen har på ett positivt sätt
            påverkat det nordiska tv-utbytet. Digitaliseringen av kabel-tv
            och satellit-tv har medfört en ökad efterfrågan på program till
            ett allt större utbud av kanaler. Genom att också marknätet digitaliseras
            ökar tillgängligheten till programkanaler även i hushåll som valt
            mottagning från denna plattform för distribution.
          </p>
          <p xml:id="i-55XyF5AyMRhNtuDHYpjyBb">
            Denna utveckling har lett till att public service-företagen i
            Norden ökat utbytet av program. Enligt uppgift sänder SVT i Sverige,
            DR i Danmark, NRK i Norge och YLE i Finland nu flera program än
            någonsin producerade i nordiska grannländer. Sannolikt kommer
            detta grannlandsutbyte att växa sig än större.
          </p>
          <p xml:id="i-B4UJFSb6U1b1ye6xiPseLW">
            Hittills har möjligheterna att direkt följa grannlands-tv varit
            förbehållet hushåll i gränstrakterna som kunnat se over-spill
            från grannlandets sändningar i deras marknät. När sändningarna
            nu blir digitaliserade kan denna möjlighet påverkas både positivt
            och negativt. De tekniska och ekonomiska möjligheterna att distribuera
            grannlands-tv via marknätet förbättras. Men för att dessa bättre
            möjligheter ska tas till vara krävs också politiska ställningstaganden.
          </p>
          <p xml:id="i-77Mhpg5vA1BmpMxD51oMpC">
            Det är närmast obegripligt att det fortfarande inte är möjligt
            att se finsk tv via marknätet i Tornedalen eller att norsk tv
            inte går att se i Jämtland med sina urgamla förbindelser med grannarna
            i väster. I Gävleborg med många sverigefinländare vore det också
            självklart att det skulle vara möjligt att ta del av Finlands
            tv-utbud. Tekniskt kan detta inte längre vara några problem, det
            är politiska hinder som måste undanröjas.
          </p>
          <p xml:id="i-M9fApa7P7VKAgG913SBajd">
            De villkor som formulerats i tillstånd för public service-tv
            i Norden gäller inomstatliga förhållanden. I en tid när internationalisering
            och kommersialisering kan sägas ha blivit de viktigaste drivkrafterna
            på tv-området är det hög tid att politiskt bana väg för en public
            service-princip som har räckvidd också utanför enskilda staters
            gränser, i första hand på nordisk nivå.
          </p>
          <p xml:id="i-QaXYwLgygnmzGQvsQqUEP8">
            Enligt vår mening bör regeringen ges i uppdrag att i överläggningar
            med de nordiska grannländerna söka nå en överenskommelse om en
            nordisk public service-princip innebärande att alla hushåll i
            Norden ska ha tekniska möjligheter att ta emot minst en public
            service-kanal från vart och ett av de nordiska grannländerna.
            Strävan bör vara att detta ska organiseras så att det kan ske
            till lägsta möjliga kostnad för stat och tv-tittare.
          </p>
          <p xml:id="i-5o7Q9DCT2w4gFgHhxjNRiR">
            Oberoende av resultatet av dessa överläggningar bör det i Sverige
            formas en politik som gör det möjligt för alla hushåll i Norden
            att ta emot minst en public service-kanal från vart och ett av
            de nordiska grannländerna. Då public service-företagen inte själva
            har något incitament att åstadkomma detta och de kommersiella
            tv-företagen söker begränsa utbudet av konkurrerande kanaler via
            de plattformar de kan styra över, eller påverka utbudet i, är
            detta helt beroende av politiska initiativ.
          </p>
          <p xml:id="i-PXkw7EqprzP2RxPNNNpANu">
            Som framhållits i denna motion förbättras de tekniska och ekonomiska
            möjligheterna att distribuera grannlands-tv tack vare digitaliseringen.
            Övergången till digital-tv är dock inte tidsmässigt synkroniserad
            i Norden. Det kan därför uppstå problem i själva övergången för
            dem som sedan länge haft tillgång till dansk, norsk eller finländsk
            tv via det analoga marknätet. Riksdagen bör därför uppmana regeringen
            att skyndsamt ta initiativ till överläggningar med grannländernas
            regeringar i syfte att om möjligt undvika eller i varje fall minimera
            dessa övergångsproblem.
          </p>
          <p xml:id="i-4hm5ZnEjEfZShCg5WfANVZ">
            För de utsändningar av Finlands tv som i enlighet med praxis
            skett sedan 1980-talet, efter en överenskommelse mellan Finlands
            och Sveriges statsministrar, gäller särskilda villkor. Det är
            angeläget att en ny överenskommelse kan träffas som säkerställer
            att tillgången till Finlands tv i Sverige och SVT:s sändningar
            i Finland blir minst lika stor som hittills. Helst bör denna överenskommelse
            leda till att utbudet kan erbjudas alla tittare i Sverige via
            det digitala marknätet.
          </p>
          <p xml:id="i-Mi5hb8ZpWmorv2x31pg743">
            I vissa fall har sändningar av nordisk grannlands-tv skett men
            sedan upphört till följd av att satellitföretag och kabel-tv-företag
            anser sig ha suverän rätt att bestämma innehållet i distributionen
            oavsett sändande programföretags eller än mera tittarnas önskemål.
          </p>
          <p xml:id="i-Ecmak3uUooAZDG1aT9ba2J">
            Enligt vår mening finns det skäl att främja medborgarnas valfrihet
            när det gäller leverantör av tv-program på samma sätt som skett
            när det gäller lagstiftningen för distribution av elektricitet
            och fast telefoni. Med tanke på informations- och yttrandefrihetens
            grundläggande betydelse för ett fritt samhällsskick finns särskilt
            starka skäl när det gäller distributionen av tv-program.
          </p>
          <p xml:id="i-FK3d2FdYQTSb3bZfpVWtyd">
            Lagstiftningen bör säkerställa att den konkurrensbegränsande
            effekt som uppstår genom att vertikal integration tillåts på tv-området
            undanröjs. På samma sätt som ägare av distributionsnät för el
            eller fast telefoni idag är skyldiga att upplåta sina nät för
            operatörer utan konkurrenssnedvridande villkor bör strävan vara
            att säkerställa detta också när det gäller tv-distribution.
          </p>
          <p xml:id="i-XBWspEKNSLtMah8hLHrqHi">
            Enligt vår mening är en lagstiftning som stärker medborgarnas
            valfrihet angelägen. Vi är väl medvetna om att en sådan lagstiftning
            kräver ett grundligt övervägande och sannolikt även ett initiativ
            till såväl grundlagsändring som ändring av rådande direktiv inom
            EU på detta område. Ansträngningarna att stärka informationsfriheten
            och medborgarnas valfrihet bör inte minska, utan hellre ökas,
            av dessa förhållanden.
          </p>
          <p xml:id="i-3pT9Xu6E43vrdSRJdCuJ5J">
            Informationsfriheten är viktigare för ett fritt samhällsskick
            än distributionsföretags rätt att avgöra vad som får distribueras
            via de sändarnät för tv som de förfogar över. Medborgarnas valfrihet
            att välja i utbudet av tv-kanaler är så viktig att den konkurrensbegränsning
            som sker genom att vertikal inte-gration alltjämt tillåts när
            det gäller television bör undanröjas. Riksdagen bör ge regeringen
            detta till känna.
          </p>
        </div>
        <div type="motSignatures">
          <list>
            <item xml:id="i-GswbQJiotrs2naednVLX6o">
              Sven Bergström (c)
            </item>
            <item xml:id="i-DPBqboPPw23RiG3aTfPUjg">
              Erik A Eriksson (c)
            </item>
          </list>
        </div>
      </div>
    </body>
  </text>
</TEI>
