<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1963-höst-ak--00988">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963_höst_ak__988/mot_1963_höst_ak__988-001.pdf"/>
      <fw xml:id="i-H8hjucdtMVktcmD3czNWh4">
        8 Motioner i Andra kammaren, nr 988 år 1963
      </fw>
      <div xml:id="i-943cpAkj3UzszRTSaHzQoL" type="motHeader">
        <div xml:id="i-WabGCFjGG1vvv6AM9Gm6gY" type="motTitle"/>
        <div xml:id="i-BuVZev7hyuCZCg3FYgyT7S" type="motSubmissionInfo"/>
      </div>
      <div xml:id="i-NDDmnKwgmoWDQi3bdHEmS2" type="motBody">
        <div xml:id="i-GaLQ2LukJREiWWcpbBDKzW">
          <p xml:id="i-D2pdCw3rBnvCFtzjW4u4N7">
            Nr 988
          </p>
          <p xml:id="i-W2ZKbV5XDBGyCtD5BYBS6x">
            Av herr Svensson i Stenkyrka m. fl., i anledning av Kungl. Maj:ts
            proposition nr 191, angående riktlinjer för den statliga trafikpolitiken
            m. m.
          </p>
          <p xml:id="i-KpYS5Mp7kfDmjwtuYriTky">
            (Lika lydande med motion nr 816 i Första kammaren)
          </p>
          <p xml:id="i-AYeLM4uvgXtAE1FnUsPqd6">
            Kungl. Maj:t har i propositionen nr 191 förelagt riksdagen förslag
            till nya riktlinjer för den statliga trafikpolitiken. Dessa förslag
            innebär en nyoriente- ring av trafikpolitiken i syfte att skapa
            ett mera konkurrensfrämjande system på transportmarknaden. Målet
            för trafikpolitiken bör enligt uttalande i propo- sitionen av
            chefen för kommunikationsdepartementet vara att för landets olika
            delar trygga en tillfredsställande transportförsörjning till lägsta
            möjliga kost- nader. I den mån det inte med kravet på kostnadstäckning
            för varje transport- gren går att lämna en viss bygd den trafikservice
            som från samhällets synpunkt är rimlig bör ersättning till trafikföretaget
            utgå av allmänna medel. För ett av våra landskap, nämligen Gotland,
            utgör förverkligandet av den nämnda målsättningen ett livsvillkor.
            Upphävandet av de konkurrenshämman- de regleringar på järnvägstrafikens
            och den yrkesmässiga biltrafikens områden som föreslås i propositionen
            är givetvis värdefullt även för Gotland, men det väsentliga och
            allt annat överskuggande problemet för Gotland i fråga om trafikpolitiken
            är att kostnaderna för person- och godsbefordran mellan Got- land
            och fastlandet icke blir högre än för motsvarande sträckor på
            fastlandet. På grund av Gotlands geografiska läge måste såväl
            godstransporter som resor ske antingen med båt eller med flyg
            mellan Gotland och fastlandet. Eftersom gotlänningarna icke kan
            använda järnväg för detta ändamål är det ett rätt- visekrav från
            deras sida, att taxorna för båt- och flygtrafiken kommer att ligga
            på ungefär samma nivå som taxorna för järnvägsbefordran på sträckor
            som motsvarar avståndet mellan Gotland och en ort på fastlandet.
            Det i propositionen angivna målet för trafikpolitiken — att trygga
            en till- fredsställande transportförsörjning till lägsta möjliga
            kostnad — skulle kunna sättas som motto för strävanden från gotländskt
            håll sedan lång tid tillbaka beträffande Gotlands trafikförbindelser
            med fastlandet. Genom motioner och interpellationer i riksdagen,
            genom framställningar till regeringen och centrala myndigheter
            och genom opinionsyttringar i pressen och på offentliga diskus-
            sionsmöten har man sökt jämna vägen mot förverkligandet av denna
            målsätt- ning. Såväl statliga utredningar som lokalt företagna
            utredningar har vid skilda tidpunkter penetrerat de gotländska
            trafikproblemen och lagt fram förslag till åtgärder för förbättringar
            av trafiken mellan Gotland och fastlandet. Efter motioner i riksdagen
            tillsattes år 1945 den s.k. Gotlandskommittén,
          </p>
          <pb facs="riksdagen-motions-pdf/data/1963/mot_1963_höst_ak__988/mot_1963_höst_ak__988-002.pdf"/>
          <fw xml:id="i-8m7qE3FtwxhS4y4BWHnWoZ">
            Motioner i Andra kammaren, nr 988 år 1963 9
          </fw>
          <p xml:id="i-G5GpCHgzZeMqFvYxr18SZA">
            som i sitt år 1951 avgivna betänkande föreslog en ny trafikorganisation
            för linjefarten mellan Gotland och fastlandet. Det skulle inrättas
            en enda för gods-, post- och personbefordran avsedd bilfärjeförbindelse
            mellan Visby och Nynäshamn. Trafiken skulle omhänderhas av ett
            särskilt bolag med de av trafiken huvudsakligen berörda intressenterna
            på Gotland som aktieägare. Sta- ten skulle lämna ekonomiskt stöd
            åt bolaget. 1954 års Ö-utredning hade visser- ligen icke i uppdrag
            att framlägga förslag rörande de gotländska kommunika- tionerna
            men anlade dock i sitt år 1958 avlämnade betänkande vissa prin-
            cipiella synpunkter på kommunikationsproblemet med hänsyn till
            kommunika- tionernas stora betydelse för Gotlands näringsliv m.
            m. Utredningen fann att det icke torde vara möjligt lösa trafikfrågorna
            på ett ur gotländska synpunkter tillfredsställande sätt utan att
            statsmakterna medverkade ekonomiskt både när det gällde kapital
            för de behövliga nya båtarna och, troligen också, när det är fråga
            om att hålla fraktkostnaderna på rimlig nivå. Utredningen berörde
            också flygförbindelserna och framhöll, att det var synnerligen
            angeläget, att taxorna på Gotlandsflyget sattes så lågt som möjligt.
            En riktpunkt härvidlag borde vara att kilometerpriset i görligaste
            mån skall överensstämma med mot- svarande pris på jämförbara inrikeslinjer.
            År 1960 avlämnade en lokalt på Gotland tillsatt kommitté förslag
            om att utbyggnad av hamnen i Visby skulle ske, helt finansierad
            av statsmedel, och att staten skulle lämna bidrag på subventionsbasis
            till anskaffande av tidsenlig båtmateriel. De förslag och önskemål,
            som framfördes av de nämnda utredningarna, ledde icke i någotdera
            fallet till omedelbara åtgärder. Först senare har de delvis börjat
            genomföras. Ur gotländsk synpunkt särskilt nedslående har varit,
            att Gotlandskommitténs redan för tolv år sedan framlagda förslag
            rörande skapan- de av en modern trafikorganisation för sjöfarten
            mellan Gotland och fastlandet icke vann tillräckligt gehör hos
            statsmakterna. Strävandena att utveckla Got- lands näringsliv
            och hejda avfolkningen skulle helt säkert ha givit ännu bättre
            resultat än vad som hittills uppnåtts, om en bilfärjeförbindelse,
            inordnad i en ”från dörr till dörr”-transportorganisation hade
            kommit till stånd redan under förra hälften av 1950-talet. Först
            under de allra senaste åren har bilfärja anskaffats för trafik
            mellan hamnar på Gotland och på fastlandet, dels av ångfartygsaktiebolaget
            Gotland i Visby och dels av rederiaktiebolaget Nordö i Kalmar.
            Bilfärjetrafiken kommer från och med nästa sommar att ytterligare
            utvidgas, då det förstnämnda rederiet sätter in två nybyggda färjor
            och det senare en likaledes nybyggd färja. Från statens sida har
            icke satsats något kapital för anskaffande av färjor. Det må emellertid
            nämnas, att Ångfartygs- aktiebolaget 1961 ansökte om statslån
            för byggande av en färja. Förslaget från den lokala Gotlandskommittén
            om statligt stöd för anskaffande av modern båtmateriel har genom
            utvecklingens gång blivit inaktuellt. Det andra förslaget från
            denna kommitté, att staten skulle svara för hela kostnaden för
            utbygg- naden av hamnen i Visby, har i huvudsak blivit förverkligat.
            Efter förslag
          </p>
          <pb facs="riksdagen-motions-pdf/data/1963/mot_1963_höst_ak__988/mot_1963_höst_ak__988-003.pdf"/>
          <fw xml:id="i-4oCC8FyyKaUVp5xCmaMnzc">
            10 Motioner i Andra kammaren, nr 988 år 1963
          </fw>
          <p xml:id="i-MENKgboSXQUSJCY6DrDkRE">
            i 1962 års statsverksproposition bemyndigade riksdagen år 1962
            Kungl. Maj:t att lämna statsbidrag till detta hamnbygge med 90
            procent av kostnaderna. Dessutom kan nämnas, att arbetsmarknadsstyrelsen
            lämnat anslag till utbygg- nad av hamnen i Klintehamn, vilket
            anslag i stort sett täcker kostnaden för utbyggnaden. De av Ö-utredningen
            framförda önskemålen rörande taxorna på Gotlands- flyget har inte
            beaktats av statsmakterna. Inte heller upprepade interpella- tioner
            i riksdagen i samma syfte har lett till resultat. Priserna på
            flygbiljetterna är snarast mera betungande för resenärerna nu
            än då den nämnda utredningen avlämnade sitt betänkande. Härtill
            har icke minst bidragit den i år företagna höjningen av den statliga
            flygplatsavgiften till det dubbla. Denna avgift inbakas i biljettpriset
            och uppgår för närvarande för tur och returresa Visby— Bromma—Visby
            till ungefär en femtedel av biljettpriset. Av den ovan lämnade
            redogörelsen framgår att kommunikationerna mellan Gotland och
            fastlandet i vissa avseenden förbättrats, men mycket återstår
            ännu att göra innan gotlänningarna blir jämställda med rikets
            övriga inbyggare i fråga om kostnader för godstransporter och
            resor. I fråga om sjöfartsförbin- delserna pågår en omfattande
            modernisering av båtmaterielen och hela trafik- apparaten. Det
            är nu möjligt att överskeppa lastfordon på färjorna och här- igenom
            transportera varorna från avsändaren direkt till mottagaren utan
            dubbla omlastningar från fordon till båt och tillbaka till fordon.
            Kostnaderna för omlastningar bortfaller. Då två rederier numera
            bedriver linjefart mellan gotländska hamnar och fastlandshamnar
            skulle man teoretiskt kunna tänka sig, att konkurrensen dem emellan
            kommer att pressa ner fraktkostnaderna. Hit- tills har så inte
            skett i någon nämnvärd utsträckning, och det torde knappast heller
            vara troligt att det kommer att ske, när trafikapparaten blir
            utbyggd genom insättande av de nya, nu beställda färjorna. Dessa
            färjor kräver mycket betydande kapitalinvesteringar, varför det
            finns anledning antaga, att förränt- ningen av desamma tvingar
            rederierna att tillämpa relativt höga taxor. Härtill kommer att
            hamnavgifterna är höga, särskilt för tunga lastfordon; en faktor
            som också motverkar taxesänkningar. Man kan sammanfattningsvis
            konstatera vad sjöfartsförbindelserna beträffar att trafikstandarden
            avsevärt förbättrats men att godstrafiktaxor och personbiljettpriser
            med nästan hundraprocentig sannolikhet alltjämt kommer att ligga
            vida högre än motsvarande avgifter för järnvägsbefordran på sträckor
            av motsvarande längd. I fråga om flygförbin- delserna är Gotland
            så till vida gynnat, att turtätheten på linjen Visby— Bromma är
            högre än på andra inrikeslinjer. Gotland är däremot uppenbart
            missgynnat, när det gäller avgifter såväl för personresor som
            godsbefordran. Kilometerpriset ligger alltjämt onormalt högt i
            förhållande till andra inrikes- linjer. Till viss del beror detta
            på uttagande av den statliga flygplatsavgiften. I fråga om flygförbindelserna
            finns heller inga konkurrerande företag — det är ett monopol för
            AB Linjeflyg — varför det inte ens teoretiskt är tänkbart
          </p>
          <pb facs="riksdagen-motions-pdf/data/1963/mot_1963_höst_ak__988/mot_1963_höst_ak__988-004.pdf"/>
          <fw xml:id="i-KSwQBCjD6fs73Q7kQiqNwG">
            Motioner i Andra kammaren, nr 988 år 1963 11
          </fw>
          <p xml:id="i-2RrsSgd2PHeZt3LgmdtvS7">
            att erhålla sänkning av priserna genom konkurrens mellan olika
            trafikföretag. När riksdagen nu har att ta ställning till frågan
            om riktlinjer för den fram- tida statliga trafikpolitiken är det
            enligt vår mening nödvändigt att den också prövar hur dessa riktlinjer
            skall tillämpas på Gotands speciella trafikproblem. En sådan prövning
            är givetvis motiverad av Gotlands geografiska läge, som gör att
            gotlänningarna icke kan dra någon nytta av de åtgärder som föreslås
            i fråga om upphävande av de konkurrensbegränsande regleringarna
            på järn- vägstrafikens område och i viss mån inte heller av motsvarande
            åtgärder på den yrkesmässiga biltrafikens område. Som allmän princip
            för den statliga trafikpolitiken visavi Gotland bör gälla, att
            staten skall i den utsträckning som blir behövlig lämna ekonomiskt
            stöd åt gotlandstrafiken så att kostnaderna för gods- och personbefordran
            blir i huvudsak lika med kostnaderna för järn- vägstransport med
            motsvarande standard på sträckor av samma längd. Hur stödet skall
            utformas bör det ankomma på Kungl. Maj:t att lämna riksdagen förslag
            om. Kungl. Maj:t bör med hänsyn härtill kontinuerligt följa utveck-
            lingen inom gotlandstrafiken. Ekonomiskt stöd kan bli behövligt
            dels åt de företag som upprätthåller trafik mellan Gotland och
            fastlandet och dels åt de kommuner som äger av denna trafik använda
            hamnar, så att dessa inte tvingas att uttaga för trafiken alltför
            betungande hamnavgifter. Beträffande flygtrafi- ken på Gotland
            skulle en betydande taxesänkning kunna ske, om staten slopade
            uttagandet av flygplatsavgifter för dess del. Ur rent principiell
            synpunkt är det också diskutabelt, om luftfartsverket bör vara
            ekonomiskt självbärande genom uttag av höga flygplatsavgifter.
            Med hänvisning till vad som ovan anförts hemställer vi, att riksdagen
            vid behandlingen av Kungl. Maj:ts proposition nr 191 måtte uttala,
            att målet för den statliga trafikpolitiken i fråga om Gotlands
            trafikförbindelser med fastlandet skall vara, att staten skall
            i den utsträckning som blir behövlig lämna ekonomiskt stöd åt
            gotlandstrafiken, så att kostnaderna för gods- och personbefordran
            mellan Gotland och fastlandet blir i huvudsak lika med kostnaderna
            för transport per järnväg med motsvarande trafikstandard på sträckor
            av samma längd samt att riksdagen ville beakta de synpunkter,
            som i övrigt framförts i motionen.
          </p>
          <p xml:id="i-KUfizkBLuFyhr9qFkEHjKC" type="date">
            Stockholm den 11 november 1963
          </p>
          <div xml:id="i-78P1xt8nRoRkewYdmRByWx" type="signatureBlock">
            <p xml:id="i-4xpEzjWXcZrKeuHHf4LKD1" who="unknown" type="signature">
              Per Svensson
            </p>
          </div>
          <p xml:id="i-LpvxK9bbf1x5Et1LZ9sm9V">
            i Stenkyrka Carl Eric Hedin Bengt Arweson Anders Dahlgren Mac
            P. Hamrin Eric W. Johansson Hj. Heidenberg Fritz Börjesson Gustaf
            Kollberg Einar Heggblom
          </p>
          <p xml:id="i-65XsLCLf8pASmXZpioH3XM">
            i Glömminge
          </p>
          <pb facs="riksdagen-motions-pdf/data/1963/mot_1963_höst_ak__988/mot_1963_höst_ak__988-005.pdf"/>
          <p xml:id="i-LkWFdFZuEACABT7QPjLtLF">
            Tryck: Rotopress, Stockholm 1963
          </p>
        </div>
      </div>
    </body>
  </text>
</TEI>
