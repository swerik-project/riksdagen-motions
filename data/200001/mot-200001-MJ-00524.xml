<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0524/mot_200001_MJ_0524-0001.pdf"/>
      <div type="motHeader" xml:id="i-GfbRdDj36UKukNiPdXf6AX">
        <div type="motTitle" xml:id="i-KEm8qGfenTCJTFdACPjhiG"/>
        <div type="motSubmissionInfo" xml:id="i-3D6fBB5DEfVKQVyMcDNZkt"/>
      </div>
      <div type="motBody" xml:id="i-2vtmkUm4gHkWvVa4ppgiya">
        <div xml:id="i-RATjP6RpjxHvQTMXM2uFep">
          <p xml:id="i-CgPCbf5hvTJUC5bTRqZMrx">
            2000/01 mnr: MJ524 pnr: m678
          </p>
          <p xml:id="i-4bxcivXfDxdwotQsTnc6VU">
            Motion till riksdagen 2000/01:MJ524
          </p>
          <p xml:id="i-3XrRnWqLesVfn2bSCuaToy">
            av Marietta de Pourbaix-Lundin (m)
          </p>
          <p xml:id="i-FrGE1orLWHr8AAPCfBXBh5">
            Användningen av försöksdjur
          </p>
          <p xml:id="i-JDoSRdZbDYbnFs8t55C7A8">
            Förslag till riksdagsbeslut
          </p>
          <p xml:id="i-6VyHaeHdXjqh1VZbnZtXpR">
            1. Riksdagen tillkännager för regeringen som sin mening vad i
            motionen anförs om arbetssätten inom de djurförsöksetiska nämnderna.
            2. Riksdagen tillkännager för regeringen som sin mening vad i
            motionen anförs om uppföljning av godkända djurförsöksansökningar.
          </p>
          <p xml:id="i-Ea7ukGTJTUfknvACo8r4JB">
            Bristfällig djurförsöksetisk prövning
          </p>
          <p xml:id="i-LQpdtGTpfSFz3Py9xsh59j">
            Den statliga djurförsökspolitiken syftar till att minimera användningen
            av försöksdjur. Enligt djurskyddslagen får endast försöksdjur
            användas då det inte går att uppnå samma resultat med annan metod
            och då användningen anses ha ett allmänintresse. Försöksdjur får
            inte heller utsättas för onödigt lidande. Under de senaste åren
            har det riktats kraftig kritik mot administrationen av den statliga
            djurförsökspolitiken. Inte minst har kritik riktats mot de djurförsöksetiska
            nämnderna, som har i uppdrag att godkänna eller avslå användning
            av djur i försök. Den kritik som riktats mot nämnderna har främst
            varit baserad på uppfattningen att nämnderna godkänner nästan
            alla ansökningar om att få utföra djurförsök och att den formella
            hanteringen av ansökningarna varit bristfällig. Det har också
            riktats kritik mot mötesklimatet i nämnderna. Flera ledamöter
            har vittnat om att de blivit utsatta för direkta hot och trakasserier.
            Det har också förekommit att flera ledamöter lämnat sina nämnduppdrag,
            eftersom de ansett att uppdraget varit omöjligt att utföra. Regeringen
            har uttalat att man skall vidta åtgärder för att förbättra den
            djurförsöksetiska prövningen. I december fattade regeringen beslut
            om att
          </p>
          <p xml:id="i-ADR1aWJnsDrvVVEHy7ibgx">
            göra en översyn av förutsättningarna för den djurförsöksetiska
            prövningen. I skrivande stund har dock regeringen ännu inte utsett
            någon utredare, vilket är mycket anmärkningsvärt inte minst mot
            bakgrund av de löften som jordbruksministern givit i medierna
            och direkt till flera nuvarande och tidigare ledamöter i de djurförsöksetiska
            nämnderna.
          </p>
          <pb facs="riksdagen-motions-pdf/data/200001/mot_200001_MJ_0524/mot_200001_MJ_0524-0002.pdf"/>
          <p xml:id="i-BQ3xDCSLu66Z6GceSbcR3X">
            2000/01:MJ524
          </p>
          <p xml:id="i-P2rHTwFhRQZ7ibLdBcNc3X">
            24
          </p>
          <p xml:id="i-F3bzmruDsvrumyRnpxJ8jD">
            Demokratiska brister
          </p>
          <p xml:id="i-D7NTeQk9JUc66MtZF8yNDV">
            Vad jag förstår fungerar de sju regionala djurförsöksetiska nämnderna
            mycket olika. Det har till exempel förekommit att ledamöter inte
            fått ställa avslagsyrkanden och att ledamöter inte fått andra
            yrkanden behandlade. Att yrkanden skall behandlas är en grundbult
            i vårt demokratiska samhälle. Det torde både vara rimligt och
            inte alltför svårt att vidta åtgärder så att detta blir fastlagt.
            Enligt min uppfattning så måste det till ett klarläggande av vilka
            regler som gäller under sammanträdet.
          </p>
          <p xml:id="i-XCSybwAmgYzSpLH5DZ4Fkb">
            Brister i uppföljningen
          </p>
          <p xml:id="i-MnqGQEGocVij4sn4uLdd8B">
            De djurförsöksetiska nämnderna prövar över tusen ansökningar
            varje år. Då de sökande forskarna inte har någon som helst återrapporteringsskyldighet
            får man inga svar på frågorna om de godkända försöken genomfördes
            i enlighet med ansökan, om någon annan metod kunde ha använts
            för att nå samma resultat, om syftet uppnåddes osv. Enligt min
            uppfattning är detta en stor brist. En uppföljning av de godkända
            ansökningarna några år i efterhand skulle till exempel ge värdefull
            information om hur staten bäst bör arbeta med att begränsa djurförsöken.
            En uppföljning skulle också ge väsentlig information till arbetet
            i de djurförsöksetiska nämnderna. En annan viktig åtgärd för en
            fullödig information om de enskilda djurförsöksetiska nämndernas
            verksamhet skulle vara att ålägga dem att redovisa årliga verksamhetsberättelser
            och verksamhetsplaner.
          </p>
          <p xml:id="i-8ABW5rXoU4Z8nYa6HioLka">
            Stockholm den 4 oktober 2000
          </p>
          <p xml:id="i-NSQk5stgJ2mLEqvRvFwpi4">
            Marietta de Pourbaix-Lundin (m)
          </p>
        </div>
      </div>
    </body>
  </text>
</TEI>
