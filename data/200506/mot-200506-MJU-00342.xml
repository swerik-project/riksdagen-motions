<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-MJU-00342">
  <teiHeader>
    <fileDesc>
      <titleStmt>
        <title>Tillgängliga väderdata</title>
        <author corresp="i-AyN7HRP1y38PeQoLunJifb i-VHSPVhF5LjvV5m4yU1W3FJ">av Jörgen Johansson och Birgitta Carlsson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tillgängliga väderdata</title>
          <idno type="rdwebb">GT02MJ342</idno>
          <rs type="number">MJ342</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GT02MJ342/text</ref>
          <ref type="dokument_url_html">http://data.riksdagen.se/dokument/GT02MJ342</ref>
          <ref type="dokumentstatus_url_xml">http://data.riksdagen.se/dokumentstatus/GT02MJ342</ref>
          <ref type="doc">http://data.riksdagen.se/fil/5F8DA759-32C1-4D4E-8C11-37568A262E80</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AyN7HRP1y38PeQoLunJifb</idno>
            <name>Jörgen Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-VHSPVhF5LjvV5m4yU1W3FJ</idno>
            <name>Birgitta Carlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QphRHixUW46WuwK4DpwZK6" type="signed"/>
        <correspContext corresp="i-QphRHixUW46WuwK4DpwZK6">
          <note type="signatory" corresp="i-AyN7HRP1y38PeQoLunJifb"/>
          <note type="signatory" corresp="i-VHSPVhF5LjvV5m4yU1W3FJ"/>
        </correspContext>
        <correspAction xml:id="i-VFabavyNEjxGDjN1v3seHL" type="referral">
          <date when="2005-10-13"/>
        </correspAction>
        <correspAction xml:id="i-7prfWECSZdgRrgKkyWpkfw" type="dismissal">
          <date when="2005-10-13"/>
        </correspAction>
        <correspAction xml:id="i-Sk6HqeLzTeM9DXNHiB7TYj" type="submission">
          <date when="2005-10-05"/>
        </correspAction>
        <correspAction xml:id="i-NuBbjvB1AziFcygxkgs4p" type="assigned"/>
        <correspContext corresp="i-NuBbjvB1AziFcygxkgs4p">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_342/mot_200506_MJ_342-0001.pdf"/>
      <div xml:id="i-6Yb3zD2aqoXMUm47VwHimw" type="motHeader">
        <div xml:id="i-E5VRrVZaPXbrsQ2SHmkKM3" type="motTitle"/>
        <div xml:id="i-P4UEgGXBirYZbAZDwZdxtW" type="motSubmissionInfo"/>
      </div>
      <div xml:id="i-Up1RSDzAXQzVoVDvvrtK5e" type="motBody">
        <div xml:id="i-J6ofutSXUma4cCPzhvYWU7">
          <p xml:id="i-Vzgej4ZAVjsYBuvFvQKqnP">
            2005/06 mnr: MJ342 pnr: c505
          </p>
          <p xml:id="i-CnNAbmTJdMQ9JTo2RnZwBz">
            Motion till riksdagen 2005/06:MJ342
          </p>
          <p xml:id="i-iys8Ccg7bAQBu2PaQtSoq">
            av Jörgen Johansson och Birgitta Carlsson (c)
          </p>
          <p xml:id="i-FTj3WQosM2iTzULmwVKc6E">
            Tillgängliga väderdata
          </p>
          <p xml:id="i-RgDe46bRvap5DW4HCVdNWC">
            Förslag till riksdagsbeslut
          </p>
          <p xml:id="i-AGv9aSgrhje1C3abZJrvPi">
            Riksdagen tillkännager för regeringen som sin mening vad i motionen
            anförs om att via SMHI kostnadsfritt få observationer och MHO-data
            som är av betydelse för befolkningen i dess beslut om skydd mot
            väderrelaterade skador.
          </p>
          <p xml:id="i-BDb4MfozN3fAzHnQ8cXYKy">
            Motivering
          </p>
          <p xml:id="i-V68knFYaPUiVG1YUP2JRmc">
            Klimatförändringen har inneburit att antalet naturkatastrofer
            blir allt vanligare idag. Frågan är hur vi skall kunna förebygga
            skador på människor, fastigheter och anläggningar. En åtgärd är
            givetvis att förebygga skador via tekniska lösningar. En annan
            är att via information förbereda invånare om exempelvis väntande
            och onormala vattenflöden. De onormala vattenflödena verkar bli
            allt vanligare. Sundsvall hade t.ex. ett 100-årsflöde år 2000,
            ett 100-årsregn 2001 och ett 70-årsregn i fjol. I Ljunganområdet
            regnade det för något år sedan 146 mm på tio timmar varvid hela
            samhället, inklusive de stora vägarna, drabbades. Följden blev
            ras och skred som tog med sig broar, vägar och ledningar. I Sundsvall
            kostade runt 300 källaröversvämningar Sundsvall Vatten ca 6 miljoner
            kronor. Totalt kostade översvämningarna ca 26 miljoner kronor
            för VA-bolaget. Liknande faror finns för kommuner som Västerås
            och Köping om ett extremt regn drabbar Mälarområdet. System att
            förvarna för den typen av regn bör införas på ett smidigt och
            kostnadsfritt sätt för såväl privatpersoner som offentlig sektor.
            Dagens trend att bygga vattennära innebär extraordinära risker.
            Ett exempel på detta är stormen den 8 januari då vattennivån steg
            med 1,5 meter över den normala nivån och flera tunnlar riskerade
            att vattenfyllas. En mer strikt norm erfordras i framtiden för
            att förhindra byggnation på farliga platser. Trots detta finns
            redan byggnation som måste beaktas i samband med extraordinära
            väderförhållanden.
          </p>
          <pb facs="riksdagen-motions-pdf/data/200506/mot_200506_MJ_342/mot_200506_MJ_342-0002.pdf"/>
          <p xml:id="i-SUBvcApDiG7uTgNENJcBrz">
            2005/06:MJ342
          </p>
          <p xml:id="i-4qZDMx2k7rqJ6Vv7Sh2Wce">
            SMHI, som myndighet, framarbetar uppgifter om olika vädersituationer
            och kan på ett smidigt sätt tillhandahålla basdata om nederbörd,
            vattenstånd och liknande (s.k. MHO-data, vilket står för meteorologisk,
            hydrologisk och oceanografisk). Det förefaller som om man inte
            har tänkt på att fler än enbart myndigheter kan ha stort intresse
            av att ha direkt tillgång till aktuella data, till grund för egna
            beslut om skadeförebyggande åtgärder. Det förhärskande perspektivet
            är det klassiska; myndigheterna samlar in information och bearbetar
            den till en färdig slutsats (i detta fall en prognos eller varning),
            som presenteras för folket. Naturligtvis skall SMHI fortsätta
            att utarbeta prognoser och varningar och gå ut med dem via i förväg
            upparbetade kanaler, men med Internet finns nu möjlighet att även
            låta alla medborgare ta del av den information som de anser relevant,
            och dra sina egna slutsatser. Ser man hotande moln torna upp sig
            vid horisonten ska man kunna gå in på Internet och se en sekvens
            av färska radarbilder som visar om regnet är på väg mot en, hur
            intensivt det är, hur snabbt det rör sig osv. Bor man vid ett
            vattendrag och vattnet börjar stiga farligt högt, ska man kunna
            gå in och se om vattenståndet någon mil uppströms har fortsatt
            att stiga eller om det är på väg att kulminera. I bägge fallen
            kan man få information som hjälper en att fatta rätt beslut om
            att skydda liv och egendom mot vattenskador. Exemplen kan mångfaldigas.
            De väderradarbilder som SMHI presenterar idag är flera timmar
            gamla och därmed inaktuella. Som kontrast kan nämnas att de boende
            längs Lagan i Värnamo via Internet kan följa vattenståndets variationer,
            timme för timme, i amerikanska bäckar och åar utanför Seattle
            men har ingen som helst information om det vattendrag de själva
            bor intill. Kostnaden för att lägga ut dessa uppgifter på Internet
            är förmodligen mycket liten, särskilt i jämförelse med de skadekostnader
            som kan sparas in. Däremot kommer sannolikt ett sådant förfarande
            att innebära att SMHI tappar en del av de intäkter man får idag
            genom att sälja väderinformation till lantbrukare, affärsidkare,
            media och andra. Utifrån ett samhällsperspektiv uppväger inte
            det bortfallet de vinster som kan uppnås. Samhället bör, som en
            del i det skadeförebyggande arbetet, göra information om väderförändringar
            tillgängliga för allmänheten kostnadsfritt via Internet. Detta
            bör ges regeringen till känna.
          </p>
          <p xml:id="i-5NB6ojwySN1aGuYR1mcWBq" type="date">
            Stockholm den 27 september 2005
          </p>
          <div xml:id="i-QLe1JptAKvwBqjEeq1VGtM" type="signatureBlock">
            <p who="i-AyN7HRP1y38PeQoLunJifb" type="signature">
              Jörgen Johansson (c)
            </p>
            <p who="i-VHSPVhF5LjvV5m4yU1W3FJ" type="signature">
              Birgitta Carlsson (c)
            </p>
          </div>
        </div>
      </div>
    </body>
  </text>
</TEI>
