<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-FiU-00463">
  <teiHeader>
    <fileDesc>
      <titleStmt>
        <title>AP-fonderna</title>
        <author corresp="i-M5o8cYSRJsbmZdvevomfQX">av Ulla Andersson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:463 av Ulla Andersson m.fl. (V)</title>
          <idno type="rdwebb">H902463</idno>
          <rs type="number">463</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H902463/text</ref>
          <ref type="dokument_url_html">http://data.riksdagen.se/dokument/H902463</ref>
          <ref type="dokumentstatus_url_xml">http://data.riksdagen.se/dokumentstatus/H902463</ref>
          <ref type="docx">http://data.riksdagen.se/fil/DCFC22BA-963B-4D5C-B949-389522FDC673</ref>
          <ref type="pdf">http://data.riksdagen.se/fil/C08C1F0F-0219-4AF9-B8D5-DE279B48EAEA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmári Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3CKVaRpDTUUUHBtBrDJ8AY" type="signed"/>
        <correspContext corresp="i-3CKVaRpDTUUUHBtBrDJ8AY">
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction type="submitted" xml:id="i-K9mQ7rGGvzCMSf543tx85F">
          <date when="2021-09-27"/>
          <time when="15:29:23"/>
        </correspAction>
        <correspAction type="reviewed" xml:id="i-A6YgEAP2m6sWDJm8ukCdF4">
          <date when="2021-09-27"/>
          <time when="18:04:10"/>
        </correspAction>
        <correspAction type="referred" xml:id="i-DcpyHVsaL8Xv6gr116WhCG">
          <date when="2021-10-14"/>
        </correspAction>
        <correspAction type="assigned" xml:id="i-J17m8GNmFHcXtYLSLEeShd">
          <date when="2022-10-05"/>
          <time when="09:29:11"/>
        </correspAction>
        <correspContext corresp="i-J17m8GNmFHcXtYLSLEeShd">
          <ref type="assignedTo">Finansutskottet</ref>
        </correspContext>
        <correspAction type="behandlas_i" xml:id="i-8a2cufkd73wZ9PKqxNoaD5"/>
        <correspContext corresp="i-8a2cufkd73wZ9PKqxNoaD5">
          <ref type="uppgift">2021/22:FiU6</ref>
          <ref type="ref_dok_id">H901FiU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FiU6</ref>
          <ref type="ref_dok_titel">Redovisning av AP-fondernas verksamhet t.o.m. 2020</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:463 av Ulla Andersson m.fl. (V) AP-fonderna</div>
      </div>
      <div type="motBody">
        <div type="motProposal" subtype="förslag">
          <head xml:id="i-DbUQPEyAaCRiFikng3uhcA">
            1 Förslag till riksdagsbeslut
          </head>
          <list style="ol">
            <item xml:id="i-TUp8iRZgFyD5LyAFnLYyCh">
              Riksdagen ställer sig bakom det som anförs i motionen om att
              Första AP-fonden bör omvandlas till en fond för samhällsnyttiga
              investeringar och tillkännager detta för regeringen.
            </item>
            <item xml:id="i-T5V7nqBMXQwu3gqrU6Afy4">
              Riksdagen ställer sig bakom det som anförs i motionen om att
              Sjätte och Sjunde AP-fonden bör omfattas av samma krav på föredömlighet
              och hållbara investeringar som Första–Fjärde AP-fonden och tillkännager
              detta för regeringen.
            </item>
            <item xml:id="i-TsCz3RnyTAWx7m6nYz4dGk">
              Riksdagen ställer sig bakom det som anförs i motionen om nya
              riktlinjer för AP-fonderna avseende miljö och etik och tillkännager
              detta för regeringen.
            </item>
            <item xml:id="i-SxBrVu8t2FpvAg8dGTEu7L">
              Riksdagen ställer sig bakom det som anförs i motionen om att
              Första–Fjärde AP-fonden bör kunna direktinvestera i onoterade
              bolag och tillkännager detta för regeringen.
            </item>
            <item xml:id="i-FRucqitXth1cqfJ6orrqX5">
              Riksdagen ställer sig bakom det som anförs i motionen om att
              gränsvärdena för AP-fondernas investeringar i publika bolag bör
              höjas och tillkännager detta för regeringen.
            </item>
            <item xml:id="i-XXpYq7etcTFVx3tP1Hd62">
              Riksdagen ställer sig bakom det som anförs i motionen om att
              ett förbud mot rörliga ersättningar för anställda i AP-fonderna
              bör införas och tillkännager detta för regeringen.
            </item>
            <item xml:id="i-Ev263Yo7zZY3xJoofjSfSi">
              Riksdagen ställer sig bakom det som anförs i motionen om att
              ett oberoende råd bör tillsättas i syfte att årligen följa upp
              AP-fondernas placeringar och kontinuerligt utvärdera verksamheten
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-LGra2L4S8BRpWqnUkVLGSA">
            2 AP-fonderna och samhällsnyttan
          </head>
          <p xml:id="i-Y3ZkV9sRuuSE7CyHcsdMGx">
            En förutsättning för goda pensioner i framtiden är att vi kan
            upprätthålla en hög syssel­sättning och en god tillväxt. Detta
            förutsätter att Sverige är en ledande industrination med framgångsrika
            företag, offentliga investeringar som tryggar tillgången på infra­struktur
            och bostäder, en väl utbyggd offentlig välfärd och en politik
            för ökad jämlikhet.
          </p>
          <p xml:id="i-PVfYPdgk7Zn5ZT6qt1aFjC">
            Vänsterpartiet anser att AP-fonderna bör användas aktivt och
            ta ett långsiktigt ägaransvar som bryter av mot det kortsiktiga
            vinstintresse som präglar stora delar av finansmarknaderna. Ett
            starkt svenskt näringsliv förutsätter en aktiv och målmedveten
            näringspolitik. AP-fondsmedlen skulle i större utsträckning än
            i dag kunna utnyttjas för att möjliggöra en sådan näringspolitik.
          </p>
          <p xml:id="i-LxH5zUaEwZmZ3LXZxL5eZ2">
            Det finns i dag ett utbrett missnöje med de kortsiktiga avkastningskrav
            som styr mycket av investeringarna. Vänsterpartiets uppfattning
            är att AP-fondsmedlen inte bör utnyttjas i spekulativa syften,
            utan bör förvaltas utifrån långsiktiga, samhällsekonomiska kriterier.
            Självklart ska pensionärernas pengar tryggas, men detta görs bäst
            genom att AP-fonderna tar ett långsiktigt ägaransvar i syfte att
            upprätthålla en hög sysselsättning och hållbar tillväxt. Vänsterpartiet
            föreslår därför bl.a. att Första AP-fonden omvandlas till en fond
            för samhällsnyttiga investeringar. Den kan t.ex. investera i miljöteknik,
            medicin, bostäder, gruvnäringen, infrastruktur osv.
          </p>
          <p xml:id="i-HHACBs4ehbvTuXeDScw9ig">
            Första AP-fonden bör omvandlas till en fond för samhällsnyttiga
            investeringar. Detta bör riksdagen ställa sig bakom och ge regeringen
            till känna.
          </p>
          <head type="h1" xml:id="i-T7TWfqC5HtysFx6a2qcoQA">
            3 Ändrade placeringsregler
          </head>
          <head type="h2" xml:id="i-Q6DDt3aqxtv45iKywjXm7X">
            3.1 Miljö och etik
          </head>
          <p xml:id="i-APNx9aaq4QJKw9udGpM9TX">
            Under de senaste åren har regeringen i två propositioner genomfört
            förändringar i AP-fondernas placeringsregler, dels i Ändrade regler
            för Första–Fjärde AP-fonderna (prop. 2017/18:271), dels i Vissa
            ytterligare ändringar av Första–Fjärde AP-fondernas placeringsregler
            (prop. 2019/20:57). I den förstnämnda propositionen (som riksdagen
            sedan biföll) föreslog regeringen att ett nytt mål för placeringsverksamheten
            skulle införas. Första–Fjärde AP-fonderna ska förvalta fondmedlen
            på ett föredömligt sätt genom ansvarsfulla investeringar och ansvarsfullt
            ägande. Regeringen anförde vidare att vid förvaltningen ska särskild
            vikt fästas vid hur en hållbar utveckling kan främjas utan att
            det görs avkall på det övergripande målet för placeringsverksamheten.
          </p>
          <p xml:id="i-VHLLApFS7ZmFaBjoSScTNf">
            Vänsterpartiet välkomnar det nya målet för placeringsverksamheten,
            men vi ifråga­sätter om det kommer att göra tillräcklig skillnad.
            För samtidigt som det nya målet införs slår regeringen fast att
            ESG-frågor ska främjas utan att göra avkall på det övergripande
            målet för placeringsverksamheten. I propositionen anförde regeringen
            också: ”Att beakta dessa aspekter är en självklar del av en modern
            förvaltningsstrategi i syfte att motverka risker och öka avkastningen
            i de fall det finns ett samband mellan avkastning och beaktande
            av ESG-frågor.”
            <ref target="i-DoToYptSBtormCFdKfZSU">
              [1]
            </ref>
            Formuleringen kan tolkas som att det bara är intressant att ta
            hänsyn till ESG-frågor i de fall beaktandet av dessa kan förväntas
            ha en positiv effekt på avkastningen.
          </p>
          <p xml:id="i-2SqvQCLeLLLZtmUr7U9cD6">
            I regeringens skrivelse 2020/21:130 Redovisning av AP-fondernas
            verksamhet t.o.m. 2020 görs en utvärdering av effekterna av de
            nya placeringsreglerna. Utvärderingen visar att marknadsvärdet
            för placeringar i fossil energi för Första–Fjärde AP-fonderna
            har minskat från 19,9 miljarder kronor 2016 till 4,0 miljarder
            kronor 2020, vilket motsvarar en minskning om ca 80 procent.
            <ref target="i-7wkN7boJXcRNk5pXjh6RPg">
              [2]
            </ref>
            Första och Andra AP-fonderna har inga fossila bolag i sina respektive
            portföljer, medan Tredje och Fjärde AP-fonderna har 32 respektive
            9 fossila bolag i sina portföljer, motsvarande 2 miljarder kronor
            per fond. Även SVT har granskat AP-fondernas placeringar. Den
            granskningen visar att Sjunde AP-fonden, som bl.a. förvaltar fonden
            AP7 Såfa, som är förvalsalternativet i premiepensionen, har 11,3
            miljarder investerat i fossila tillgångar, bl.a. brittiska BP
            och amerikanska Occidental Petroleum och Chevron.
            <ref target="i-ay3to9tx7ir1B7gHiGc7n">
              [3]
            </ref>
            Noterbart i sammanhanget är att varken den sjätte eller den sjunde
            AP-fonden omfattas av samma regelverk om föredömliga och hållbara
            investeringar som Första–Fjärde AP-fonderna. Vänsterpartiet tycker
            denna åtskillnad är fel. Sjätte och Sjunde AP-fonderna bör omfattas
            av samma krav på föredömlighet och hållbara investeringar som
            Första–Fjärde AP-fonderna. Detta bör riksdagen ställa sig bakom
            och ge regeringen till känna.
          </p>
          <p xml:id="i-5KKvpP5jDGYpxXC579cBsr">
            Vidare anser vi att det allmänt bör ställas tuffare krav på AP-fonderna
            avseende miljö och etik. Vänsterpartiet föreslår att AP-fondernas
            placeringar ska vägledas av följande riktlinjer avseende miljö
            och etik:
          </p>
          <list style="ul">
            <item xml:id="i-vMWrGHreYNLcWbgRKHYj5">
              Miljömässiga och etiska hänsyn ska likställas med målet om hög
              avkastning.
            </item>
            <item xml:id="i-S7cKmKcSQakPfR1DnEjmfe">
              AP-fonderna ska inte göra några nyinvesteringar i kol, olja eller
              fossilgas.
            </item>
            <item xml:id="i-CHq5hRPN1qZ4gDVBNjqAZv">
              AP-fonderna ska divestera befintliga innehav i fossilindustrin.
              Detta ska ske inom två år.
            </item>
            <item xml:id="i-PednbmuH4Vs6RJ71gsdR59">
              Samtliga AP-fonder ska ha kvantitativa mål för investeringar
              i förnybar energi.
            </item>
            <item xml:id="i-JJxUGRkcwaj49q8jBjvUJy">
              Samtliga AP-fonder ska redovisa beräknade utsläpp av växthusgaser
              för sina investeringar.
            </item>
            <item xml:id="i-EJ3kM1n1oxNfguMRNRRySn">
              AP-fonderna ska inte investera i bolag som använder skatteparadis
              för att undgå beskattning.
            </item>
          </list>
          <p xml:id="i-XLeFwA38W9H16uLAkLBEg">
            Vad som ovan anförs om nya riktlinjer för AP-fonderna avseende
            miljö och etik bör riksdagen ställa sig bakom och ge regeringen
            till känna.
          </p>
          <head type="h2" xml:id="i-ENKE84Yc8wfsfYazBSPZUr">
            3.2 Investeringar i onoterade företag
          </head>
          <head type="h1" xml:id="i-XfRdcFHQgsmnmSbNyMpYSX">
            I dag begränsas AP-fondernas investeringar i onoterade bolag
            på tre sätt:
          </head>
          <list style="ul">
            <item xml:id="i-8RzseF9gS1KbTt23MEYLwg">
              AP-fonderna får inte direktinvestera i onoterade bolag, utan
              i stället måste investeringarna ske via en fond, ett riskkapitalbolag
              eller ett fastighetsbolag.
            </item>
            <item xml:id="i-6BKkfAdHvRLYUwLRm5xVBF">
              En AP-fonds totala innehav i illikvida tillgångar (dit onoterade
              aktier räknas) får inte överskrida 40 procent av fondens totala
              kapital.
            </item>
            <item xml:id="i-89U5y4GsxdazRnxTaj9KTw">
              En AP-fond får inte äga mer än 35 procent av en saminvestering
              (detta gäller dock inte investeringar i fastighetsbolag).
            </item>
          </list>
          <p xml:id="i-WZdgsoGUDz1NDiKi1PFTvQ">
            I sitt remissvar på prop. 2019/20:57 Vissa ytterligare ändringar
            av Första–Fjärde AP-fondernas placeringsregler pekade Första AP-fonden
            på att utvecklingen under de senaste åren varit att många företag
            börsintroduceras först när de är relativt stora och mogna. När
            mogna företag börsintroduceras sker detta ofta till höga värderingar.
            AP-fonderna går därmed miste om den avkastning som andra institutionella
            investerare kan erhålla när de investerar som ankarinvesterare
            i ett tidigare skede innan börsnoteringen. Första AP-fonden pekar
            också på att indirekta investeringsformer, t.ex. via riskkapital­företag
            eller fonder, ofta är förknippade med högre kostnader än en intern
            hantering inom AP-fonderna. Första AP-fonden anser därför att
            Första–Fjärde AP-fonderna bör kunna direktinvestera i onoterade
            bolag. Vänsterpartiet delar denna ståndpunkt. Första–Fjärde AP-fonderna
            bör kunna direktinvestera i onoterade bolag. Detta bör riksdagen
            ställa sig bakom och ge regeringen till känna.
          </p>
          <head type="h2" xml:id="i-FkpNJr9djA85cpQDSLg4Sp">
            3.3 Investeringar i publika bolag
          </head>
          <p xml:id="i-8NzkiJR1rMvzCjDVZz9S76">
            Det nuvarande regelverket för Första–Fjärde AP-fonderna innehåller
            bl.a. följande två bestämmelser som begränsar AP-fondernas inflytande
            i de bolag de investerar i: (i) Marknadsvärdet av en fonds innehav
            av aktier i svenska aktiebolag som är upptagna till handel på
            reglerad marknad i Sverige får högst uppgå till 2 procent av det
            totala marknadsvärdet av sådana aktier och (ii) röstetalet i ett
            enskilt bolag får högst uppgå till 10 procent. För att kunna använda
            AP-fonderna som en del i en strategisk näringspolitik bör dessa
            gränsvärden höjas. Detta bör riksdagen ställa sig bakom och ge
            regeringen till känna.
          </p>
          <head type="h1" xml:id="i-E6oCoScnrcVciuT9tNWEmx">
            4 Inför ett bonusförbud
          </head>
          <p xml:id="i-HBaV7Prp2k9JU7gotRerN8">
            Rörliga ersättningssystem i finanssektorn var en bidragande orsak
            till finanskrisen 2007–2009. Såväl de ledande skikten som tjänstemännen
            på lägre nivåer hade, och har alltjämt, stora delar av sina löner
            kopplade till kortsiktiga resultatmål, vilket uppmuntrat riskabel
            kreditgivning och placeringar i riskfyllda värdepapper.
          </p>
          <p xml:id="i-VC3p2j7TtqReEso4ifDX7q">
            Förutom vd och övrig fondledning har de flesta anställda i AP-fonderna
            rörliga ersättningar utöver sina fasta löner. Dessa ersättningssystem
            riskerar att leda till spekulation och mer riskfyllda placeringar.
            Ett förbud mot rörliga ersättningar för anställda i AP-fonderna
            bör införas. Detta bör riksdagen ställa sig bakom och ge regeringen
            till känna.
          </p>
          <head type="h1" xml:id="i-VPL6Zt4abTZ98YiF4eEJEb">
            5 Tillsätt ett oberoende utvärderingsorgan
          </head>
          <p xml:id="i-Y8yEVniLBKcawp1Fw9bmDJ">
            Ansvaret för att granska AP-fondernas placeringar ligger på Etiska
            rådet. Det finansieras av AP-fonderna själva och består av 1–2
            ledamöter från respektive fond samt en anställd generalsekreterare.
            Rådets verksamhet får anses vara högst begränsad i relation till
            AP-fondernas placeringar. Ett oberoende råd bör tillsättas i syfte
            att årligen följa upp AP-fondernas placeringar och kontinuerligt
            utvärdera verksamheten. Detta bör riksdagen ställa sig bakom och
            ge regeringen till känna.
          </p>
          <p xml:id="i-UnProMKZxMepgiLvC8jiUK">
            Rådets uppföljning och utvärderingar bör inriktas på huruvida
            de företag AP-fonderna investerar i lever upp till etiska riktlinjer
            om mänskliga rättigheter och vilka miljömässiga hänsyn de tar.
            Såväl uppföljningarna som utvärderingarna bör presenteras för
            riksdagen och vara föremål för debatt.
          </p>
        </div>
        <div type="motSignatures">
          <list>
            <item xml:id="i-6VTNxQNUQUrwoKzn34Hvqb">
              Ulla Andersson (V)
            </item>
            <item xml:id="i-XNjPieg9JLFQot8NVPH39v">
              Lorena Delgado Varas (V)
            </item>
            <item xml:id="i-RaufM924F2kw7C5VRpN7d7">
              Ali Esbati (V)
            </item>
            <item xml:id="i-9Q6xvuMX2c7QuKKwe76uwT">
              Tony Haddou (V)
            </item>
            <item xml:id="i-FTauBWydm8dPppHkpe2PAF">
              Birger Lahti (V)
            </item>
            <item xml:id="i-U7gS3ZJH63HnzYRcRzLUr1">
              Ilona Szatmari Waldau (V)
            </item>
            <item xml:id="i-RM4BMhPrxdfnWQkbboe6TC">
              Ciczie Weidby (V)
            </item>
          </list>
        </div>
        <div type="motNotes">
          <noteGrp>
            <note xml:id="i-DoToYptSBtormCFdKfZSU">
              [1] Prop. 2017/18:271 Ändrade regler för Första–Fjärde AP-fonderna.
            </note>
            <note xml:id="i-7wkN7boJXcRNk5pXjh6RPg">
              [2] Regeringens skrivelse 2020/21:130 Redovisning av AP-fondernas
              verksamhet t.o.m. 2020.
            </note>
            <note xml:id="i-ay3to9tx7ir1B7gHiGc7n">
              [3] https://www.svt.se/nyheter/ekonomi/ap-fonderna-ager-kol-och-oljebolag-for-16-miljarder.
            </note>
          </noteGrp>
        </div>
      </div>
    </body>
  </text>
</TEI>
