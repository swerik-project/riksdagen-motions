<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-AU-02264">
  <teiHeader>
    <fileDesc>
      <titleStmt>
        <title>Samma rätt till arbete för personer med funktionsnedsättning</title>
        <author corresp="i-XYorBBswJHmzvkzAvCFPDM">av Ulrika Westerlund m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2264 av Ulrika Westerlund m.fl. (MP)</title>
          <idno type="rdwebb">HA022264</idno>
          <rs type="number">2264</rs>
          <orgName type="comitteeAbbreviation">AU</orgName>
          <ref type="dokument_url_text">https://data.riksdagen.se/dokument/HA022264/text</ref>
          <ref type="dokument_url_html">https://data.riksdagen.se/dokument/HA022264</ref>
          <ref type="dokumentstatus_url_xml">https://data.riksdagen.se/dokumentstatus/HA022264</ref>
          <ref type="pdf">https://data.riksdagen.se/fil/ECF205C8-EB9F-4D3C-AD28-51162FD9681A</ref>
          <ref type="docx">https://data.riksdagen.se/fil/1C6E15DC-7D0F-4913-BA92-6DD35B4D3467</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-XSnuDBHTtWXrXVybtzD9Qx</idno>
            <name>Nicklas Attefjord</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FzRKWN6w5TnTUAjX61Ntxj" type="signed"/>
        <correspContext corresp="i-FzRKWN6w5TnTUAjX61Ntxj">
          <note type="signatory" corresp="i-XYorBBswJHmzvkzAvCFPDM"/>
          <note type="signatory" corresp="i-PAgTpr3nkZRPEoiqjPKQAf"/>
          <note type="signatory" corresp="i-XSnuDBHTtWXrXVybtzD9Qx"/>
        </correspContext>
        <correspAction type="submitted" xml:id="i-Wdi78ZSPVmmH37Y4m8EFgR">
          <date when="2022-11-23"/>
          <time when="16:55:01"/>
        </correspAction>
        <correspAction type="reviewed" xml:id="i-Wag1eZ9gdq8PQ5ypi7RVg">
          <date when="2022-11-23"/>
          <time when="21:07:30"/>
        </correspAction>
        <correspAction type="referred" xml:id="i-KFFfGmHgiUidByUxiMHab8">
          <date when="2022-12-01"/>
        </correspAction>
        <correspAction type="assigned" xml:id="i-KTZAf3CwDbGcXnyE9Pf8Rx">
          <date when="2023-10-20"/>
          <time when="12:14:48"/>
        </correspAction>
        <correspContext corresp="i-KTZAf3CwDbGcXnyE9Pf8Rx">
          <ref type="assignedTo">Arbetsmarknadsutskottet</ref>
        </correspContext>
        <correspAction type="behandlas_i" xml:id="i-FoxQU8jcjkrt1PttYH2R76"/>
        <correspContext corresp="i-FoxQU8jcjkrt1PttYH2R76">
          <ref type="uppgift">2022/23:AU9</ref>
          <ref type="ref_dok_id">HA01AU9</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">AU9</ref>
          <ref type="ref_dok_titel">Arbetsmarknadspolitik och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-45Fuqxx1HmfMkMUdc3DbLm"/>
        <correspContext corresp="i-45Fuqxx1HmfMkMUdc3DbLm">
          <ref type="uppgift">2022/23:SfU14</ref>
          <ref type="ref_dok_id">HA01SfU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SfU14</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:2264 av Ulrika Westerlund m.fl. (MP) Samma rätt till arbete för personer med funktionsnedsättning</div>
      </div>
      <div type="motBody">
        <div type="motProposal" subtype="förslag">
          <head xml:id="i-R9cqrhEtFK88Mx93cBypUK">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-QDkYLtkBAreBJKQi6RxEQx">
              Riksdagen ställer sig bakom det som anförs i motionen om vikten
              av att ta övervakningskommitténs kritik på allvar och tillkännager
              detta för regeringen.
            </item>
          </list>
          <list>
            <item sortKey="Yrkande 2" xml:id="i-3tXjk24v6uVxxMPtoXoCPT">
              Riksdagen ställer sig bakom det som anförs i motionen om dialog
              och att involvera funktionsrättsrörelsen i det fortsatta reformarbetet
              och tillkännager detta för regeringen.
            </item>
          </list>
          <list>
            <item sortKey="Yrkande 3" xml:id="i-NyGJuvsYnWHBx4v3BfwHaD">
              Riksdagen ställer sig bakom det som anförs i motionen om att
              Arbetsförmedlingen bör få i uppdrag att ge arbetssökande med funktionsnedsättning
              tillgång till en personlig kontakt med specialistkompetens som
              kan ge ett personnära, långsiktigt och samordnat stöd och tillkännager
              detta för regeringen.
            </item>
          </list>
          <list>
            <item sortKey="Yrkande 4" xml:id="i-8yKnoy1TBLTJjkgPVjxut3">
              Riksdagen ställer sig bakom det som anförs i motionen om att
              uppdra åt Arbetsförmedlingen att satsa på tjänster för personer
              med funktionsnedsättning där det finns evidens för goda resultat,
              t.ex. supported employment och insatser där flera samarbetar för
              sammanhållet stöd, och detta tillkännager riksdagen för regeringen.
            </item>
          </list>
          <list>
            <item sortKey="Yrkande 5" xml:id="i-RtaeN2ahf8orXkTD8eLcfP">
              Riksdagen ställer sig bakom det som anförs i motionen om en nationell
              nyorienterande handlingsplan med åtgärder för att höja sysselsättningsgraden
              i nivå med övriga befolkningen och tillkännager detta för regeringen.
            </item>
          </list>
          <list>
            <item sortKey="Yrkande 6" xml:id="i-JhZKZgc2nCRd687wWnYrKj">
              Riksdagen ställer sig bakom det som anförs i motionen om att
              avskaffa nedsatt arbetsförmåga som definierande term och tillkännager
              detta för regeringen.
            </item>
          </list>
          <list>
            <item sortKey="Yrkande 7" xml:id="i-A7XDeniN53gg5byLrst8aC">
              Riksdagen ställer sig bakom det som anförs i motionen om att
              utreda ett nytt system för möjligheten att pröva arbete och tillkännager
              detta för regeringen.
            </item>
          </list>
          <list>
            <item sortKey="Yrkande 8" xml:id="i-6cs4aqbft1H1HkezoLFa6y">
              Riksdagen ställer sig bakom det som anförs i motionen om att
              tillåta politiskt arbete och intressearbete i organisationer fullt
              ut och tillkännager detta för regeringen.
            </item>
          </list>
          <list>
            <item sortKey="Yrkande 9" xml:id="i-SvT2jPbri7kiNDsNPub4ka">
              Riksdagen ställer sig bakom det som anförs i motionen om att
              pröva på studier på olika nivåer med bibehållen ersättning och
              tillkännager detta för regeringen.
            </item>
          </list>
          <list>
            <item sortKey="Yrkande 10" xml:id="i-EpBY5QKKPs8oZ9r4NCfngA">
              Riksdagen ställer sig bakom det som anförs i motionen om kvantifierbara
              mål för statliga arbetsgivare vad gäller anställning av personer
              med funktionsnedsättning och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Tj1KN7awXeppsCXAuLTMaF">
            Motivering
          </head>
          <p xml:id="i-BWqw2J9agcTpvtHP5d8H9M">
            Att personer med funktionsnedsättning statistiskt har så pass
            mycket sämre deltagande på arbetsmarknaden än andra är djupt bekymmersamt.
            Statistiken rör knappt på sig. Frågan har lyfts i många år, men
            läget står och stampar. Det finns all anledning att göra allt
            för att ändra på situationen.
          </p>
          <p xml:id="i-3V1mrLivbSZsdccXGqgncg">
            I en artikel i tidningen Arbetet 17 november 2022 lyfter företrädare
            för Independent Living Institute, Funktionsrätt Sverige och Wiljagruppen
            att FN skärper tonen mot Sverige. Det är den internationella övervakningskommittén
            för funktionshinderkonventionen som kritiserar Sverige ur flera
            aspekter och hur vi lever upp till konventionens rätt till arbete.
            I september fastslog den internationella över­vakningskommittén
            för konventionen hur rätten till arbete för personer med funktions­nedsättningar
            ska tolkas, vilket författarna till artikeln menar ger en tydlig
            vägledning för en radikal kursändring i svensk arbetsmarknadspolitik.
            Det Sverige kritiseras för handlar till exempel om särlösningar,
            synen på arbete och att lön inte ges på lika villkor. Det är angeläget
            att Sverige tar kritiken på allvar och startar ett analysarbete
            med förslag på förändringar.
          </p>
          <head type="h1" xml:id="i-8FFTBzUysYbsueox3eEqae">
            Säkerställ rätt stöd på nya AF
          </head>
          <p xml:id="i-5JMifJ3T19F9zquJnaancU">
            Omstöpningen av Arbetsförmedlingen oroar många. Den nedbantning
            som gjorts har lett till att många i personalen med lång erfarenhet
            har lämnat yrket. Funktionsrätt Sverige, tillsammans med en lång
            rad funktionsrättsorganisationer, lämnade 2021 en lista på 73
            punkter som man såg som viktiga kopplat till funktionsnedsättning
            och arbete. Det är givetvis initierade punkter som bygger på vad
            man vet fungerar och inte. Vi anser att det är angeläget att regeringen
            har en dialog med och involverar funktions­rättsrörelsen i det
            fortsatta reformarbetet.
          </p>
          <p xml:id="i-HRgHs4PJMRa8SxFJftG2wf">
            Enskilt viktigast för funktionsrättsrörelsen är att uppdraget
            till nya Arbetsförmed­lingen blir rätt. De anser att AF bör få
            i uppdrag att ge arbetssökande med funktions­nedsättning tillgång
            till en personlig kontakt med specialistkompetens som kan ge ett
            personnära, långsiktigt och samordnande stöd. Detta inte minst
            eftersom de beskriver hur även personer som i dag står långt ifrån
            arbetsmarknaden själva behöver driva sitt ärende framåt utan stöd,
            vilket inte fungerar till exempel för personer med komplexa stödbehov
            vars svårigheter dessutom kan handla om att navigera själv och
            föra sin egen talan. Vi håller med om detta och anser att regeringen
            bör ge ett sådant uppdrag.
          </p>
          <p xml:id="i-TceaUg7BbiGJbuygYpU6kd">
            De anser också att det är angeläget att uppdra åt Arbetsförmedlingen
            att satsa på tjänster för personer med funktionsnedsättning där
            det finns evidens för goda resultat, bland annat tjänster som
            bygger på metoden Supported employment och insatser där flera
            aktörer samarbetar för att ge individen ett sammanhållet stöd.
          </p>
          <p xml:id="i-FKsQPnPcJTmXGrtptSdN1z">
            Även detta är helt centralt och vi anser att regeringen bör ge
            myndigheten ett sådant uppdrag.
          </p>
          <head type="h1" xml:id="i-QxiVFCyUJ9YWZGjgjfzxmH">
            En nationell nyorienterande handlingsplan
          </head>
          <p xml:id="i-FFPLTxsUsUSFoT7F238eT1">
            Som nämnts i inledningen, apropå den kritik som lyfts i FN:s
            övervakningskommitté, skulle ett kraftigt omtag behövas utifrån
            ett MR-perspektiv. Människors rätt till arbete finns till exempel
            i regeringsformen och i funktionsrättskonventionen, CRPD. Det
            är möjligt och troligt att vi skulle behöva göra en hel del annorlunda
            i Sverige. Även den dagliga verksamheten, som i dagsläget inte
            ger någon lön annat än ibland, en liten peng som kanske bara räcker
            till resan, behöver problematiseras. Vad efterfrågar människor
            själva? Hur ska man på ett bättre sätt kunna bidra till allas
            möjlighet att delta i arbets­livet, utan separata särlösningar?
            Vi anser i likhet med det krav som också lyfts från funktionsrättsorganisationer
            att en nationell handlingsplan behöver tas fram med åtgärder för
            att höja sysselsättningsgraden i nivå med övriga befolkningens.
          </p>
          <head type="h2" xml:id="i-EkeyShYWZa1drNxLPQtkkX">
            Avskaffa nedsatt arbetsförmåga som term
          </head>
          <p xml:id="i-HiDFPVo2kguiUMsUauJP1F">
            För några år sedan gav regeringen Arbetsförmedlingen i uppdrag
            att se över termen nedsatt arbetsförmåga. Förslaget som senare
            lades fram av Arbetsförmedlingen var att termen skulle slopas
            och Hörselskadades riksförbund, HRF, med flera förbund som länge
            drivit att den borde avskaffas välkomnade detta stort. HRF angav
            på sin hemsida ”Myndigheten konstaterar nu att det inte går att
            ha en särskild term för att beskriva de ”skiftande och komplexa
            förutsättningar och behov av insatser som kan finnas på grund
            av en funktionsnedsättning”. Och vidare: ”Arbetsförmedlingen anser
            att språkbruket istället behöver variera för att i varje enskild
            situation kunna beskriva det som avses.” Glädjen var stor från
            många som sett termen som en stigmatisering i sig. En funktions­nedsättning
            behöver inte innebära nedsatt arbetsförmåga om personen får rätt
            hjälp­medel, stöd och förutsättningar, och behoven är individuella.
            Det är där fokus bör ligga. Vi instämmer och anser i likhet med
            den analys Arbetsförmedlingen då gjorde och i samklang med de
            funktionsrättsorganisationer som varit starkt kritiska att termen
            inte ska användas som bedömning av enskilda.
          </p>
          <head type="h2" xml:id="i-CrgAMkvY2m4GvUmtZFvdzp">
            Utred ett nytt system för möjligheten att pröva arbete
          </head>
          <p xml:id="i-X9AubMVphuM6ufwZ3Gootg">
            En nylig utredning (SOU 2021:69) har presenterat förslag som
            ska underlätta för att ersättningarna ska kunna vara vilande medan
            man prövar att studera eller arbeta. Vi välkomnar det och tycker
            förslagen ska införas eftersom det är bättre än dagens system
            och många riksdagspartier har välkomnat tanken. Det borde kunna
            gå igenom.
          </p>
          <p xml:id="i-Q3b3Qan9N62a7chhJP6mk9">
            Det finns dock goda skäl att pröva system som i högre grad premierar
            aktivitet, att prova på, bryta isolering och att i större utsträckning
            och högre grad kunna styra själv – att vara mer aktiv när ens
            hälsotillstånd tillåter det, och mindre till exempel i tider av
            skov.
          </p>
          <p xml:id="i-NBpuLVPeB3zpdfE9jMPxFe">
            Ett sådant system kan utformas i likhet med det som gäller i
            arbetslöshetsförsäkringen: Den som är arbetslös markerar vilka
            dagar den arbetat och får då ej arbetslöshetsersättning för just
            de dagarna. På motsvarande sätt skulle systemet kunna fungera
            för personer med aktivitets- eller sjukersättning. Att göra det
            tillåtet att människor därmed ska kunna prova att arbeta och att
            man helt enkelt markerar vilka dagar/timmar man arbetat och då
            ej få sjuk- eller aktivitetsersättning för de dagarna. På så vis
            skulle en trygghet finnas i botten, men med en möjlighet att själv
            kunna pröva på utan rädsla för att det ska leda till att hela
            ersättningen ifrågasätts. Inkomster upp till en viss nivå skulle
            kunna godkännas, samtidigt som man inte får sjukersättning för
            den aktuella dagen.
          </p>
          <p xml:id="i-RR1nBxuwpzehytZtL8jNU1">
            Ett sådant system skulle bidra till att tillvarata det friska,
            och kombinerat med mer av supported employment och bättre arbetshjälpmedel
            så skulle fler kunna hitta en nivå som fungerar. I praktiken blir
            det till ett habiliterings- och arbetsmarknadsprogram som styrs
            av individen själv, den som känner till sin egen förmåga.
          </p>
          <p xml:id="i-EGUqbVxtwH2ZNjMyDULGNQ">
            Miljöpartiet har länge sett behovet av mer flexibla system som
            kan möta den oförutsägbarhet som det innebär att ha en dagsform
            som kan variera olika dagar och ibland timme för timme. Det system
            vi har idag är i hög utsträckning byggt på sjuk­dom/funktionshinder/invaliditet
            som ser likadant ut varje dag, vilket inte överens­stämmer med
            verkligheten för kroniskt och multisjuka individer. Ovan beskrivna
            system skulle kunna ske utan instegskrav vid varje specifikt tillfälle
            och det belönar initiativ.
          </p>
          <p xml:id="i-HAeqWEKTH7hSC64HUT4zwe">
            I praktiken är det här ett habiliterings- och arbetsmarknadsprogram
            som avlastar både Arbetsförmedlingen, Försäkringskassan och kommuner,
            utan något som helst krav på kontinuitet eller omfattning för
            individen.
          </p>
          <head type="h2" xml:id="i-QY5iWeFphjX9tYNX2BYWEY">
            Tillåt politiskt och intressearbete i organisationer fullt ut
          </head>
          <p xml:id="i-N4BNwBfd6yNiZczhSXg55t">
            Alla medborgare ska ha rätt att rösta, delta och vara representerade
            i våra församlingar och i rättssystemet utan inskränkning. Det
            är högst problematiskt när denna möjlighet begränsas som i fallet
            för människor som bedömts sakna arbetsförmåga och har sjuk­ersättning
            eller aktivitetsersättning. Att kunna ha ett intressepolitiskt
            eller rent politiskt förtroendeuppdrag oavsett om det är arvoderat
            eller inte måste vara en möjlighet för alla människor. Sådana
            uppdrag är olika till sin karaktär och kräver inte samma sak som
            ett arbete. Däremot bidrar politiskt och ideellt arbete till att
            du håller dig aktiv, har möjlig­het att bidra och påverka, vilket
            är viktigt för alla människor. Vi anser att dagens regel­verk
            bör ändras i den riktningen.
          </p>
          <p xml:id="i-RcLZn4zJpHNJgNprXMw7gQ">
            Även ideellt engagemang är viktigt. Det kan bidra till att man
            håller sig aktiv, det verkar habiliterande och minskar risken
            för att utveckla psykisk ohälsa. Att finnas i sammanhang, träffa
            andra människor och att kunna bidra är viktigt för alla människor.
            Att inte ha den möjligheten och ha en känsla av att bli ”vaktad”
            för att man ska vara så inaktiv som möjligt är rent kontraproduktivt.
            Utredningen En sjukförsäkring med prevention, rehabilitering och
            trygghet (SOU 2021:69) har föreslagit att den minsta nivån man
            ska ha rätt till är 10 timmar, men har också betonat att det inte
            ska vara något tak. Funktionsrättsorganisationer anser dock att
            en sådan begränsning inte bör finnas alls.
          </p>
          <head type="h2" xml:id="i-sABnr9rhuZPUwtMtR87WP">
            Möjliggör att pröva utbildning på alla nivåer
          </head>
          <p xml:id="i-Wn14mPKUChi74rEgPe5byC">
            Förbättrade möjligheter att pröva studier är viktigt. Ett förslag
            har lagts av utredningen som nämnts ovan (SOU 2021:69) som ökar
            möjligheten till vilande sjukersättning och aktivitetsersättning
            för studier. Vi ser gärna att det blir verklighet. Men vi vill
            också att ytterligare steg tas och gör det möjligt att pröva på
            studier på olika nivåer men med bibehållen ersättning utan krav
            på studieresultat. Det kan vara ytterst svårt att våga gå från
            sjukersättning till studier om man är osäker på hur det går och
            behöver pröva sig fram. Och det blir lätt att man tar det säkra
            för det osäkra och därför låter bli att pröva. Även denna förändring
            skulle öka möjligheten till aktivitet, fortbildning driven av
            individen själv och en möjlighet till sociala sammanhang som leder
            vidare.
          </p>
          <head type="h2" xml:id="i-ZrBp39JNxRDzekPTGmCij">
            Offentliga arbetsgivare bör gå före
          </head>
          <p xml:id="i-REojJxt9dKFB5YH4JeeEzB">
            Tyvärr är det inte så att offentliga arbetsgivare är bättre än
            andra vad gäller att anställa personer med funktionsnedsättning.
            I synnerhet gäller det statliga arbetsgivare. Vi anser att regeringen
            bör återkomma med kvantifierbara mål, för att verkligen se till
            att arbetet går framåt.
          </p>
        </div>
        <div type="motSignatures">
          <list>
            <item xml:id="i-915B8bCL9Nw3kFz7vsUbLE" who="i-XYorBBswJHmzvkzAvCFPDM">
              Ulrika Westerlund (MP)
            </item>
            <item xml:id="i-LKAyBVbzey6Gn13WGsDvek" who="i-PAgTpr3nkZRPEoiqjPKQAf">
              Amanda Lind (MP)
            </item>
            <item xml:id="i-RXNdxmwze8nXctweaNfTpQ" who="i-XSnuDBHTtWXrXVybtzD9Qx">
              Nicklas Attefjord (MP)
            </item>
          </list>
        </div>
      </div>
    </body>
  </text>
</TEI>
