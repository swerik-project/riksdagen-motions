<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-JuU-00431">
  <teiHeader>
    <fileDesc>
      <titleStmt>
        <title>Oberoende resningskommission</title>
        <author corresp="i-Lkf5FvD1gchUCpgYWfTFLh i-HUjSZiwF294s3waLDaSH8f">av Camilla Lindberg och Agneta Berliner (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Oberoende resningskommission</title>
          <idno type="rdwebb">GX02Ju431</idno>
          <rs type="number">Ju431</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GX02Ju431/text</ref>
          <ref type="dokument_url_html">http://data.riksdagen.se/dokument/GX02Ju431</ref>
          <ref type="dokumentstatus_url_xml">http://data.riksdagen.se/dokumentstatus/GX02Ju431</ref>
          <ref type="doc">http://data.riksdagen.se/fil/39ACBC6B-03E2-4953-95B8-7A587D5C3808</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Lkf5FvD1gchUCpgYWfTFLh</idno>
            <name>Camilla Lindberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-HUjSZiwF294s3waLDaSH8f</idno>
            <name>Agneta Berliner</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HKLnUgCr1gQZ1DmNoo2yr5" type="signed"/>
        <correspContext corresp="i-HKLnUgCr1gQZ1DmNoo2yr5">
          <note type="signatory" corresp="i-Lkf5FvD1gchUCpgYWfTFLh"/>
          <note type="signatory" corresp="i-HUjSZiwF294s3waLDaSH8f"/>
        </correspContext>
        <correspAction type="numbering" xml:id="i-X66g2ZBbHKwYbSixtuQJHw">
          <date when="2009-10-09"/>
        </correspAction>
        <correspAction type="submission" xml:id="i-U7E3GYRuNUJMmrSMpVzcof">
          <date when="2009-10-06"/>
        </correspAction>
        <correspAction type="transfer" xml:id="i-Sztvdguwjbzppauunder8F">
          <date when="2009-10-06"/>
        </correspAction>
        <correspAction type="assigned" xml:id="i-7ZapDVn59THvYzXtCBvEkY"/>
        <correspContext corresp="i-7ZapDVn59THvYzXtCBvEkY">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-TTQJXkB3DVqaqYUJrKs73t">
            Förslag till riksdagsbeslut
          </head>
          <p xml:id="i-4xxgHgMTjbaC67kBDmjyGa">
            Riksdagen tillkännager för regeringen som sin mening vad som
            anförs i motionen om att uppdra åt Justitiekanslern att sätta
            samman en oberoende resningsnämnd som får granska någon eller
            några ifrågasatta domar som pilotfall, för att därefter utvärdera
            och eventuellt permanenta ett system med en oberoende resningsnämnd.
          </p>
        </div>
        <div type="motContent">
          <head type="h1" xml:id="i-G3YjWvJpJKkv3MsoCbCc1a">
            Motivering
          </head>
          <p xml:id="i-Jy87suZtJo6DMRuSKzn5s7">
            Hur många oskyldiga får man tillåta sig att döma för att kunna
            fälla tillräckligt många skyldiga? Denna fråga ska teoretiskt
            sett inte behöva ställas, eftersom vårt rättssystem baseras på
            principen att bara den vars skuld är ställd utom rimligt tvivel
            ska kunna dömas. Men i praktiken vet vi att det förekommer att
            oskyldigt dömda sitter i svenska fängelser. År 2006 presenterade
            Justitiekanslerns (JK) rättssäkerhetsprojekt rapporten Felaktigt
            dömda . Där påvisades brister i rättssäkerheten som, enligt JK,
            är så allvarliga att man måste åtgärda dem om man månar om rättsstaten.
          </p>
          <p xml:id="i-264DZGyWmHuYzvWnoqn8mR">
            Ett rättssäkert samhälle är viktigt för oss alla. Justitiekansler
            Göran Lambertz har beskrivit saken träffsäkert i en debattartikel:
            Så länge vi inte själva riskerar att drabbas av bristande rättssäkerhet
            är det inte så konstigt om vi tycker som många gör att problemet
            inte är att oskyldiga blir dömda utan i stället att alltför få
            skyldiga blir det. Bristande effektivitet i brottsbekämpningen
            och därmed bristande trygghet är ett viktigt problem, det råder
            inte något tvivel om det. Men den dag då man själv eller kanske
            en son eller bror såsom oskyldig drabbas av misstankar, då förstår
            man alldeles tydligt hur viktig även rättssäkerheten är. Blunda
            gärna och tänk efter. (Dagens Nyheter, 18 september 2008.)
          </p>
          <p xml:id="i-NHGXHjCncFWU7gsNLSAejk">
            JK:s rättssäkerhetsprojekt blottlade allvarliga brister i ett
            antal mål där personer hade dömts till långvariga fängelsestraff
            men så småningom frikänts efter resning. Det handlade bland annat
            om bristfälliga brottsutredningar, målsägandeberättelser som inte
            granskades tillräckligt omsorgsfullt trots varningssignaler och
            att domstolarna överskattade sin förmåga att bedöma personers
            trovärdighet.
          </p>
          <p xml:id="i-SpB2Cf74SZYKw73q2Yxwbm">
            Domstolarna består av människor och ingen är ofelbar. Därför
            är möjligheten att få resning en viktig aspekt av rättssäkerheten.
            Men i dag är det ytterst svårt för den som har dömts för ett brott
            att få saken prövad på nytt. JK konstaterar att det i flera fall
            har varit omöjligt att få en omprövning till stånd genom resning,
            trots allvarliga tvivel om domarnas riktighet.
          </p>
          <p xml:id="i-XBQNTNuFQDEfh4KoyuusRG">
            Det finns förslag från det rättssäkerhetsprojekt som avslutades
            2006 som går att förverkliga redan i dag. JK argumenterar bland
            annat för att en oberoende resningsnämnd ska inrättas, för att
            stärka rättssäkerheten och ge felaktigt dömda bättre möjligheter
            till upprättelse.
          </p>
          <p xml:id="i-R4AK3u58crGiGUkArXbhag">
            Ordföranden för Högsta domstolen, Johan Munck, vill också se
            en sådan lösning. Jag tycker att det är besvärligt i många fall
            att avgöra om en dom är riktig eller ej. Jag skulle vilja se en
            ordning liknande den i Norge, Danmark och England. Där har man
            ett särskilt organ som utreder påståenden om felaktiga domar,
            sade Johan Munck till Dagens Nyheter den 18 september 2008.
          </p>
          <p xml:id="i-F6yF5Yvzb4c7hRnfYQ19ZK">
            I en annan tidningsintervju har Johan Munck konstaterat att det
            finns fall som är generande för rättssystemet, där journalister
            fått fram bevisning som talar för att personen är oskyldig (Metro,
            8 maj 2007). Ett sådant fall, som kan vara generande för rättssystemet,
            är Rinkebymordet, för vilket två unga män är dömda sedan drygt
            sex år tillbaka. Flera journalister, advokater och oberoende debattörer
            hävdar att domarna baseras på en bevisning som är orimligt svag.
          </p>
          <p xml:id="i-VQT6A6LmyKtJ3Mco4ZZ6Kx">
            Men Högsta domstolen har vid resningsmål uppdraget att uteslutande
            fokusera på nya omständigheter och är därför förhindrad att väga
            in eventuella felaktigheter i tidigare bevisvärdering. Detta kan
            ligga bakom det faktum att två resningsansökningar avseende Rinkebymordet
            har avslagits. JK har exemplifierat problemet med andra och delvis
            liknande rättsfall.
          </p>
          <p xml:id="i-VwZ349aeDhqGMzCfcEwWL5">
            En oberoende resningsnämnd, som alltså förordas av både JK och
            Högsta domstolens ordförande, skulle till skillnad från Högsta
            domstolen kunna granska Rinkebymordet och andra ifrågasatta rättsfall
            i sin helhet.
          </p>
          <p xml:id="i-HEgtPNXgixBYw7SKKho7eT">
            JK bör därför få uppdraget att sätta samman en provisorisk resningsnämnd,
            en grupp oberoende sakkunniga, som får granska något eller några
            omdiskuterade pilotfall, såsom Rinkebymordet. Därefter kan ett
            system med en oberoende resningsnämnd utvärderas och eventuellt
            permanentas. Detta bör riksdagen som sin mening ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-DuoCAxNLpokfh89j9gWnt5">
              Camilla Lindberg (fp)
            </item>
            <item xml:id="i-LawVYaPtQRvripPG3DqHG2">
              Agneta Berliner (fp)
            </item>
          </list>
        </div>
      </div>
    </body>
  </text>
</TEI>
