<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00549">
  <teiHeader>
    <fileDesc>
      <titleStmt>
        <title>Långsiktigt hållbar personalförsörjningsplan inom hälso- och sjukvården</title>
        <author corresp="i-U4pHk2tFdyZvzTiVobxoV7">av Anna Tenje (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Långsiktigt hållbar personalförsörjningsplan inom hälso- och sjukvården</title>
          <idno type="rdwebb">GX02Ub549</idno>
          <rs type="number">Ub549</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub549/text</ref>
          <ref type="dokument_url_html">http://data.riksdagen.se/dokument/GX02Ub549</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub549</ref>
          <ref type="doc">http://data.riksdagen.se/fil/5770866A-BC0B-4240-931A-E6EC0C024C59</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-U4pHk2tFdyZvzTiVobxoV7</idno>
            <name>Anna Tenje</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MqDSRVYbPCu5TFXA1mopy6" type="signed"/>
        <correspContext corresp="i-MqDSRVYbPCu5TFXA1mopy6">
          <note type="signatory" corresp="i-U4pHk2tFdyZvzTiVobxoV7"/>
        </correspContext>
        <correspAction xml:id="i-uXmCdxi9WZ2KGqJZhoaPD" type="transfer">
          <date when="2009-10-06"/>
        </correspAction>
        <correspAction xml:id="i-GmtV4LLmjniL785SRWV9MJ" type="submission">
          <date when="2009-10-06"/>
        </correspAction>
        <correspAction xml:id="i-CaVp3mAdWQSueb4SWrCHx5" type="numbering">
          <date when="2009-10-08"/>
        </correspAction>
        <correspAction xml:id="i-Rqm19wem1K3M4Pg6Dad8PV" type="assigned"/>
        <correspContext corresp="i-Rqm19wem1K3M4Pg6Dad8PV">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XKQNoE4YLoYrWCDvfCVJBe" type="motBody">
        <div xml:id="i-SrQGffZGWv9vzMrDQQZqcu" type="motProposal" subtype="förslag">
          <head xml:id="i-HX9qEAU1cVtD61RKDWpsH7">
            Förslag till riksdagsbeslut
          </head>
          <list xml:id="i-UsZpF9VEoPqpeNc42xZfir" style="ol">
            <item xml:id="i-8kPUf2cJagGuracJDSWtMu">
              Riksdagen tillkännager för regeringen som sin mening vad som
              anförs i motionen om en långsiktigt hållbar personalförsörjningsplan
              med flera strategier för hälso- och sjukvården och omsorgspersonal.
            </item>
            <item xml:id="i-FiCSjNrg4watUNzEnVASnZ">
              Riksdagen tillkännager för regeringen som sin mening vad som
              anförs i motionen om förbättrade villkor för sjuksköterskor som
              vidareutbildar sig till specialistsjuksköterskor.
            </item>
          </list>
        </div>
        <div xml:id="i-8CpN9rfnq2NZ89PNCgjqhk" type="motContent">
          <head xml:id="i-PqpAi6HeGeoTXQSUAcmDdh" type="h1">
            Motivering
          </head>
          <p xml:id="i-5yQNun87GB7dcCvHKNKBSo">
            Basen i hälso- och sjukvården är medarbetarna, till exempel läkare,
            sjuksköterskor, kuratorer och andra som arbetar i den nära vården.
            Efter många samtal med vårdpersonal framstår personalbristen som
            det klart främsta hotet för att klara av framtidens kvalitet och
            patientsäkerhet på våra vårdcentraler och sjukhus. Vi har i Sverige
            idag brist på läkare, vilket hotar patientsäkerheten, ekonomin
            och den framtida kvaliteten inom hälso- och sjukvården. Anledningarna
            till detta är stora pensionsavgångar inom läkaryrket, men också
            kortsiktiga beslut i landstingen och felprioritering i vården.
            Sverige behöver se över försörjningen av all hälso- och sjukvårdspersonal,
            men särskilt för läkare där signalerna om kommande personalbrist
            är oroande.
          </p>
          <head xml:id="i-55XA3GwxZDg2YAYN42LRWC" type="h2">
            Den växande personalbristen
          </head>
          <p xml:id="i-KiRr9Qtt6hh6HLTbfav9dg">
            Idag framträder en tydlig tendens; vi har en åldrande läkarkår.
            Det innebär att inom de närmaste 1015 åren kommer stora pensionsavgångar
            att inträffa, vilket kommer att slå särskilt hårt mot specialistläkarna.
            Redan i dag är efterfrågan på läkare större än tillgången, enligt
            Socialstyrelsens bedömning. Antalet allmänläkare förväntas till
            och med sjunka efter år 2009.
          </p>
          <p xml:id="i-XMZyaoa5G7raFEfVRRnpvH">
            Från år 2015 kommer det att saknas drygt 4 000 läkare enligt
            Läkarförbundets prognos. Det är allvarliga signaler som kräver
            åtgärder redan nu då utbildningstiden för en läkare är fem och
            ett halvt år.
          </p>
          <p xml:id="i-Y3NQQm2oJb9QPsLXrdKp2o">
            Vi har idag en mycket stor invandring av läkare till Sverige.
            Denna invandring har pågått sedan slutet av 1990-talet och den
            är mycket viktig för vården. Många landsting har, som t ex Region
            Skåne gjort, aktivt arbetat med att locka utländska läkare hit.
            Siffrorna varierar från år till år, men i snitt har ungefär 400
            läkare migrerat till Sverige varje år. Prognoser för läkarförsörjningen
            från Högskoleverket och Läkarförbundet förutsätter en fortsatt
            migration på runt 200 respektive 600 läkare per år. Både läkarnas
            eget fackförbund och statens planeringsorgan utgår ifrån en fortsatt
            positiv migration till Sverige där andra länder och deras universitet
            står för utbildningen av framtidens läkare i Sverige.
          </p>
          <p xml:id="i-QqmGsJjyBXAzGjptBKJrvn">
            Det är inte acceptabelt att både staten och ansvarigt fackförbund
            gemensamt menar på att det är andra länder, utländska lärosäten
            som skall planera, delvis finansiera och utbilda, en läkarbemanning
            som Sverige har ett framtida behov för.
          </p>
          <p xml:id="i-ETqDnxHZCHkz3nWtDAcSg6">
            Sverige har gjort sig beroende av att andra utbildar läkare åt
            oss. Men därtill är de framtida pensionsavgångarna så stora att
            även om det skulle komma över 600 nya läkare från utlandet varje
            år så kommer läkarbristen ändå att fortsätta öka. Det är omoraliskt
            att göra sig beroende av andra länders goda vilja att utbilda
            till svenska behov. Sverige måste ta sitt ansvar och ta ett helhetsgrepp
            över den framtida vårdpersonalförsörjningen för att utveckla en
            långsiktigt hållbar personalförsörjningsplan för hälso- och sjukvården.
          </p>
          <head xml:id="i-V3Re8X7X8GS43bisr8VRCV" type="h2">
            Personalbristen är ett hot mot kvaliteten i vår framtida hälso-
            och sjukvård
          </head>
          <p xml:id="i-5ss4QNZrhwmvDA5UoWMtUC">
            När läkarna blir färre ökar arbetsbördan för dem som är kvar.
            Detta kombinerat med en tung administration och ett ineffektivt
            utnyttjande av tid och resurser inom vården har lett till en situation
            där många läkare arbetar övertid. Att detta riskerar patientsäkerheten
            är inte någon hemlighet. Mindre tid för varje patient, mer stress
            i vardagen och administrativ börda skapar en mix som knappast
            är bra för patientsäkerheten. Bristen på till exempel allmänläkare
            i öppenvården ger längre väntetider, dålig kontinuitet och högre
            kostnader när de ersätts med hyrläkare, s.k. stafettläkare.
          </p>
          <p xml:id="i-MFo59nj1JSLcBLqw4WV1YQ">
            Läkarbristen får också mycket negativa ekonomiska konsekvenser
            för landstingen. När det är svårt att rekrytera läkare måste landstingen
            istället använda hyrläkare för att säkerställa hälso- och sjukvården.
            En hyrläkare kostar två till tre gånger så mycket som en fast
            anställd läkare. Detta är naturligtvis inte försvarbart. På vårdgolvet
            i samtal mellan personal och patient är många i det dagliga arbetet
            frustrerade över läkarbristen. Inte sällan är det t.ex. i Västsverige
            på en vårdcentral bara stafettläkare som bemannar, inte någon
            fast anställd läkare. Många undersköterskor och sjuksköterskor
            jag samtalat med i möten i välfärdens kärna önskar kraftfulla
            åtgärder vad gäller tillfällig bemanning. Anledningarna är många
            förutom rena ekonomiska aspekter: kontinuitet för patienten, patientsäkerhet,
            ökat tryck på annan vårdpersonal m.m.
          </p>
          <p xml:id="i-4GY4x22RLfG1gj7YEZf2u4">
            Den kliniska forskningen är en viktig del av hälso- och sjukvården.
            Det är genom den kliniska forskningen som den medicinska vetenskapen
            går framåt och nya behandlingsmetoder kan prövas ut. Tidigare
            har de forskande läkarna jämsides med arbetet med patienter också
            utvecklat behandlingsmetoder, prövat läkemedel, studerat biverkningar
            och fört patientregister för kvalitetskontroll. Men med bemanningsproblemen
            prioriteras självklart patienternas akuta behov före den långsiktiga
            forskningen. Vi måste uppmuntra unga läkare att ägna sig åt klinisk
            forskning vid sidan av sitt vanliga patientarbete. Högre status
            och meritvärde för forskning är en nödvändighet om vi inte ska
            tappa den ledande ställning vi har inom forskningen.
          </p>
          <head xml:id="i-AUDWQjPQnP1An3Ly2VrQ5J" type="h2">
            En långsiktigt hållbar personalförsörjningsplan för hela Sverige
          </head>
          <p xml:id="i-3WsiAgHL8w5iS4vi1cWaGC">
            Läkarbristen hotar patientsäkerheten, patientkontinuiteten, tillgängligheten,
            ekonomin i landstingen och undergräver den kliniska forskningen.
            Den framtida personalförsörjningen inom vården måste lösas långsiktigt.
            Om inte upprustningen av svensk välfärd bara skall vara ord, krävs
            en långsiktig personalförsörjningsidé som stöd till kommuner och
            landsting som ropar högt efter kvalificerad personal.
          </p>
          <p xml:id="i-EXDuoyMQuZnufAscibppoD">
            Det räcker inte att göra små förbättringar lite här och där för
            att rätta till personalförsörjningen, utan det behövs en långsiktigt
            hållbar plan som sträcker sig över tidscykler och som ser till
            hela välfärdssektorn. Ett system där landstingen väljer att ta
            in hyrläkare istället för att anställa läkare på fasta tjänster
            är kortsiktigt och oförsvarbart. Vi behöver en effektivisering
            inom vården där den så kallade lean-modellen kan frigöra mer tid
            och resurser för patientarbete. Här har intresseorganisationer,
            som SKL, ett ansvar för att leda utvecklingen av framtida framgångsfaktorer
            inom landstingen istället för att bara fokusera på att kräva mer
            statsbidrag.
          </p>
          <p xml:id="i-7324LS9qeXBxsk7UMikQ3c">
            Sverige behöver ta ett helhetsgrepp över den framtida vårdpersonalförsörjningen,
            med en speciell handlingsplan för läkarbemanningen. Det kan inte
            vara upp till enskilda landsting att göra insatser, utan en nationell
            långsiktig försörjningsplan som beskriver strategier för hur Sverige
            skall bli mer självförsörjande behövs. Läkarförbundet måste tänka
            mer konstruktivt än att endast konstatera att 600 läkare netto
            per år bör invandra till Sverige. Det är att skjuta ansvaret ifrån
            sig och det är högst omoraliskt att låta andra länder ta ansvaret
            över vår försörjning. Det är viktigt att något sker skyndsamt
            då det tar många år innan dagens utbildningsinsatser syns i verkligheten
            på till exempel vårdcentraler runt om i landet.
          </p>
          <p xml:id="i-944peGKq5MV9tDTwqW4P2s">
            Att ha en långsiktig försörjning, kompetensutveckling och bemanning
            är en utmaning för hela landet men den kan bli särskilt stor för
            kommuner utanför storstäderna, så som till exempel kommuner i
            Skaraborg. Det är viktigt att vi tar krafttag mot läkarbristen.
            Vi behöver en nationell långsiktig personalförsörjningsplan för
            hälso- och sjukvården med fler utbildningsplatser på landets läkarutbildningar.
          </p>
          <head xml:id="i-WvY8wr1U5nvyhXTwga2Zd" type="h2">
            Förbättrade villkor för vidareutbildning till specialistsjuksköterska
          </head>
          <p xml:id="i-H5Z4rHx4KXAWZDqsZqcUHb">
            Behovet av specialistutbildade sjuksköterskor är idag stort på
            flera håll i landet och kommer i framtiden att växa. Regeringen
            måste intensifiera arbetet med att uppmuntra sjuksköterskor att
            vidareutbilda sig till specialistsjuksköterskor. Ett sätt att
            göra det är att se över villkoren för de sjuksköterskor som väljer
            att vidareutbilda sig.
          </p>
          <p xml:id="i-R1XNJVwqc5j6X4AecLZPhQ">
            Möjligheten att ge ekonomiskt stöd till sjuksköterskor under
            vidareutbildningen bör ses över. Med dagens regler erhåller de
            ett bidrag om max 10 000 kr/månad under den tid som de är tjänstlediga
            för att vidareutbilda sig. Här skulle man kunna titta på systemet
            för läkarnas ST-system där de får lön under utbildningen, som
            skulle kunna stå modell även för sjuksköterskornas specialistutbildning.
          </p>
          <p xml:id="i-TeDeBmuWpnRwoGcRTe3H5">
            Motiven bakom att satsa ännu ett år på utbildning är olika och
            det kan handla om personlig utveckling, arbetsgivarens uppmuntran
            eller möjlighet att göra karriär inom sitt område. Att ge sjuksköterskor
            bättre förutsättningar för kompetensutveckling och specialistutbildning
            öppnar karriärvägar för sjuksköterskor, hjälper till att lösa
            personalbrist samt uppmuntrar dem att stanna kvar inom vården.
            Om det offentliga ska klara personalförsörjningen i framtiden
            måste sjukvården bli en attraktivare arbetsgivare. Ett sätt att
            lösa det är att förbättra villkoren för de sjuksköterskor som
            väljer att fördjupa sig och satsa på en fortsatt karriär inom
            hälso- och sjukvården.
          </p>
          <head xml:id="i-6KSAtVNuw7Q5ZApfFHKqPq" type="h2">
            Sjuksköterskor till läkarutbildning
          </head>
          <p xml:id="i-RXPLTP8TEdSjiQBJTFEU1W">
            Läkarutbildning tar många år och även om alliansregeringen redan
            från nästa år ökar antalet utbildningsplatser så kommer det att
            dröja mer än fem år innan de finns i verksamheten och möter patienter.
          </p>
          <p xml:id="i-YEnxYsf3pqYH1AzS4kcJ4T">
            För att öka antalet läkare bör man fundera ifall det går att
            hitta någon väg att förkorta utbildningstiden. Utan att tumma
            på kvalitet eller kunskap borde regeringen överväga möjligheterna
            att låta erfarna sjuksköterskor studera till läkare. Deras utbildning
            borde kunna förkortas eftersom bl.a. sjukhuspraktik är en stor
            del av deras tidigare utbildning. Sjuksköterskeutbildning och
            deras praktiska erfarenhet av att arbeta som sjuksköterska kan
            vara en bra grund att rekrytera fler läkare ifrån.
          </p>
          <p xml:id="i-XmTXFqqZ4WcuBe54fS3ukc">
            Sverige behöver ett helhetsgrepp över den framtida vårdpersonalförsörjningen,
            med separata strategier för respektive bristyrken. Det är omoraliskt
            att låta andra länder utbilda åt oss, oförsvarbart samhällsekonomiskt
            och ur patientsäkerhetsperspektiv att inte ta ett helhetsgrepp
            samt dålig hushållning att låta t.ex. läkare och annan välutbildad
            vårdpersonal lägga för mycket tid åt administrativa bördor.
          </p>
        </div>
        <div xml:id="i-5RfPP6WXXXTCrACvHZBkgt" type="motSignatures">
          <list xml:id="i-AN5wfHaXjKLjkrxnb6xuSa">
            <item xml:id="i-AyonQwRtwXDTDHMherQfNc" who="i-U4pHk2tFdyZvzTiVobxoV7">
              Anna Tenje (m)
            </item>
          </list>
        </div>
      </div>
    </body>
  </text>
</TEI>
