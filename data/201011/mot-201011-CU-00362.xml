<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-CU-00362">
  <teiHeader>
    <fileDesc>
      <titleStmt>
        <title>Åkermarkens skydd och externa köpcentrum</title>
        <author corresp="i-UFTZBKNRWWLXUXAtcCcVfH">av Tina Ehn m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åkermarkens skydd och externa köpcentrum</title>
          <idno type="rdwebb">GY02C362</idno>
          <rs type="number">C362</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GY02C362/text</ref>
          <ref type="dokument_url_html">http://data.riksdagen.se/dokument/GY02C362</ref>
          <ref type="dokumentstatus_url_xml">http://data.riksdagen.se/dokumentstatus/GY02C362</ref>
          <ref type="doc">http://data.riksdagen.se/fil/514B1904-AF15-4432-BD75-F7C103E02D18</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-V1piU7dAy9T73Gqt6tm91j</idno>
            <name>Kew Nordqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3KgGT2KtrG3uun59ssJ5t6" type="signed"/>
        <correspContext corresp="i-3KgGT2KtrG3uun59ssJ5t6">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-V1piU7dAy9T73Gqt6tm91j"/>
        </correspContext>
        <correspAction type="numbering" xml:id="i-5gNeXwED4D91v4CmqcPN75">
          <date when="2010-10-29"/>
        </correspAction>
        <correspAction type="submission" xml:id="i-9MQ1KS2fmUUehDXxLENH5S">
          <date when="2010-10-27"/>
        </correspAction>
        <correspAction type="transfer" xml:id="i-FPHXDCzymGZBJ1sRT4P4Kx">
          <date when="2010-10-27"/>
        </correspAction>
        <correspAction type="assigned" xml:id="i-k2baC9NsQiuqXGUnAhKEb"/>
        <correspContext corresp="i-k2baC9NsQiuqXGUnAhKEb">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-LhCEBPt3v6D61U7Qxtwi8q">
            Förslag till riksdagsbeslut
          </head>
          <list style="ol">
            <item xml:id="i-WL4RxwWjhna9t5D6mStuF7">
              Riksdagen tillkännager för regeringen som sin mening vad som
              anförs i motionen om ett moratorium om fem år då man inte tillåter
              att några nya externa köpcentrum byggs.
            </item>
            <item xml:id="i-Q6iZ2bc83vRMAWR3ACfHkF">
              Riksdagen tillkännager för regeringen som sin mening vad som
              anförs i motionen om att en ny lagstiftning ska föreskriva obligatorisk
              samordning mellan närliggande kommuner vid planering av externhandel.
            </item>
            <item xml:id="i-USX9D7BvZZQ6LjoVnmrnTt">
              Riksdagen tillkännager för regeringen som sin mening vad som
              anförs i motionen om behovet av att hävda de grundläggande friheterna
              i de områden för medborgarnas vardagsmöten som nu i ökande grad
              privatiseras.
            </item>
            <item xml:id="i-LwkYnWgvk8KakFBMzTn9dW">
              Riksdagen tillkännager för regeringen som sin mening vad som
              anförs i motionen om att utreda möjligheten att tillföra medel
              till Jordbruksverket och länsstyrelserna för att på ett övergripande
              plan kunna bevaka intresset att bevara åkermark. 1
            </item>
            <item xml:id="i-5Feo4WQPhPaYr2v8zWqbjv">
              Riksdagen tillkännager för regeringen som sin mening vad som
              anförs i motionen om att den bördigaste och mest högavkastande
              åkermarken bör tillmätas riksintresse.
            </item>
          </list>
          <p xml:id="i-ANSGYzYpuosJYmRhxxUtNt">
            1 Yrkande 4 hänvisat till MJU.
          </p>
        </div>
        <div type="motContent">
          <head type="h1" xml:id="i-DC9zqbSJFM7DX924GbJpaX">
            Motivering
          </head>
          <p xml:id="i-iC7qaURvkTCLrfNTjFAmz">
            I genomsnitt försvinner en dagligvarubutik varannan dag. Mellan
            1993 och 2004 minskade antalet dagligvarubutiker med 30 procent.
            Den bakomliggande orsaken är utbyggnaden av externa köpcentrum,
            stormarknader, som slår ut lokala boendenära butiker. Människor
            får längre till sina butiker, vilket gör det krångligare och dyrare
            för dem att ta sig till dagligvarubutiken.
          </p>
          <p xml:id="i-GfRR8AFL1eQmQxA5TgCW6z">
            Den snabba expansionen av stormarknaderna gör att fler åker bil
            för att handla mat. Det blir också längre till affären, vilket
            leder till längre körsträckor. I en studie ökade inköpsresorna
            med tre till elva gånger för dem som blev kunder i den nybyggda
            stormarknaden. I Linköping ökade bilresorna för inköp av dagligvaror
            med 50 procent när externhandeln byggdes ut.
          </p>
          <p xml:id="i-8XP74dxrjR65nokH7Va1Hs">
            Fler bilresor innebär en ökad påverkan på miljön, i form av utsläpp
            från bilarna, men också i form av exploatering av mark för att
            upprätthålla vägar, parkeringsplatser etc. Vägarna tar över och
            begränsar tillgången till tätortsnära grönområden, vilket försämrar
            människors hälsa och välbefinnande.
          </p>
          <head type="h2" xml:id="i-TX9VvyttAtcHgc65gz7nuj">
            Moratorium och lagstiftning
          </head>
          <p xml:id="i-4TPCerMTeHQ3ksdLS2skFu">
            Helst av allt vill vi att man stannar upp och tar ett omtag av
            lagstiftning och regelverk för att inte låta problematiken fortgå,
            och bördig jordbruksmark fortsatt föröds. Vi anser att ett moratorium
            på ungefär fem år kan vara bra, och under den tiden tillåts ingen
            byggnation av fler nya externa köpcentrum.
          </p>
          <p xml:id="i-LLhwcf8adDwMzpoLsvsMA3">
            I både Danmark och Norge finns en restriktiv lagstiftning mot
            nyetablering av externa köpcentrum. Det finns också ett starkare
            skydd av odlingsbar jord.
          </p>
          <head type="h2" xml:id="i-VsyyrVwwupZPtwxwoGDF3B">
            Skapa en samordning mellan närliggande kommuner vid planering
            av externhandel
          </head>
          <p xml:id="i-BBCA5ZxEGnnVFEHAHnzrNK">
            Det vore bra att kunna genomföra ett moratorium mot nya köpcentrum.
            Om ett sådant moratorium med genomgång och fördjupning av lagstiftning
            inte leder till fortsatta stopp av denna typ av utbyggnad ser
            vi ett behov av att samordna var/hur och i vilken omfattning man
            planerar köpcentrum, med tanke på att ett nytt externt köpcentrum
            kan innebära en kraftig ökning av biltrafiken, med nedlagda butiker
            inom ett flera mil stort område och följdkrav på stora anslutningsanläggningar
            med betydande intrångseffekter. Det är en omfattande miljöpåverkan
            som kan ge stora strukturella effekter i såväl den egna kommunen
            som i grannkommunerna, där vissa kommuner får en oönskad effekt
            med sämre underlag för den egna handeln. Ett mer utarmat affärsliv
            i en mindre kommun kan vara avgörande för stora delar av potentialen
            även för annan verksamhet, som restauranger och specialhandel.
            En större samordning borde gälla mellan närliggande kommuner vid
            planering av externhandeln.
          </p>
          <head type="h2" xml:id="i-T8qJgjcpPdCc7JeP6Nv1e4">
            Privat och begränsad mark
          </head>
          <p xml:id="i-Qkwzc9fKh8C1DMYBX6cLgV">
            Köpcentrum har fått diktera villkoren för det offentliga rummet.
          </p>
          <p xml:id="i-B9JDtEzBNBRk13zcfvcz67">
            Köpcentrum är privat mark, vilket medför begränsningar av det
            allmänna. Som exempel kan man inte som politiskt parti fritt dela
            med sig av valmaterial inne på det privata området. Köpcentrum
            är inga levande torg; man bör vara medveten om att det är stängda
            ytor i ett samhälle som vill värna demokratin.
          </p>
          <head type="h2" xml:id="i-FRuqQNtowkTJWjaELKRC1W">
            Bevakning av åkermarken
          </head>
          <p xml:id="i-CXbst97wR27y9abRjkyGo">
            En komplicerande faktor kring nyttjande av åkermarken är att
            det inte finns något enskilt intresse som bevakar åkermarkens
            bevarande. Det långsiktiga livsviktiga värdet av åkermarken väger
            mycket lätt när det i det kortsiktiga perspektivet finns stora
            ekonomiska vinster att hämta i exploateringen av åkermarken. Här
            behövs en möjlighet att kunna ge exempelvis Jordbruksverket och
            länsstyrelserna ett sådant ansvar. Detta bör utredas.
          </p>
          <head type="h2" xml:id="i-EAz9t9quLVCi17s8kzwSLF">
            Åkermark som riksintresse
          </head>
          <p xml:id="i-KApDsCsyEdqqYJVNJ6tHrv">
            En omställning till ett mer hållbart framtida samhälle kommer
            att innebära att mer åkermark behöver tas i bruk, dels för att
            kunna producera behövlig mängd livsmedel, dels för att odla energigrödor
            och därigenom kunna bryta oljeberoendet.
          </p>
          <p xml:id="i-98WgZWcZM1BmpKUhWEftJa">
            Samtidigt som behovet av åkermarken som naturresurs ökar, så
            ökar dessvärre också exploateringen av åkermark. Enligt SCB:s
            och Jordbruksverkets gemensamma rapport Exploatering av jordbruksmark
            vid bebyggelse och vägutbyggnad 19962005 har sammanlagt 300 430
            ha åkermark exploaterats under tioårsperioden 19962005. Oroväckande
            nog går trenden mot ökande exploatering. Under 2005 exploaterades
            tre gånger så mycket jordbruksmark som under 1996. Allvarligast
            blir detta förstås när de allra bördigaste och högavkastande jordarna
            exploateras, vilket tyvärr inte är ovanligt då många av de större
            städerna i Sverige ligger i slättbygderna.
          </p>
          <p xml:id="i-7sKi7RXyLf8qbZwtPyEgjj">
            3 kap. 4 § miljöbalken är det lagrum som ska styra exploateringen
            av jordbruksmarken och lyder enligt följande:
          </p>
          <p xml:id="i-MvJwX3bFuHgp9CDs4H3rPz">
            Jord- och skogsbruk är av nationell betydelse.
          </p>
          <p xml:id="i-NvWFJD7s2sFJztbzRKfvBL">
            Brukningsvärd jordbruksmark får tas i anspråk för bebyggelse
            eller anläggningar endast om det behövs för att tillgodose väsentliga
            samhällsintressen och detta behov inte kan tillgodoses på ett
            från allmän synpunkt tillfredsställande sätt genom att annan mark
            tas i anspråk.
          </p>
          <p xml:id="i-B1YmvevWKZURE4VEFJwW1R">
            Eftersom miljöbalken är en ramlag ska den tolkas genom de skrivningar
            som finns i propositioner och förarbeten till lagen. I dessa förarbeten
            står att läsa att det i uttrycket tillfredsställande inryms att
            den alternativa lokaliseringen för exploatering ska vara tekniskt
            och funktionellt lämplig samt ekonomiskt rimlig. Vid fall som
            överväger till exploateringsintressets fördel ska man se till
            att anläggningarna lokaliseras och utformas så att jordbrukets
            intressen skadas så lite som möjligt. Vid prövningen bör markens
            kvalitet för biologisk produktion tillmätas betydelse. Bland annat
            bör beaktas hur marken har klassificerats, dess arronderingsförhållanden
            m.m. (prop. 1985/86:3 s. 54).
          </p>
          <p xml:id="i-8Nv4M3X81fFUjQsE791un3">
            Tolkningen av paragrafen har dock i dagsläget fokuserats mest
            på huruvida lokaliseringen är tekniskt eller ekonomiskt möjlig.
            Denna tolkning har gett utrymme för exploateringsintressena (kommuner,
            Vägverket m.fl.) att själva avväga om åkermarken måste tas i anspråk
            på grund av att annan lokalisering inte är tekniskt eller ekonomiskt
            möjlig. Ofta förbises alltså då jordbrukets intressen och de viktiga
            skrivningarna om att markernas biologiska produktionsförmåga och
            arronderings­förhållanden också ska beaktas vid avvägningen av
            lokaliseringen.
          </p>
          <p xml:id="i-GY7eqkdtRbUPPMxXf91XjB">
            I alltför många exploateringsärenden konstateras t.ex. bara att
            exploatering av åkermark för bebyggelseändamål är en god naturresurshushållning
            utan några resonemang kring förstörandet av naturresursen åkermark.
            Det är naturligtvis också lockande och enkelt att exploatera åkermark
            som oftast redan är relativt plan, har fungerande dränering och
            attraktivt läge.
          </p>
          <p xml:id="i-22d78djtuCTCnWeN5KMpz3">
            En ytterligare komplicerande faktor kring åkermarken är att det
            inte finns något enskilt intresse som bevakar åkermarkens bevarande.
            Det långsiktiga livsviktiga värdet av åkermarken väger mycket
            lätt när det i det kortsiktiga perspektivet finns stora ekonomiska
            vinster att hämta i exploateringen av åkermarken.
          </p>
          <p xml:id="i-W9zM167CeKxWdwwtny3VNY">
            För att säkerställa en god livsmedelsförsörjning även för kommande
            generationer bör den bördigaste åkermarken inte bara vara av nationell
            betydelse utan även tillmätas riksintresse.
          </p>
          <head type="h2" xml:id="i-4C16Sh1ziRartamm9NEP61">
            Tidigare behandling av jordbruksmarken och riksintresse
          </head>
          <p xml:id="i-Ct5HSh6HVw4msqav9Mpw88">
            Jordbruksutskottet har tidigare avstyrkt motionsyrkanden om jordbruksmark
            som riksintresse (bet. 1997/98:JoU20). Utskottet har då hänvisat
            till vad bostadsutskottet tidigare uttalat när det behandlat jordbruksmarkens
            status enligt naturresurslagen. Bostadsutskottet har i samband
            med naturresurslagens tillkomst bl.a. uttalat (bet. 1986/87:BoU3,
            s. 18) att om jordbruksmark gavs ställning som riksintresse skulle
            väsentliga utgångspunkter, inte minst beträffande plan- och bygglagen,
            inte kunna hävdas. I praktiken skulle det då enligt utskottet
            vara nödvändigt att i inte ringa omfattning överge principen om
            ett till kommunerna decentraliserat planeringsansvar. Bostadsutskottet
            har därför ansett att så inte bör ske, men betonat vikten av att
            kommunerna utformar sin fysiska planering så att tillbörlig hänsyn
            tas till de areella näringarna.
          </p>
        </div>
        <div type="motSignatures">
          <list>
            <item xml:id="i-WJkNgu8JvgND9zwn9LfSCh">
              Tina Ehn (MP)
            </item>
            <item xml:id="i-RyFoRVy7sCerXt9N1NSFNc">
              Jan Lindholm (MP)
            </item>
            <item xml:id="i-SVyYBB38JvNTjpA8ehcAbx">
              Kew Nordqvist (MP)
            </item>
          </list>
        </div>
      </div>
    </body>
  </text>
</TEI>
