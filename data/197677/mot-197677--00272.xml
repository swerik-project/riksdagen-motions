<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--00272">
  <teiHeader>
    <fileDesc>
      <titleStmt>
        <title>om socialpolitiken</title>
        <author>av herr Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om socialpolitiken</title>
          <idno type="rdwebb">G002272</idno>
          <rs type="number">272</rs>
          <ref type="dokument_url_text">http://data.riksdagen.se/dokument/G002272/text</ref>
          <ref type="dokument_url_html">http://data.riksdagen.se/dokument/G002272</ref>
          <ref type="dokumentstatus_url_xml">http://data.riksdagen.se/dokumentstatus/G002272</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-GaozvGLNGCb9Vstyp2PrQH</idno>
            <name>LARS-OVE HAGBERG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UTMSr1KtKhXUNRZ1aH4sCF" type="signed"/>
        <correspContext corresp="i-UTMSr1KtKhXUNRZ1aH4sCF">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-GaozvGLNGCb9Vstyp2PrQH"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__272/mot_197677__272-001.pdf"/>
      <fw xml:id="i-5sSuhWiGW8LX44WWQBwMpv">
        Motion 1976/77: 272
      </fw>
      <div xml:id="i-4j54oPxE1to4HLawMzZyBH" type="motHeader">
        <div xml:id="i-MoVYd9zxzWRR3hzB219C75" type="motTitle"/>
        <div xml:id="i-PxdA8yr9PhJDYCdSChkgov" type="motSubmissionInfo"/>
      </div>
      <div xml:id="i-GSCJSSNFFWpCTwqw22LtQB" type="motBody">
        <div xml:id="i-43ii3RENt5ovf3ZxD8N8hZ">
          <p xml:id="i-82EBRiyh4oTF6UYmJ4wF2b" type="titleString">
            av herr Werner m. fl. om socialpolitiken
          </p>
          <p xml:id="i-4PSjGxSHhKmTfaK4CELBHZ">
            Sammanfattning
          </p>
          <p xml:id="i-RUeMFeZMWmX7bzp8eSdvna">
            Den svenska socialpolitiken kan kort beskrivas som statliga insatser
            för att stimulera den ekonomiska tillväxten genom reglerad konsumtion.
            Men den har också som viktig funktion att mildra verkningarna
            av den planlöshet och otrygghet som präglar kapitalismen och annars
            hårt drabbar både arbetare och tjänstemän. Socialpolitiken har
            hittills underordnats kapitalets behov, men vpk föreslår i motionen
            en ny inriktning av socialpolitiken i de arbetandes intresse.
            Vi kräver åtgärder för att garantera allas rätt till ett meningsfullt
            arbete med en lön som inte behöver utfyllas med socialbidrag.
            Vidare kräver vi att en allmän socialförsäkring skall införas,
            som skall ge ekonomisk trygghet vid alla former av inkomstbortfall.
            Denna försäkring skall finansieras med en produktionsbeskattning.
            En brett upplagd studie av hittills genomförda socialpolitiska
            reformers effekter bör genomföras, liksom en fortlöpande kon-
            troll av att beslutade reformer får åsyftat resultat. Dessa riktlinjer
            bör över- lämnas till socialutredningen som tilläggsdirektiv.
          </p>
          <p xml:id="i-TCdecRq1zsdZXA7Vz8u9U5">
            Till det socialpolitiska området brukar man räkna: arbetsmarknadspolitik,
            arbetarskydd, hälso- och sjukvård, social försäkring, familjepolitik
            bo- stadspolitik och socialvård. Socialpolitiska åtgärder kan
            således vara generella eller de kan rikta sig till individer eller
            grupper med i något avseende ge- mensam social eller ekonomisk
            situation. Åtgärderna kommer att fylla delvis olika funktioner
            men kan ändå ses som delar i ett större socialt ekonomiskt sammanhang.
            Socialpolitiken skiftar både form och innehåll under skilda ekonomiska
            betingelser. I bondesamhället med dess bygemenskap bedrevs huvudsak-
            ligen en individuellt inriktad socialpolitik på lokalsamhällenivå.
            I krigstider liksom under den framväxande kapitalismen bedrevs
            en socialpolitik som skulle ställa de mest förtryckta i samhället
            till krigsmaktens förfogande eller ansluta dem till de växande
            skaror som sökte sig till industrierna. Senare decenniers ökade
            statliga engagemang för att stötta upp monopol- kapitalet har
            inneburit ytterligare uppgifter för socialpolitiken, uppgifter
            som gör att den i dag lika väl skulle kunna kallas för konsumtionspolitik.
            Vi skall här anlägga ett historiskt perspektiv på socialpolitiken
            för att sedan gå in på dagens socialpolitik. Därefter behandlar
            vi något vilka för-
          </p>
          <pb facs="riksdagen-motions-pdf/data/197677/mot_197677__272/mot_197677__272-002.pdf"/>
          <fw xml:id="i-TfuMrvK31UuHsHM2JzgL84">
            Mot. 1976/77:272 4
          </fw>
          <p xml:id="i-C2SdPb4oLrMYrBvzg8KZed">
            ändringar man kan ha anledning att förvänta av den borgerliga
            regeringen, varefter vi slutligen behandlar utformningen av en
            socialpolitik i arbetar- klassens intresse.
          </p>
          <p xml:id="i-Ly8hJP2FH9d3QXnAgPfuPb">
            Socialpolitiken i ett historiskt perspektiv
          </p>
          <p xml:id="i-KNvHKbzNrRR9JqAwXCfWxP">
            I bondesamhället bestod socialpolitiken av två delar, dels omhänderta-
            gandet av de mest missgynnade, dels en lagstiftning som begränsade
            deras rörelsefrihet. När vi talar om de mest missgynnade, så är
            det de egendomslösa som avses, de som är beroende av andra för
            att få arbete för sin försörjning eller måste lita till andras
            välvilja. Fattigvården bedrevs inom församlingarna och så småningom
            kommunerna. Staten lade sig inte i hur fattigvården såg ut, och
            målsättningen var i stort sett att människor inte skulle frysa
            eller svälta ihjäl. Den målsättningen uppnåddes långt ifrån alltid.
            Kontrollen av de fattiga upprätthölls av en lagstiftning om laga
            försvar. Att ha laga försvar innebar att man hade en anställning.
            Den som inte hade laga försvar kunde tas om hand och placeras
            i tvångsarbete eller i krigstjänst. Vilket det blev berodde till
            stor del på ålder och kön. Medan yngre och medelålders män kom
            i krigstjänst så placerades kvinnor, barn och åldringar i tvångsarbete.
            Mest kända torde de gamla spinnhusen vara som exempel på hur det
            framväxande borgerskapet skodde sig genom ex- tremt utnyttjande
            av de fattigaste bland kvinnor och barn. Lagstiftningen om laga
            försvar var ändamålsenlig under ståndssamhället. Genom den kunde
            man försörja krigsmakten med rekryter. Den gjorde också att de
            fattiga höll sig undan från ståndspersoner, som därigenom skyddades
            från tiggeri. Men genom att lagen band folket i backstugor och
            fattighus och i arbeten på landsbygden, där de inte fick stort
            mer än maten i lön, så stred den mot de intressen som den under
            1800-talet framväxande ka- pitalismen hade. Till industrierna
            behövdes arbetskraft i en ständigt ökande ström, och det innebar
            att arbetarklassen måste få rörelsefrihet för att söka sig till
            industrierna. Man behövde också ett överskott på arbetskraft att
            sätta in vid tillfälliga konjunkturuppgångar, således människor
            som var ar- betslösa och stod till industrins förfogande när de
            behövdes. Denna nya utveckling av ekonomin ledde till att bestämmelserna
            om försvarslöshet avskaffades år 1885 och städerna började fyllas
            av fattiga egendomslösa som hoppades på att få sälja sin enda
            tillgång, sin arbetskraft, till industrin. Under senare delen
            av 1700- och hela 1800-talet var det vanligt att barn användes
            i industriellt arbete. Det skedde antingen i samband med att de
            var omhändertagna av fattigvården eller i samband med att deras
            föräldrar, vanligen då mödrarna, hade placerats i tvångsarbete.
            Men det var också så att möjligheten att barnen kunde få jobb
            betydde att de ofta stora fa- miljerna klarade att något bättre
            hålla svälten borta. Det var de män, kvinnor och barn, med svältlöner
            och under svåra umbäranden som ledde till sjuk- dom och många
            gånger en för tidig död, som under 1800-talet lade den
          </p>
          <pb facs="riksdagen-motions-pdf/data/197677/mot_197677__272/mot_197677__272-003.pdf"/>
          <fw xml:id="i-CHDNa6D84CkWacaii3bezK">
            Mot. 1976/77:272 5
          </fw>
          <p xml:id="i-FywhjNn9tpLrv87JQo6Wf5">
            ekonomiska grunden för den monopolkapitalism som kapitalägarna
            än i dag njuter frukterna av. Särskilt barnen, som aldrig fått
            möjlighet att ut- vecklas fysiskt, led svårt under utsugningen.
            Så småningom utvecklades omfattande opinioner mot barnarbetet,
            och under senare hälften av 1800-talet infördes också olika bestämmelser
            för att förhindra det mest extrema ut- nyttjandet av barnen, exempelvis
            i nattarbete och där arbetet var särskilt tungt och farligt. Men
            först vid sekelskiftet förbjöds barnarbete och då skedde det på
            initiativ från arbetsköparhåll. Det var inte på grund av något
            plötsligt nyväckt ansvar för lönarbetarna och deras barn. Även
            om inte barnarbete längre förekommer i någon större utsträckning,
            så drar sig inte det svenska kapitalet för att utnyttja lönarbetarna
            i tredje världen på samma sätt som svenska lönarbetare utnyttjades
            under 1800-talet. Nej, orsaken till att man ansåg sig kunna förbjuda
            barnarbetet var att barnen inte längre var lönsamma inom industrin,
            eftersom det industriella arbetet efter hand hade nått en allt
            högre teknisk nivå och arbetstakten blivit mer och mer pressad,
            så att barnen int? längre kunde hänga med. Kring sekelskiftet
            växte sig arbetarrörelsen allt starkare. Det innebar bland annat
            att socialpolitiken efter hand gavs en ny inriktning. Medan de
            härs- kande tidigare i stort sett kunnat handskas efter behag
            med arbetarklassen, blev denna nu en maktfaktor som man måste
            räkna med. Borgarklassen kunde inte längre bara ta, utan måste
            också finna sig i att ge efter för lönarbetarnas krav. I Tyskland
            hade redan Bismarck visat vägen för den nya socialpolitiken. Han
            hade insett att för att kunna behålla arbetsfreden och ”ordningen”
            i samhället var det nödvändigt att gå med på vissa av lönarbetarnas
            krav. Den svenska arbetarklassens första stora seger vanns genom
            införandet av åtta-timmarsdagen. I och med detta kunde arbetsköparna
            inte längre öka graden av utsugning genom att förlänga arbetstiden.
            Det innebar emel- lertid inte att de saknade möjligheter att ta
            ut mer arbete från varje enskild lönarbetare. Men de fick använda
            andra metoder — löpande band som man kunde reglera hastigheten
            på, olika slag av prestationslöner, som tidsstu- derade ackord,
            lagackord och på senare år än mer raffinerade metoder för att
            utnyttja solidariteten bland lönarbetarna (självstyrande grupper)
            och göra lönarbetarna beroende av att konkurrera med varandra
            (meritvärderings- system). Därför har arbetarklassen fått och
            får alltjämt föra en ständig kamp mot arbetsköparnas metoder att
            öka hetsen på arbetsplatserna. Tyvärr har arbetarklassens fackliga
            och politiska ledning inte alltid insett nödvändig- heten av denna
            kamp, och socialdemokratins mer än 40-åriga regeringsperiod har
            kantats av eftergifter och samarbetsavtal som höjt kapitalets
            profiter. Med kapitalism följer arbetslöshet. Kapitalismen har
            inte i något land lyckats lösa detta problem och det är inte särskilt
            underligt. Kapitalet behöver en viss arbetslöshet — för att kunna
            pressa ner lönerna med hjälp av kon- kurrensen om jobben, för
            att kunna välja och vraka bland lönarbetarna, för att ständigt
            kunna hålla den lönarbetarnas mara som hotet om arbets-
          </p>
          <pb facs="riksdagen-motions-pdf/data/197677/mot_197677__272/mot_197677__272-004.pdf"/>
          <fw xml:id="i-5wPpyjc7BwdS98awXWpGJ9">
            Mot. 1976/77:272 6
          </fw>
          <p xml:id="i-LezkaFhqGhi7Zcwy52Auym">
            löshet är vid liv och inte minst för att ständigt ha en arbetskraftsreserv
            att ta till vid tillfälliga högkonjunkturer. Men eftersom arbetslösheten
            är lönarbetarnas ständiga gissel, föder den också oro och protest
            inom arbe- tarklassen. Det har därför varit följdriktigt att den
            kapitalistiska staten fått som en av sina uppgifter att minska
            de sociala och ekonomiska verkningarna av arbetslösheten. Vid
            början av 1900-talet försökte man lätta följderna av arbetslösheten
            genom olika slag av nödhjälpsarbeten. Lönerna hölls på en mycket
            låg nivå, bland annat för att tvinga dem som fick nödhjälpsarbete
            att så snart något tillfälle yppade sig ställa sig till kapitalets
            förfogande igen. (Tankegången kan kännas igen i de argument som
            än i dag förs fram när det gäller be- redskapsarbeten, sjukförsäkring
            och socialhjälp.) På 1930-talet bröt emellertid nya idéer fram
            när det gällde den ekonomiska politiken. Staten skulle enligt
            dessa idéer ha till uppgift att stimulera konjunkturerna och det
            skedde bl. a. genom en statlig investeringspolitik som ökade penningomloppet
            i samhället och därmed ledde till större konsumtion. Detta var
            ett motiv för att betala högre löner till dem som hade nödhjälpsarbete,
            och det var också ett motiv för att se till att de som stod helt
            utan arbete fick ett bättre ekonomiskt stöd, och därför gick också
            staten in och betalade vissa av arbetslöshets- kassornas kostnader.
            Vi fick med detta en något ändrad syn på arbetar- klassen; den
            var inte längre bara en producerande klass, den var också kon-
            sumerande. Statens roll i förhållande till monopolkapitalet hade
            klarlagts. Den skulle ha som central uppgift att genom sin ekonomiska
            politik och socialpolitiken stödja kapitalet i dess återkommande
            kriser. Den politiken har fullföljts och utvecklats i olika avseenden
            och styr statens handlande än i dag. Det var också under 1930-talet
            som ideologin bakom dagens sociala re- formpolitik tog fastare
            form. Synen på socialpolitiken som en del av den ekonomiska politiken
            var klar. Den socialdemokratiska regeringen drev helt naturligt
            vissa av arbetarklassens dagsfrågor exempelvis när det gällde
            bo- städer och sjukförsäkring. Till detta kom makarna Myrdals
            alarmerande rapport om att det svenska folket höll på att decimeras.
            Det fordrades åtgärder för att ge familjerna ett sådant stöd att
            man väckte deras lust att föda barn igen. Det fanns i annat fall
            uppenbara risker för arbetskraftens re- produktion. Under slutet
            av 1930-talet genomfördes också vissa reformer när det gällde
            socialförsäkring och bostadspolitik. Men det är egentligen först
            under efterkrigstiden som familjepolitiken och socialförsäkringssys-
            temet fått någon betydande omfattning. Då hade redan befolkningstalen
            svängt på nytt.
          </p>
          <p xml:id="i-YGEeu3ZaTKwPN1BY9nKh3V">
            Dagens socialpolitik
          </p>
          <p xml:id="i-DJeZJhBjZVbVHzmwx9d8i1">
            Under 1950- och 1960-talen fullföljdes den sociala reformpolitik
            som fick sin ideologiska utformning under 1930-talet. Men den
            inte bara fullföljdes, utan utvecklades dessutom vidare. Inte
            minst gäller detta för socialförsäk-
          </p>
          <pb facs="riksdagen-motions-pdf/data/197677/mot_197677__272/mot_197677__272-005.pdf"/>
          <fw xml:id="i-JJLimLhQ7eMZ3HfcQGyYLA">
            Mot. 1976/77:272 7
          </fw>
          <p xml:id="i-VUGww8jQ6FsLN5d4AdmYYi">
            ringssystemet genom sjukförsäkringen och den allmänna tjänstepensione-
            ringen. Utbyggandet av arbetsmarknadspolitiken har också varit
            av avgö- rande betydelse och haft som främsta syfte att underlätta
            kapitalets struk- turella och geografiska rörlighet. Bostadsbidragen,
            som kom mot slutet av 1960-talet, förtjänar också att nämnas i
            sammanhanget som exempel på en reform som hade till syfte att
            mildra konsekvenserna av den lavinartade stegringen av bostadskostnaderna.
            Under ca 15 år från början av 1950-talet hade den svenska industrin
            en högkonjunktur, som varade nästan utan avbrott. Det var detta
            som gav de ekonomiska förutsättningarna för reformpolitiken. Men
            högkonjunkturen krävde också ett ständigt tillMöde av arbetskraft.
            Kvinnorna utgjorde och utgör än i dag en betydande arbetskraftsreserv.
            Kvinnorna kunde emellertid inte gå ut på arbetsmarknaden i den
            utsträckning som behövdes, om inte barntillsynsfrågan löstes.
            En sådan lösning var emellertid alltför kostnads- krävande och
            skulle dessutom ta alltför lång tid. Kapitalismen med sina vanligen
            häftiga svängningar mellan hög- och lågkonjunktur tillåter ingen
            långsiktig planering. I stället för att öppna vägarna för kvinnornas
            eko- nomiska och därmed sociala frigörelse, inriktade man sig
            på att täcka un- derskottet av arbetskraft genom invandring. Arbetslösheten,
            i första hand i Sydeuropa och Finland, har härigenom spelat en
            betydande roll för ut- vecklingen av det svenska näringslivet
            de senaste 25 åren. Arbetslösa in- vandrare är bekväma som arbetskraft.
            De står till förfogande när de behövs — de har inte så stora möjligheter
            att välja utan får ta de jobb som erbjuds, och man kan räkna med
            att många av dem reser tillbaka till sina hemländer när högkonjunkturen
            är över och det blir kärvare på arbetsmarknaden. Den svenska politiken
            att utnyttja invandrad arbetskraft har i princip varit den- samma
            som i andra länder i Västeuropa, som använt sig av gästarbetare.
            Men i en mening kan man säga att den varit ännu mer cynisk. I
            stället för att öppet skicka hem de arbetare som inte längre behövs
            så har det svenska kapitalet och den svenska staten satt sin lit
            till utslagningsme- kanismerna på arbetsmarknaden och den sociala
            utstötningen. Det har där- igenom framstått som om invandrarna
            själva och frivilligt valt att återvända till sina hemländer.
            Först under senare år, när invandringen minskat, har staten visat
            tendenser till att ta ett socialt ansvar för den invandrade ar-
            betskraften. Socialpoliken har motiverats främst från fördelningspolitiska
            utgångs- punkter, dvs. med det uttalade syftet att åstadkomma
            en jämnare inkomst- fördelning. Det har då framför allt handlat
            om transfereringar av inkomster från hög- och mellaninkomstskikten
            till låginkomsttagarna. Vissa av trans- fereringarna sker också
            i form av vad man brukar kalla uppskjuten kon- sumtion, dvs. en
            del av inkomsten avsätts för sjukförsäkring eller pen- sionsförsäkring.
            Vissa sociala reformer har finansierats genom arbetsgivar- avgifter.
            Detta har emellertid inte annat än tillfälligt inneburit inkomst-
            överföringar från kapitalägarna till lönarbetarna, eftersom kapitalägarna,
            i
          </p>
          <pb facs="riksdagen-motions-pdf/data/197677/mot_197677__272/mot_197677__272-006.pdf"/>
          <fw xml:id="i-UHixEnPeB9S8C4VKqfRKHR">
            Mot. 1976/77:272 8
          </fw>
          <p xml:id="i-CRJacK7xVKR3G54LkGfmjQ">
            synnerhet monopolkapitalet, snabbt har kunnat kompensera sig
            för dessa utgiftsökningar, dels vid avtalsförhandlingarna, dels
            genom prisökningar. Det står utom tvivel att socialpolitiken,
            som den har utformats, i hög grad har tjänat monopolkapitalets
            intressen — både genom särskilt riktade åtgärder för att underlätta
            kapitalets rörelsefrihet och allmänt genom att öka penningmängdens
            omloppshastighet i samhället. Till detta kommer ock- så den betydelsefulla
            funktionen att mildra kapitalismens skadeverkningar och i någon
            mån åstadkomma rättvisare och drägligare förhållanden för de arbetande.
            Det är framför allt detta senare som av socialdemokratin skju-
            tits i förgrunden som argument för socialpolitiken. Det har emellertid
            aldrig gjorts några utvärderingar av reformernas verkliga effekter
            för de arbetande. Det finns skäl att misstänka att de inte alls
            alltid har haft avsedda effekter. Bl. a. tydde vissa av de resultat
            som låginkomstutredningen arbetade fram på att de fördelningspolitiska
            resultaten var betydligt blygsammare än avsett.
          </p>
          <p xml:id="i-FWiNjpp1caHbspX81Y86xR">
            Socialpolitiken och den borgerliga regeringen
          </p>
          <p xml:id="i-F7uV3ENdiU9BX8TgZrKZEM">
            Det står klart att socialpolitiken är en naturlig del av den
            kapitalistiska ekonomiska strukturen, liksom den är ett verktyg
            för statsmakten att an- vändas för att värna om den borgerliga
            hegemonin. Detta innebär då själv- fallet att socialpolitiken
            innehåller betydelsefulla reformer, som tillgodoser krav som ställts
            av arbetare och tjänstemän. De borgerliga partierna har på olika
            sätt haft uppenbara problem med sin inställning till den ekonomiska
            politiken och till socialpolitiken som en del av denna. Till stor
            del har dessa problem berott på svårigheter att anpassa partiideologin
            till monopolkapitalismens verklighet, särskilt det nära och allt
            mer utvecklade samarbetet mellan kapitalet och staten. Socialde-
            mokratin har däremot, genom sin avideologiserade och allmänt principlösa
            politik, inte haft några problem att anpassa sig efter kapitalets
            behov. Det finns all anledning att ställa frågan om vad som kommer
            att ske med socialpolitiken under den borgerliga regeringen. Några
            stora föränd- ringar är inte att vänta, dels därför att det inte
            går att ändra den socialpolitiska inriktningen utan allvarliga
            konsekvenser för kapitalet, dels därför att så stor del av svenska
            folket i en eller annan mening är beroende av det so- cialpolitiska
            åtgärdssystemet. Men det kommer att ställas krav på den borgerliga
            regeringen, som den måste uppfylla, om den skall kunna ha möjlighet
            att sitta kvar vid makten mer än en period. De kraven kommer framför
            allt att ställas från små- företagen, som efter att steg för steg
            ha trängts undan av monopolkapitalet hoppas på den borgerliga
            regeringen för att få ett ökat utrymme för sin existens. Man kan
            således vänta att den borgerliga regeringen kommer att ge ytterligare
            stöd till småföretagen, och mot bakgrund av att det ekonomiska
            utrymmet för statliga åtaganden i allt större utsträckning äts
            upp av mo- nopolkapitalet finns det en uppenbar risk att man på
            olika sätt kommer
          </p>
          <pb facs="riksdagen-motions-pdf/data/197677/mot_197677__272/mot_197677__272-007.pdf"/>
          <fw xml:id="i-Jwky5DkKTuwyvs1JybcLPR">
            Mot. 1976/77:272 9
          </fw>
          <p xml:id="i-BEBGsREyevDJMJ8PVTCo2C">
            att nagga socialpolitiken i kanterna. Områden som då ligger nära
            till hands att råka illa ut är exempelvis beredskapsarbeten för
            socialt utslagna. Att man kan förvänta att just dessa beredskapsarbeten
            drabbas först beror på att de i allmänhet bedrivs med små kapitalinsatser
            och därför är av ringa betydelse för näringslivet. Självfallet
            måste man också räkna med stopp för nya socialpolitiska reformer.
            Detta har för övrigt redan bekräftats genom budgetpropositionen
            där borgerlighetens fagra vallöften på socialpolitikens område
            redan har visat sig vara falska. Men hänsyn till karaktären hos
            de borgerliga förslagen kan man i och för sig hälsa detta med
            tillfredsställelse, om det inte vore för att man måste se detta
            som ett tecken på att även andra, progressiva förslag, kommer
            att motarbetas av regeringspartierna. En av regeringens första
            åtgärder efter sitt tillträde var för övrigt att avslöja sin reaktionära
            syn på socialvårdsfrågorna genom att ge socialutredningen tilläggsdirektiv
            om att utreda frågan om att bevara tvånget inom social- vården.
            Som läget för närvarande är, exempelvis inom narkomanvården, vore
            det mer relevant med ett omvänt tvång, dvs. en uttalad skyldighet
            för sjukvårdshuvudmännen att ställa vårdresurser till förfogande.
          </p>
          <p xml:id="i-3Yr9P9QDckyn4rxuuAiYTU">
            En progressiv socialpolitik
          </p>
          <p xml:id="i-QDF5sWC31Y4jgA7vp4H2Bx">
            Socialpolitiken i ett kapitalistiskt samhälle kan antingen helt
            underordnas kapitalets intressen eller den kan ges en sådan inriktning
            att den i första hand tillvaratar arbetarklassens intressen och
            i viss mån kringgärdar kapi- talägarnas möjligheter att utnyttja
            lönarbetarnas beroendeställning. En pro- gressiv socialpolitik
            syftar till att flytta fram lönarbetarnas positioner på kapitalets
            bekostnad. Grunden för en sådan socialpolitik måste utgöras av
            erkännandet av vars och ens rätt till ett arbete, som det är möjligt
            att försörja sig på. Dessutom måste staten påta sig ansvaret för
            att denna rätt skall förverkligas. Det innebär att i den mån som
            kapitalet inte kan garantera sysselsättningen krävs det att staten
            går in och utvecklar industriprogram och även ålägger kapitalägarna
            restriktioner för att förhindra att de genom olika manövrer ställer
            de arbetande utan jobb. Vänsterpartiet kommunisterna för i en
            annan motion fram förslag i dessa avseenden. I flera andra motioner
            för vänsterpartiet kommunisterna fram förslag som innebär en ny
            progressiv inriktning av socialpolitiken. Det gäller förslagen
            om införande av sex timmars arbetsdag, utbyggnaden av barnomsorgen
            till full behovstäckning, kvinnornas rättigheter, höjda barnbidrag
            och för- bättrad ersättning för vård av sjuka barn, införande
            av studielön, invand- rarnas rättigheter, en rad åtgärder på arbetsrättens
            och arbetsmiljöns område och bostadspolitiska åtgärder för att
            ta några exempel. Den för lönarbetarna ständiga otrygghet som
            det innebär att leva och arbeta i ett samhälle där kapitalägarnas
            profitjakt styr den ekonomiska ut- vecklingen kräver att det utvecklas
            en allmän socialförsäkring, som skall garantera ekonomisk trygghet
            vid alla former av inkomstbortfall. Vi har
          </p>
          <pb facs="riksdagen-motions-pdf/data/197677/mot_197677__272/mot_197677__272-008.pdf"/>
          <fw xml:id="i-DDn6f1DzdkW9htK2oyiaq3">
            Mot. 1976/77:272 10
          </fw>
          <p xml:id="i-BY4V8CZ8hmVZE3LFSrMooo">
            för närvarande en rad olika försäkrings- och bidragsformer som
            har till- kommit just av den anledningen att kapitalet inte klarar
            att på ett varaktigt sätt skapa sysselsättning och inkomster.
            Dess olika försäkrings- och bidrags- former vid inkomstbortfall
            bör ersättas med en allmän social försäkring. I konsekvens med
            att denna försäkring behövs på grund av kapitalismens allmänna
            planlöshet och oförmåga att tillgodose grundläggande mänskliga
            behov, måste kostnaderna för socialförsäkringen läggas på kapitalet
            i form av en produktionsskatt. De under 1950- och 1960-talen genomförda
            socialpolitiska reformerna har aldrig varit föremål för någon
            samlad utvärdering. De undersökningar som gjorts av effekterna
            av enstaka reformer har antingen varit alltför torftiga eller
            lokalt begränsade på sådant sätt att det omöjliggjort några mer
            generella slutsatser. Vissa resultat i låginkomstutredningen tyder
            på att åtskilliga re- former har förfelat sina syften i betydelsefulla
            delar. Det är därför i högsta grad motiverat att göra en brett
            upplagd undersökning av socialpolitikens effekter. Därefter bör
            det göras till regel att beslutade reformer blir föremål för en
            fortlöpande uppföljning i vad gäller deras effekter. Under hänvisning
            till ovanstående hemställs 1. att riksdagen uttalar sig för en
            ny inriktning av socialpolitiken i de arbetandes intresse innebärande
            bl. a. a) åtgärder för att trygga allas rätt till ett meningsfullt
            arbete, b) införande av en allmän social försäkring, som skall
            garantera ekonomisk trygghet vid alla former av inkomstbortfall,
            finan- sierad genom beskattning av kapitalet, c) en brett upplagd
            undersökning av hittills genomförda so- cialpolitiska reformers
            effekter, d) fortlöpande kontroll av att beslutade sociala reformer
            får åsyftat resultat, 2. att riksdagen hos regeringen hemställer
            om tilläggsdirektiv till socialutredningen i enlighet med punkt
            1 a-d.
          </p>
          <p xml:id="i-JZ4tTfr7LRzDKeNozyLFL9" type="date">
            Stockholm den 19 januari 1977
          </p>
          <div xml:id="i-NPd7fQrqRt3wNpjRwuRuzC" type="signatureBlock">
            <list xml:id="i-RgRp886XFtSVMPxVkZJkec">
              <item xml:id="i-4K57Y8fqj3B1mxUpxjNXea" who="i-5wPAQ1MDLRTsW1XngYcD46" type="signature">
                LARS WERNER (vpk)
              </item>
            </list>
          </div>
          <p xml:id="i-UkzgLqqMgf38VrbXffZN8S">
            EIVOR MARKLUND (vpk) C.-H. HERMANSSON (vpk) NILS BERNDTSON (vpk)
            KARIN NORDLANDER (vpk) JÖRN SVENSSON (vpk) LARS-OVE HAGBERG (vpk)
            i Malmö i Borlänge
          </p>
        </div>
      </div>
    </body>
  </text>
</TEI>
