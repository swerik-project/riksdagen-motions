<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1955--ak--00412">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__412/mot_1955__ak__412-001.pdf"/>
      <fw xml:id="i-8uczgpGbDtd2nh5pYxcgX5">
        6 Motioner i Andra kammaren, nr 412 år 1955
      </fw>
      <div xml:id="i-XQ5oHENn5dcP2dPLzQZypg" type="motHeader">
        <div xml:id="i-Emu2zfXXbnFVYPF4vhphpq" type="motTitle"/>
        <div xml:id="i-XnALTWhQj95GmzMtDWVGsk" type="motSubmissionInfo"/>
      </div>
      <div xml:id="i-9ta6rLrPU7gWzdrs5q68ZR" type="motBody">
        <div xml:id="i-G5qkdRYBxuew22miXduBEJ">
          <p xml:id="i-DfEfsPaRAiL5tVsMJDmoS1">
            Nr 412
          </p>
          <p xml:id="i-RorPyS4tCZoWL7eoWWxWN8">
            Av herr Nelander m. fl., i anledning av Kungl. Maj:ts framställning
            om anslag till statens hantverksinstitut: Bidrag till kurs- verksamheten
            m. m.
          </p>
          <p xml:id="i-2WJZN1kKEtmRY9xS9P7a61">
            Den verksamhet, som bedrives av de s. k. företagarföreningarna,
            är i huvud- sak förlagd till län, vilkas näringsliv på grund av
            speciella omständigheter anses behöva visst stöd från det allmännas
            sida. Flykten från landsbygden, ensidigt inriktat näringsliv och
            konjunkturkänsliga storindustrier är faktorer, som på- verkat
            dessa föreningars bildande. Genom att främja näringslivets differentie-
            ring, påverka dess lokalisering och uppmuntra startandet av nya
            företag bland annat genom kreditgivning mildras verkningarna av
            en eventuell arbetslöshets- kris samtidigt som de sysselsättningstillfällen
            som skapas hindrar ungdomens flykt från landsbygden. Föreningarnas
            verksamhet är således dels av rådgivande, dels av långivande karaktär.
            Den kan sägas ha ett stort allmännyttigt värde, vilket framgår
            av att såväl landsting som kommuner beredvilligt beviljat bidrag
            till föreningarnas administrationskostnader. Företagarföreningar
            har nu bildats i sjutton län. Allt efter respektive läns speciella
            behov har verksamheten fått något olika inriktning i de olika
            länen. På grund av det rikt differentierade näringslivet och den
            relativt tätt befol- kade landsbygden i Skåne föreligger ej här
            samma behov av en företagarför- enings långivande verksamhet som
            på andra håll. Frågan om bildandet av företagarföreningar i de
            båda skånelänen har vid ett flertal tillfällen varit uppe till
            behandling i olika lokala institutioner. Såväl näringslivets egna
            organisationer som länsmyndigheterna har ansett att en så- dan
            verksamhet ej för närvarande är behövlig. Från hantverksdistriktens
            sida har bland annat anförts, att det program, efter vilket statens
            hantverksinstituts skånekontor arbetar, motsvarar de önskemål,
            som hantverket och den mindre industrien i första hand önskar
            ha tillgodosedda. För hantverk och småindustri lämnas för närvarande
            följande service från statens sida: 1. Fortbildningskurser inom
            de flesta yrken. 2. Teknisk rådgivning (material-, verktygs- och
            metodval, rationaliserings- och planeringsfrågor). 3. Ekonomisk
            rådgivning, bokföring och kalkylation m. m. 4. Kredithjälp, biträdande
            med hjälp i kontakt med banker och med uppgö- rande av ansökningshandlingar
            för sökande av statliga lån. 5. Kreditgivning. Verksamheten vid
            statens hantverksinstituts skånekontor täcker punkterna 1—4, vid
            företagarförening utan utlåningsrätt punkterna 2—4, medan verk-
          </p>
          <pb facs="riksdagen-motions-pdf/data/1955/mot_1955__ak__412/mot_1955__ak__412-002.pdf"/>
          <fw xml:id="i-divxmebCch3ABtNoyYTML">
            Motioner i Andra kammaren, nr 412 år 1955 7
          </fw>
          <p xml:id="i-GTid175HBXYsmKcrCNrzoM">
            samheten vid en företagarförening med utlåningsrätt täcker punkterna
            2—5. För Skånes vidkommande har från näringslivets sida framhållits
            att tillgodose- endet av behovet av fortsatt utbildning måste
            anses som det viktigaste. Genom att näringslivet här som en följd
            av den stora befolkningstätheten huvudsakligen är serviceinriktat,
            är det synnerligen angeläget att hålla yrkesmännen å jour med
            den snabba tekniska utvecklingen. För att ett företag skall kunna
            fylla sin uppgift i samhället på bästa sätt fordras, att yrkesmännen
            besitter ingående kännedom om den moderna teknikens hjälpmedel.
            Ett rationellt utnyttjande av dessa hjälpmedel jämte en modern
            företagsadministrering fordrar en mycket omfattande upplysningsverksamhet,
            dels i form av fortbildningskurser och dels i form av rådgivning
            och information i tekniska och ekonomiska frågor. En verksamhet
            enligt SHI:s skånekontor täcker därför näringslivets aktuella
            behov i Skåne. Skånekontoret har av naturliga skäl en intim och
            personlig kontakt med den stab av olika experter för skilda yrken,
            som finns inom institutet i Stockholm. Skånes hantverksdistrikt
            och Malmö-Lunds hantverksdistrikt, som tillsam- mans representerar
            ca 7 000 hantverkare och småindustriföretagare, uttalade sig vid
            sina ordinarie årsmöten 1954 så gott som enhälligt för en utbyggnad
            av SHI:s skånekontor i stället för bildandet av företagarföreningar.
            Distrikten beslöt också att i skrivelse till Sveriges hantverks-
            och småindustriorganisation anhålla om att organisationen måtte
            hos Kungl. Maj:t göra framställning om anslag till skånekontoret
            för bestridande av de kostnader, som en utvidgning av kontoret
            skulle medföra. SHI:s skånekontor startade sin verksamhet 1950
            på initiativ av bland annat hantverksdistrikten i Skåne. På grund
            av det statsfinansiella läget med starkt begränsade anslag till
            institutet, har detta icke kunnat finansiera kontorets ad- ministrationskostnader,
            utan finansieringen har skett i första skedet genom väl- villiga
            bidrag från näringslivet i Skåne. Från och med 1954 åtnjuter kontoret
            anslag från landsting och kommuner till ett belopp av 14 000 kronor
            per år samt ett årligt bidrag från Malmö industriförening å 3
            000 kronor. Kontoret förestås för närvarande av en tjänsteman
            som till sin hjälp har ett halvtidsanställt skriv- biträde. Kontorets
            expedition är för närvarande inrymd i en lokal på 16 m?, vilket
            utan kostnad ställs till förfogande av Malmö hantverksförening.
            De per- sonella och lokala resurserna är icke tillräckliga, vilket
            i hög grad försvårat ar- betet och hindrat en naturlig utveckling
            av en verksamhet, som visat sig ha stor betydelse för hantverket
            och den mindre industrien i Skåne. Under de första verksamhetsåren
            bestod arbetet nästan uteslutande av kursverksamhet, men allt
            eftersom kontorets arbete blev känt fick den konsulterande verksamheten
            en ökad omfattning. Då kontorets personal av ekonomiska skäl trots
            detta icke ut- ökats, har en följd blivit att båda verksamhetsformerna
            blivit lidande på dessa missförhållanden. För att kontoret således
            på ett tillfredsställande sätt skall kunna fylla de upp- gifter,
            som kan ställas inom ramen för det här angivna verksamhetsområdet,
            är
          </p>
          <pb facs="riksdagen-motions-pdf/data/1955/mot_1955__ak__412/mot_1955__ak__412-003.pdf"/>
          <fw xml:id="i-XturdFuSZKa6m3T1xFisyE">
            8 Motioner i Andra kammaren, nr 412 år 1955
          </fw>
          <p xml:id="i-M3A4Gu1Xup7Lq3xUwBcab2">
            en utvidgning av såväl personal som expeditionslokaler ofrånkomlig.
            Utöver nuvarande kostnader tillkommer för denna utvidgning lön
            till konsulent och skrivbiträde, pensionsavgifter, hyreskostnader,
            resekostnader, expertarvoden m. m.; totalt beräknade till 35 000
            kronor. Då SHI:s skånekontor enligt ovan fyller en uppgift, som
            till största delen är direkt jämförbar med företagarföreningarnas,
            har det ansetts som rimligt att staten i likhet med vad fallet
            är för föreningarna bidrager till administrations- kostnaderna,
            så att dessa inte helt belastar landsting och kommuner. Detta
            har befunnits så mycket mera angeläget som en avsevärd besparing
            härigenom göres i förhållande till de kostnader för det allmänna
            som en företagarförening skulle medföra. Dessutom tillkommer fördelen
            av att kunna utnyttja en redan färdig verksamhetsform, som nu
            varit i arbete i över fyra år och som under denna tid blivit allmänt
            känd bland företagare i Skåne. Skulle trots detta föreningar bil-
            das i de båda skånelänen, torde det bli mycket ovisst om skånekontoret
            kan fort- sätta med sin värdefulla kursverksamhet, då det knappast
            kan anses troligt att landstingen och kommunerna är beredda att
            ekonomiskt stödja två institutioner med likartad verksamhet. Statsrådet
            och chefen för handelsdepartementet har i årets statsverksproposi-
            tion, tionde huvudtiteln, icke ansett sig kunna förorda Sveriges
            hantverks- och småindustriorganisations av SHI tillstyrkta framställning
            om särskilt anslag om 35 000 kronor till informationsverksamheten
            vid dess skånekontor. Med hänsyn till de synpunkter som refererats
            ovan anser vi att medel till nämnda verksam- het bör beviljas.
            Det kan lämpligtvis ske genom motsvarande förhöjning av an- slaget
            till Statens hantverksinstitut: Bidrag till kursverksamheten m.
            m. Med hänvisning till vad ovan anförts får vi föreslå, att riksdagen
            för budgetåret 1955/56 måtte till Statens hant- verksinstitut:
            Bidrag till kursverksamheten m. m. bevilja ett reservationsanslag
            av 305 000 kronor, innebärande en förhöj- ning med 35 000 kronor
            i jämförelse med Kungl. Maj:ts för- slag.
          </p>
          <p xml:id="i-5Wz6F2NUiVTeoF37nWwhy2" type="date">
            Stockholm den 26 januari 1955
          </p>
          <div xml:id="i-PzmjZFB6UHNmQKoVwkvPzV" type="signatureBlock">
            <list xml:id="i-2bhyYCuxmtNgK4hM6XRss2">
              <item xml:id="i-SYqWte638qfmnUTShL1Xtz" who="unknown" type="signature">
                Erik Nelander
              </item>
            </list>
          </div>
          <p xml:id="i-LASPWtjPq2wGqVgMXksaGG">
            Erik Hagberg Stig Hansson Filip Kristensson
          </p>
          <p xml:id="i-DZcmj9c7RjwFR7s46jZCoV">
            Malmö i Önnarp Osby
          </p>
        </div>
      </div>
    </body>
  </text>
</TEI>
