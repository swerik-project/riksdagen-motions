<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-KrU-00260">
  <teiHeader>
    <fileDesc>
      <titleStmt>
        <title>Marknadsföring av Sverige och Nobelprisen</title>
        <author corresp="i-XcAqMe3ntVBboWUxqACfz">av Gunnar Andrén m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Marknadsföring av Sverige och Nobelprisen</title>
          <idno type="rdwebb">GU02Kr260</idno>
          <rs type="number">Kr260</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GU02Kr260/text</ref>
          <ref type="dokument_url_html">http://data.riksdagen.se/dokument/GU02Kr260</ref>
          <ref type="dokumentstatus_url_xml">http://data.riksdagen.se/dokumentstatus/GU02Kr260</ref>
          <ref type="doc">http://data.riksdagen.se/fil/7599980A-FD88-47F3-A11E-3709DEAEB55C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-UnkrZ3NAvoWXY6Krxbkudq</idno>
            <name>Tobias Krantz</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-6kLJbGLpwB9hYxDrVrkcqF</idno>
            <name>Karin Pilsäter</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BGxFaJ5rjNsQLKHSuMpPL7" type="signed"/>
        <correspContext corresp="i-BGxFaJ5rjNsQLKHSuMpPL7">
          <note type="signatory" corresp="i-XcAqMe3ntVBboWUxqACfz"/>
          <note type="signatory" corresp="i-UnkrZ3NAvoWXY6Krxbkudq"/>
          <note type="signatory" corresp="i-6kLJbGLpwB9hYxDrVrkcqF"/>
        </correspContext>
        <correspAction xml:id="i-22Wd1Zxrp74MRHx6ZEpj9w" type="referral">
          <date when="2006-11-07"/>
        </correspAction>
        <correspAction xml:id="i-BveRJ4kkuqcpid5WEqZC5R" type="dismissal">
          <date when="2006-11-07"/>
        </correspAction>
        <correspAction xml:id="i-Y6nK7BuzoUtjbyZqsjfa6y" type="numbering">
          <date when="2006-11-01"/>
        </correspAction>
        <correspAction xml:id="i-V6hDWou7NisGnpxbxhTcSN" type="submission">
          <date when="2006-10-31"/>
        </correspAction>
        <correspAction xml:id="i-JDKpUh3vJUQNhqScfSG4ck" type="transfer">
          <date when="2006-10-30"/>
        </correspAction>
        <correspAction xml:id="i-MeZ66kdTyY9AzypPWKkoH" type="assigned"/>
        <correspContext corresp="i-MeZ66kdTyY9AzypPWKkoH">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RtAxcHyArxNqDnnkRrHJHg" type="motBody">
        <div xml:id="i-Y4fvpo5T1P2AAyJkRezgpK" type="motProposal" subtype="förslag">
          <head xml:id="i-F2Y86MZbf5iL3tFyqrTLei">
            Förslag till riksdagsbeslut
          </head>
          <p xml:id="i-FtAez25QgURxbCpdXooe2W">
            Riksdagen tillkännager för regeringen som sin mening vad som
            i motionen anförs om marknadsföring av kombinationen Sverige,
            Nobelpris och Alfred Nobel.
          </p>
        </div>
        <div xml:id="i-NhskHJ3ZJzLhmEfWi7Lqpe" type="motContent">
          <head xml:id="i-Rp1dWUj9bC8HwfxuAbuPVW" type="h1">
            Marknadsföring av Sverige och Nobelprisen
          </head>
          <head xml:id="i-2dpZoZTpSz8UsmjPFmugoU" type="h1">
            Motivering
          </head>
          <p xml:id="i-PeeuVN7rCAw6yqWXyPQYJa">
            Den som numera kommer till Warszawas internationella flygplats
            landar på Frederic Chopin. Det är naturligtvis ingen tillfällighet.
            På motsvarande sätt har Washingtons inrikes flygplats döpts om
            till Ronald Reagan National Airport, utrikesflygplatsen heter
            redan John Foster Dulles International. I New York landar vi på
            JFK (John F. Kennedy) eller LaGuardia, uppkallad efter den berömde
            borgmästaren där Fiorello LaGuardia. I München är flygplatsen
            uppkallad efter Bayernpolitikern Franz Josef Strauss, i Paris
            efter president Charles de Gaulle, Roms internationella flygplats
            Fiumicino är numera mer känd som Leonardo da Vinci Airport efter
            den enastående vetenskapsmannen. Inte heller detta är självfallet
            någon tillfällighet. Det handlar om både marknadsföring och nationell
            stolthet. Notera att Chopin, död vid 39 års ålder, bodde i Paris
            och på andra håll under sina sista två årtionden i livet, under
            vilka han aldrig besökte Warszawa.
          </p>
          <p xml:id="i-87vvF9mwRqhoogHHyQqQjC">
            Jubel och fanfarer: Prakt, glitter och skådespel. Direktsändning
            i tv från Nobelprisutdelningen och Nobelbanketten till alltfler
            länder. Intervjuprogram med Nobelpristagarna, Årets snillen, sänds
            världen över.
          </p>
          <p xml:id="i-8TaKbDqxETSEBgwoSPjtoc">
            Så ser det ut år efter år, en dag om året. Sverige och Stockholm
            i centrum för världens blickar. Alla stora tv-bolag rapporterar.
          </p>
          <p xml:id="i-2sRCM8NHp8qE1F6KQnvSXj">
            Stockholm and Sweden. I centrum. En dag om året.
          </p>
          <p xml:id="i-NMXvP2kcZN8eYHFoeVPjyi">
            Men de övriga 364 dagarna?
          </p>
          <p xml:id="i-RbUQFBmGepSxy29DanUUBZ">
            Uppriktigt sagt: Vi missköter grovt den möjlighet att sprida
            kunskap om Sverige och om Stockholm som Nobelpriset ger oss.
          </p>
          <p xml:id="i-TtwqM3P5m2464JukMouSbF">
            Nobelpriset och uppfinnaren Alfred Nobel blir allt viktigare
            som åtrådd utmärkelse, det finns ingen internationell hedersbetygelse
            med högre värde än ett Nobelpris. Inte bara i den vetenskapliga
            världen utan överallt, jorden runt.
          </p>
          <p xml:id="i-XTnEipPrv6RYPNDh6Bp6i1">
            I Stockholm planeras nu ett permanent Nobelmuseum. I sin regeringsdeklaration
            den 13 september 2005 meddelade dåvarande statsministern Göran
            Persson (s) korthugget: Staten kommer att aktivt stödja skapandet
            av ett nytt Nobelmuseum. Det finns all anledning att tro att detta
            löfte gäller också Sveriges nya regering. Men är det bra att ett
            Nobelmuseum görs beroende av statliga bidrag?
          </p>
          <p xml:id="i-BtG9hp8vY2HdWUipLBWdQN">
            Så bra! är det lätt att tänka. Bidrag från staten hurra! Det
            kan tyckas osvenskt men inte minst för att bevara Nobelinstitutionens
            obundenhet, friheten från statens överhöghet, bör en finansiering
            ske på andra sätt.
          </p>
          <p xml:id="i-GyUy3JuyboDjBQ6iLsgErh">
            För en av de viktigaste anledningarna till Nobelstiftelsens anseende
            liksom Svenska Akademiens eller de vetenskapliga akademier som
            utser varje års pristagare är just frihet från bindningar till
            staten, till myndigheter av varje slag. Att utse Nobelpristagare,
            inte minst i litteratur, är förvisso grannlaga av många skäl,
            men friheten från att vara beroende av statliga eller andra intressen
            är en av de viktigaste förutsättningarna för prisets värde långt
            mer än i valuta räknat.
          </p>
          <p xml:id="i-GTuby5CgJTZwS5dt2BZ4or">
            Därför bör också ett nytt och framtidsinriktat Nobelmuseum stå
            fritt från statens annars lika hjälpande som stjälpande hand.
          </p>
          <p xml:id="i-DFB3sjTF2wGx7AXPp59CaC">
            Är det möjligt?
          </p>
          <p xml:id="i-Qm2yfdsSoMgL5XKZeNDdBg">
            Ja, det borde kunna åstadkommas genom en nationalinsamling, med
            högt ställt mål, att skaffa fram kanske ett par miljarder kronor
            under några år. En nationalinsamling till ett internationellt
            inriktat Nobelmuseum (förslagsvis beläget på någon plats i centrala
            Stockholm, Skeppsholmen vore en intressant placering) i ett område
            av rikskaraktär, borde kunna inbringa stora pengar. Då skulle
            man kunna bygga ett mycket framtidsinriktat museum där alla Nobelpristagares
            upptäckter redovisas och där unga människor från hela världen
            kunde samlas för att ta del av världens olika historiska och framtida
            rön på vetenskapens område.
          </p>
          <p xml:id="i-Qm91MwccZ9ChE3C333xsG7">
            Varje år kunde man ha en internationell Nobelvecka i kemi, i
            fysik, i medicin och inte minst i litteratur.
          </p>
          <p xml:id="i-9ALJ6MUqtDuCLTmixEYC2f">
            Besökande barn skulle själva kunna få göra intressanta experiment.
            Och med modern kommunikationsteknik skulle Nobelmuseet kunna vara
            centrum för många internationella konferenser med vetenskaplig
            inriktning. Ett sådant projekt kostar pengar, ungefär som nationalarenor
            av skilda slag tenderar att göra. Men med stöd av både enskilda
            och företag som alla skulle få sina namn antecknade i museet för
            framtiden, borde en sådan nationalinsamling kunna generera mycket
            pengar, bara man vet vad syftet är: Att sprida kunskap om det
            som var för framtida upptäckter i mänsklighetens tjänst.
          </p>
          <p xml:id="i-TGjoDwAfZWMm95uHqWA5Qz">
            Nobelstiftelsen äger rätten till namnet Alfred Nobel. Stiftelsen
            har också juridiskt sett till att ingen utan stiftelsens medgivande
            kan bruka namnet. Det är bra. Det är en säkerhet, en investering
            i kvalitet. Namnet är en klenod och måste nyttjas med eftertanke
            och klokskap. Det borde emellertid ligga i både Nobelstiftelsens,
            Sveriges, Stockholms och framtidens intresse att se till att namnet
            ges vidare spridning än som sker i dag.
          </p>
          <p xml:id="i-M21gXQkx8X3qwfGP22kAAb">
            Nobelnamnet skulle gynnas av att förekomma i ett internationellt,
            dagligt sammanhang.
          </p>
          <p xml:id="i-W2Qpr3j6kMSXph8U8Voby1">
            Hittills har Nobelstiftelsen varit negativ till tanken på att
            döpa om eller komplettera Arlanda med namnet Alfred Nobel International
            Airport. I längden borde det inte vara en rationell hållning som
            gagnar Nobelstiftelsens höga syften. Att redan på Arlanda mötas
            av namnet Alfred Nobel borde vara intressant. Ty Alfred Nobel
            tillhör i dag världen, ej blott Sverige, Stockholm eller Nobelstiftelsen,
            vilket inte hindrar att Alfred Nobel också är mycket svensk och
            lite norsk, för att nu inte säga rysk, amerikansk eller fransk
            eller, ja, Den store internationalisten.
          </p>
          <p xml:id="i-PiaocXAXXLZ1UWmrQBQNsQ">
            Vi i Sverige har ett särskilt ansvar för att hans ryktbarhet
            skall fortsätta vara det som namnet förpliktar men också göra
            det än mer känt. En bild från 2005: tv-sändning i Kiev. Obegripligt.
            Utom att i Stockholm, i Sverige hade årets Nobelpris i litteratur
            delats ut. Stort reportage om litteratur, om pristagaren, om Stockholm
            och om Alfred Nobel. Lätt att förstå.
          </p>
          <p xml:id="i-2EH2dss24G3FvQP59zyWn9">
            En skål för vår store donator som satt Sverige på världskartan
            mer än någon annan.
          </p>
          <p xml:id="i-Rk1TdgtrN5S7t53Gff9s5d">
            Låt oss nu ge något tillbaka. Låt oss bygga ett framtidens Nobelmuseum
            för pengar som vi samlar in tillsammans. Låt oss göra Alfred Nobels
            namn känt också under årets övriga 364 dagar, inte bara den 10
            december. Låt oss också göra det genom att komplettera Arlanda
            med namnet Alfred Nobel International Airport. Det skulle Alfred
            Nobel ha gillat.
          </p>
          <p xml:id="i-Kp5zLAqg3QVqGQZ1FFCptX">
            Detta bör riksdagen som sin mening ge regeringen till känna.
          </p>
        </div>
        <div xml:id="i-NXEaxBgbrAmT1k1jbRQFsU" type="motSignatures">
          <list xml:id="i-NdidpaBwjs4ks8aAtnqjst">
            <item xml:id="i-EPq4QQpDcgn8ff73oJYUcQ" who="i-XcAqMe3ntVBboWUxqACfz">
              Gunnar Andrén (fp)
            </item>
            <item xml:id="i-XAPjttSmZbh274Tg3msYkd" who="i-UnkrZ3NAvoWXY6Krxbkudq">
              Tobias Krantz (fp)
            </item>
            <item xml:id="i-P3c7PwNkLobLGG8ws7hvYe" who="i-6kLJbGLpwB9hYxDrVrkcqF">
              Karin Pilsäter (fp)
            </item>
          </list>
        </div>
      </div>
    </body>
  </text>
</TEI>
