<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-BoU-00504">
  <teiHeader>
    <fileDesc>
      <titleStmt>
        <title>om älvskyddet</title>
        <author corresp="i-N1qw8jfKGpQHZKgF3gs76j">av Siw Persson m. fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om älvskyddet</title>
          <idno type="rdwebb">GB02Bo504</idno>
          <rs type="number">Bo504</rs>
          <orgName type="comitteeAbbreviation">BoU</orgName>
          <ref type="dokument_url_text">http://data.riksdagen.se/dokument/GB02Bo504/text</ref>
          <ref type="dokument_url_html">http://data.riksdagen.se/dokument/GB02Bo504</ref>
          <ref type="dokumentstatus_url_xml">http://data.riksdagen.se/dokumentstatus/GB02Bo504</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-N1qw8jfKGpQHZKgF3gs76j</idno>
            <name>Siw Persson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NLfT4RS4huMCGpWx1zB8Ag</idno>
            <name>Erling Bager</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NgCTKqp2fs7ZtdGdg2MLiL</idno>
            <name>Karl-Göran Biörsmark</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-TpZYt1GVcqVji9XRcawvXB</idno>
            <name>Ingrid Hasselström Nyvall</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-R27zY8Ui3jjur3bEe8gkhT" type="signed"/>
        <correspContext corresp="i-R27zY8Ui3jjur3bEe8gkhT">
          <note type="signatory" corresp="i-N1qw8jfKGpQHZKgF3gs76j"/>
          <note type="signatory" corresp="i-NLfT4RS4huMCGpWx1zB8Ag"/>
          <note type="signatory" corresp="i-NgCTKqp2fs7ZtdGdg2MLiL"/>
          <note type="signatory" corresp="i-TpZYt1GVcqVji9XRcawvXB"/>
        </correspContext>
        <correspAction xml:id="i-RafSWPKLvheeqMMnTF4cW4" type="submission">
          <date when="1988-01-26"/>
        </correspAction>
        <correspAction xml:id="i-TWxZ4RPzTfvNnw1bY3zszc" type="dismissal">
          <date when="1988-02-01"/>
        </correspAction>
        <correspAction xml:id="i-6CVn91wLA5jSGavfHYCVy6" type="assigned">
          <date when="2014-11-19"/>
          <time when="16:04:23"/>
        </correspAction>
        <correspContext corresp="i-6CVn91wLA5jSGavfHYCVy6">
          <ref type="assignedTo">Bostadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_bo_504/mot_198788_bo_504-001.pdf"/>
      <div xml:id="i-JJzPbZAcsovj5iSWKS37k1" type="motHeader">
        <div xml:id="i-B3dWVBR37EraRYVMRSoYs5" type="motTitle"/>
        <div xml:id="i-WXnmutYBKko5zCJwek151S" type="motSubmissionInfo"/>
      </div>
      <div xml:id="i-P2VrMaU3xesakFcGsp7F5Z" type="motBody">
        <div xml:id="i-FzBejiQbzHtpF82aDbUCX2">
          <p xml:id="i-P4V4WRvTHfbCXzV3dwKRFq">
            Motion till riksdagen 1987/88:B0504
          </p>
          <p xml:id="i-8BxSgY8eTREPgtzqcvvdcp" type="titleString">
            av Siw Persson m. fl. (fp) om älvskyddet
          </p>
          <p xml:id="i-RFJ3oboashtUKqJhVYQeFW">
            1. Inledning
          </p>
          <p xml:id="i-CV2EW1hej9nPVohoyMVN7A">
            Ett starkt och långsiktigt skydd för de orörda älvarna måste
            vara ett huvudinslag i en effektiv naturvårdspolitik. De orörda
            älvarna är en nationell tillgång som det är vårt uppdrag att förvalta
            — för oss själva och för kommande generationer. Tillgången till
            billig elenergi genom vattenkraften har haft stor betydelse för
            Sveriges industriella utveckling. Nu är emellertid merparten av
            våra älvar exploaterade för kraftändamål. Det finns starka skäl
            att i detta läge ge bevarandeintressena väsentligt ökad tyngd.
            I dag återstår bara fyra huvudäl- var — Torne älv, Kalix älv,
            Pite älv och Vindelälven — och några s.k. skogsälvar outbyggda.
            I ytterligre några älvar återstår sträckor som inte exploaterats
            liksom en del källområden i fjällvärlden. En outbyggd älv kan
            aldrig återställas, Kraftutbyggnad innebär mycket svåra och i
            stor utsträckning oåterkalleliga skador på miljön. I allmänhet
            torrläggs långa sträckor av älven medan andra dränks. Växt- och
            djurliv på botten, i vattnen, på stränderna och på land kan skadas
            eller utplånas över väldiga områden. Fisket förstörs och genetiskt
            omistliga fiskbestånd utplå- nas. Rennäringen och därmed basen
            för den samiska kulturen drabbas hårt. För landet unika kulturlämningar
            dränks för alltid i de stora massiven. En stor del av fångstkulturens
            många lämningar i Norrland har på detta sätt redan förstörts.
            På senare tid har folkpartiets arbete för att rädda älvarna gett
            en del viktiga resultat:
          </p>
          <p xml:id="i-MfNPq9qGA9qM5jLQxmRbbp">
            e Riksdagsmajoriteten avvisade 1985 regeringens förslag om att
            genomföra s.k. förstudier beträffande de fyra orörda huvudälvarna
            i Norrland. e Drygt fyra år efter Birgit Friggebos första förslag
            har några av våra värdefullaste vattendrag fått ett lagstadgat
            skydd. e Både Strängsforsen i Värmland och Råne älv i Norrbotten
            som tidigare var hotade har förts till de i naturresurslagen skyddade
            älvarna. e Regeringen har — under påverkan från en stark naturvårdsopinion
            — avvisat Hälsingekrafts ansökan om att få bygga ut Edängeforsen
            i Mellanljusnan.
          </p>
          <p xml:id="i-81d5NtJUdhnytK1KLdET6D">
            1" Riksdagen 1987/88. 3 saml. Nr Bo501-512
          </p>
          <pb facs="riksdagen-motions-pdf/data/198788/mot_198788_bo_504/mot_198788_bo_504-002.pdf"/>
          <p xml:id="i-Tp3n6YqcjvcQhKeEXk25a4">
            Men hoten mot älvarna kvarstår i olika former. Främst riktas
            de mot en rad vattendrag som ingår i den av riksdagen beslutade
            planen för vattenkrafts- utbyggnad och inte skyddats i naturresurslagen.
            Det gäller bl. a. Klippen i Ume älv, Emån i Småland, Ammerån och
            Hårkan. Starka krafter inom socialdemokratin och industrin arbetar
            också för att en eller flera orörda huvudälvar skall byggas ut.
            Senast uttalade sig LO-ordföranden Stig Malm för en folkomröstning
            om älvarnas framtid.
          </p>
          <p xml:id="i-WdJyTyiM28M4M5MjA6fUMZ">
            2. Slutligt riktvärde för vattenkraften
          </p>
          <p xml:id="i-86FBcDkwbamtxC3bsXf1T4">
            Folkpartiets uppfattning är entydig: Älvutbyggnadsepoken är slut.
            Den beslutade utbyggnadsnivån om 66 TWh bör nås i första hand
            genom ombyggnader och effektiviseringar i redan utbyggda vattendrag.
            Redovis- ningarna från kraftbolagen visar dessutom att ytterligare
            projekt av detta slag tillkommit efter vattenkraftberedningens
            redovisning samt att intresset för att genomföra ombyggnader m.m.
            är stort, inte minst med tanke på kraftverkens ålder. Därmed slås
            också fast att elbehovet efter kärnkraftsavvecklingen får tillgodoses
            med hjälp av annan produktion — förutom besparingar och effektivare
            elanvändning. Riksdagen bör nu klargöra att den tidigare beslutade
            nivån 66 TWh skall ses som det slutliga riktvärdet för vattenkraftsproduktionen
            och alltså inte bör höjas. Därmed skulle trovärdigheten i olika
            skyddsbeslut öka.
          </p>
          <p xml:id="i-U33j6YLnK5mstJ1LHCsRVp">
            3. Naturresurslagen och nationalälvar
          </p>
          <p xml:id="i-8QirsKkvNbYbobQtZRHUeB">
            Riksdagen har under de senaste åren fattat beslut om skydd för
            bl. a. de fyra huvudälvarna samt vissa andra outbyggda älvar och
            älvsträckor. Folkpartiet har flera gånger föreslagit att ytterligare
            vattendrag skall skyddas. Folkpar- tiet föreslår att följande
            älvar och älvsträckor förs in i naturresurslagen: Ammerån, Klippen,
            Voxnan uppströms Edsbyn, Edänge, Hårkan, Emån, Meåforsen och Luleälven
            sträckan mellan Vietas och St. Lulevattnet. Det finns starka skäl
            att bevara samtliga dessa älvsträckor för framtiden. Låt oss nämna
            två exempel: Edänge: Genom ett regeringsbeslut i november har
            ansökan om en utbyggnad av denna del av Mellanljusnan avslagits.
            Edänge är bl.a. av riksintresse för naturvården och dess stränder
            är hemvist för hotade arter som ävjepilörten. Edängeforsen var
            tidigare skyddad genom riktlinjerna för den fysiska riksplaneringen.
            Detta skydd hävdes av riksdagens socialdemokrater och moderater
            1985. Efter regeringsbeslutet 1987 borde tiden vara mogen att
            skydda Edänge i naturresurslagen. Klippen: En ansökan om utbyggnad
            av Klippen avvisades av folkparti- regeringen 1979. Naturvårdsverkets
            expertgrupp gav i mitten på 1970-talet Klippen högsta betyg i
            fråga om vetenskapligt värde vid granskning av en rad älvar från
            norra Ångermanland t. o. m. Kalixälven. En utbyggnad kommer svårt
            att skada det mycket värdefulla Hemavandel-
          </p>
          <p xml:id="i-S4KN5xeang938DNKRBewu4">
            Mot. 1987/88 Bo504
          </p>
          <pb facs="riksdagen-motions-pdf/data/198788/mot_198788_bo_504/mot_198788_bo_504-003.pdf"/>
          <p xml:id="i-GwUJSLhkbJbcU9hWntAnKE">
            tat samt förutsättningarna för turism på en plats som ligger
            i ett primärt rekreationsområde. Genom utbyggnaden och därmed
            följande låga tapp- ningar kommer fisket att totalförstöras i
            älven. Ett ca 2 kvadratkilometer stort område kommer att sättas
            under vatten. Sprängstensmassorna omfat- tar, enligt prof. em.
            Sten Rudberg, en volym som motsvarar 2—3 ggr Stockholms slott
            om man fyllt hela borggården upp till takkanten. Frågan om utbyggnad
            av Klippen ligger nu hos regeringen för avgörande enligt vattenlagen.
            Vi föreslår att riksdagen beslutar föra in Klippen i naturresurslagen.
            De fyra huvudälvarna och ytterligare några särskilt värdefulla
            mindre älvar —- bl.a. Byskeälven och Råneälven — bör få ett förstärkt
            skydd genom att avsättas som nationalälvar. De juridiska och administrativa
            formerna för en sådan avsättning bör snarast utredas. I dag är
            ”Hårkan uppströms Hotagen” skyddad mot exploatering. Vi föreslår
            att den oklarhet som för närvarande råder om vad som avses med
            ”Hårkan uppströms Hotagen” undanröjs av riksdagen. Denna älvsträcka
            ligger under ”vattenområden” i naturresurslagen vilket innebär
            att samtliga biflöden därmed är skyddade. Detta innebär att också
            samtliga biflöden som rinner ned i sjön Hotagen är skyddade enligt
            riksdagens beslut. För att emellertid undanröja den oklarhet som
            uppstått föreslår vi att riksdagen gör ett förtydligande med innebörden
            att skyddet omfattar även biflöden till sjön Hotagen. Officiella
            kartor visar att själva Hårkan börjar först nedströms Hotagen.
            Inget av biflödena heter alltså Hårkan.
          </p>
          <p xml:id="i-5wk4hKcotf4bnYVPaVwx5Z">
            4. Minikraftverk
          </p>
          <p xml:id="i-9br3on9T6T9VWw3TzmtxQQ">
            Skadorna vid minikraftverksutbyggnader har visat sig bli betydligt
            större än vad man tidigare kunnat anta. Vidare har det blivit
            aktuellt med minikraft- verksutbyggnader i en rad helt outbyggda
            biflöden till älvarna i Norrland. Dessa biflöden har en viktigt
            roll för reproduktion av öring och harr och utgör ofta de sista
            möjligheterna för befolkningen till fiske i strömmande vatten
            längs de utbyggda älvarna. I många fall har just bivattendragens
            fiskproduk- tion tagits med vid bedömningen av utbyggnaderna i
            huvudälven. Det har nu visat sig att vattendomstolarna har en
            föråldrad syn på de skador som sker i små vattendrag. Domstolarna
            bygger fortfarande sina bedömningar på erfarenheter från vattenmål
            som gällt stora kraftverk och förhållandevis omfattande skador.
            Därmed har man svårt att göra en riktig bedömning av skadorna
            i dessa små vattendrag där torrläggningarna blir minst lika förödande
            som i ett stort vatten. Torrläggningar på upp till en mil har
            föreslagits i vissa biflöden. Utredningsmöjligheterna beträffande
            små kraftverk är dessutom betydligt sämre än för större eftersom
            endast domstolen kan förordna om utredningar. När det gäller stora
            kraftverk har även naturvårdsverket, fiskeristyrelsen, riksantikvarieämbetet
            motsvarande befogenheter. Folkpartiet föreslår där- för en ändring
            av vattenlagen så att samma utredningsmöjligheter gäller både
            stora och små kraftverk, dvs. de kan förordnas av naturvårdsverket,
            fiskeristyrelsen m. fl. enligt 11 kap. 10 $.
          </p>
          <p xml:id="i-2xveZZXsp8VAxaM3G2QKHj">
            Mot. 1987/88 Bo504
          </p>
          <pb facs="riksdagen-motions-pdf/data/198788/mot_198788_bo_504/mot_198788_bo_504-004.pdf"/>
          <p xml:id="i-RJy6kqXdEN4uvF6q9mhcUV">
            Eftersom felbedömningar redan gjorts av vattendomstolarna och
            fler kan komma att göras föreslår folkpartiet att riksdagen uppmanar
            regeringen att förbehålla sig prövningen av ett antal minikraftverk,
            även i sådana fall det inte berör undantagna älvar. Det skulle
            skapa en praxis som skulle ge domstolarna en viss vägledning i
            deras bedömning av allmänna intressen enligt VL 3 kap. 1-4 $$.
            Folkpartiet anser emellertid att minikraftverksfrågan blivit så
            allvarlig att det även behövs en ändring av vattenlagens tillåtlighetsregler
            så att skador- nas omfattning vid bygge av minikraftverk får en
            riktig bedömning. Regeringen bör därför snarast återkomma till
            riksdagen med förslag i denna fråga. Innan naturresurslagen infördes
            var regeringsprövning av minikraftverk i de av den fysiska riksplaneringen
            skyddade älvarna obligatorisk. Detta obligatorium försvann när
            NRL trädde i kraft 1987. Det visar sig att utbyggnadsprojekt aktualiseras
            även i skyddade älvar och älvsträckor. Därför bör 11 kap. ändras
            så att regeringen skall pröva tillåtligheten i alla skyddade älvar
            och älvsträckor.
          </p>
          <p xml:id="i-VrJzeQFpt9JsYbQKhp1whR">
            5. Övrigt
          </p>
          <p xml:id="i-7ULrXT4zDdMujVvHQQRs6i">
            Det bör starkt understrykas att en angiven produktionsnivå i
            en energibalans inte kan påverka vattendomstolars och regeringens
            prövning av olika utbyggnadsobjekt. Riksdagen har vid en rad tillfällen
            poängterat just detta och då konstaterat att av riksdagen godkända
            riktlinjer för energipolitiken inte får leda till en faktisk urholkning
            av vattenlagens tillåtlighetsregler. Tillämpningen av den s.k.
            dispensregeln — som innebär att ett vattenföretag kan godkännas
            under vissa omständigheter även om det strider mot allmänna intressen
            — begränsas fortfarande av den restriktiva utformning regeln och
            lagmotiven här har fått (JuU 1971:13 s. 81). Dispensbefogenheterna
            är sålunda avsedda att utnyttjas endast då mycket starka skäl
            talar för att ett vattenbyggnadsföretag bör tillåtas. Riksdagen
            har vidare uttalat att de verkliga tillskottsmöjligheterna bestäms
            — förutom av bedömningar av vad som är tekniskt och ekonomiskt
            möjligt — genom de restriktioner som ges i den fysiska riksplaneringen
            (se NU 1975:30 s. 57) och vattenlagens regler inkl. dispensregeln.
            I propositionen om naturresurslagen hade bostadsministern på denna
            punkt visserligen valt en olycklig formulering om ”fallsträckor
            som enligt riksdagens beslut bör få byggas ut”. Riksdagen konstaterade
            dock att ”den ordning för beslut om utbyggnad av vattenkraftsanläggningar
            som riksdagen på förslag av bostadsutskottet tidigare uttalat
            sig för ligger fast” (BoU 1986/87:3 s. 20). Regeringen har alltså
            vid sin prövning av olika utbyggnadsprojekt att enbart ta hänsyn
            till de skador som åstadkoms, eftersom inget av nu aktuella projekt
            är tillnärmelsevis av den storleksordningen att dispensregeln
            kan övervägas. Riksdagen bör ge regeringen till känna vad som
            här anförts om dispensregeln.
          </p>
          <p xml:id="i-KLygihyAWgTVtin3m5eLbX">
            Mot. 1987/88 Bo504
          </p>
          <pb facs="riksdagen-motions-pdf/data/198788/mot_198788_bo_504/mot_198788_bo_504-005.pdf"/>
          <p xml:id="i-7Z3vund1HS1g9vchLH3EVg">
            Hemställan Mot. 1987/88
          </p>
          <p xml:id="i-XiFcxgczLrd6da1ry1AiZ">
            Med hänvisning till vad som ovan anförts hemställs Bo504
          </p>
          <p xml:id="i-WZcwudNWZG4hFKkz9X16h7">
            1. att riksdagen som sin mening ger regeringen till känna vad
            i motionen anförts om att någon ytterligare vattenkraftsutbyggnad
            utöver den produktionsnivå, ca 66 TWh, som riksdagen tidigare
            uttalat sig för, inte skall ske, 2. att riksdagen beslutar om
            sådan ändring av lagen om hushållning med naturresurser m.m. att
            Emån, Voxnan uppströms Edsbyn, Ammerån, Edänge, Meåforsen, Klippan
            och Luleälven sträckan mellan Vietas och St. Lulevattnet skyddas,
            3. att riksdagen som sin mening ger regeringen till känna vad
            i motionen anförts om förtydligande vad avser Hårkan i naturresurs-
            lagen, 4. att riksdagen som sin mening ger regeringen till känna
            vad i motionen anförts om en utredning om avsättande av de fyra
            orörda huvudälvarna och ytterligare några särskilt värdefulla
            älvar som nationalälvar, [att riksdagen hos regeringen begär förslag
            till ändring i vattenla- gen så att samma regler beträffande utredningsmöjligheter
            gäller både stora och små kraftverk!], [att riksdagen som sin
            mening ger regeringen till känna vad i motionen anförts om att
            regeringen bör förbehålla sig prövningen av vissa minikraftverk
            som vägledning för vattendomstolarnas bedöm- ning av allmänna
            intressen!'], [att riksdagen hos regeringen begär förslag om ändring
            av vattenlagens tillåtlighetsregler i enlighet med vad som anförts
            i motionen!], [att riksdagen hos regeringen begär förslag till
            sådan ändring i vattenlagen att regeringen alltid skall pröva
            minikraftverk i undantag- na älvar och älvsträckor!], [att riksdagen
            som sin mening ger regeringen till känna vad i motionen anförts
            om dispensregeln i vattenlagen!'].
          </p>
          <p xml:id="i-9wVqzd97zpPLkMu11JgUp" type="date">
            Stockholm den 18 januari 1988
          </p>
          <div xml:id="i-5pMg2karowE9nAvGvtJGeh" type="signatureBlock">
            <list xml:id="i-A9eH2wzjyQ5uSSb95RRHAP">
              <item xml:id="i-LEujqgpUA9jHj8dc3uRhUP" who="i-N1qw8jfKGpQHZKgF3gs76j" type="signature">
                Siw Persson (fp)
              </item>
              <item xml:id="i-JWnJ64f3wncvBVLZiRJN4B" who="i-NLfT4RS4huMCGpWx1zB8Ag" type="signature">
                Erling Bager (fp)
              </item>
              <item xml:id="i-SiXwmktUADJyYpfMf7m7D4" who="i-NgCTKqp2fs7ZtdGdg2MLiL" type="signature">
                Karl-Göran Biörsmark (fp)
              </item>
              <item xml:id="i-5kSqVtftZNj6nZd9E82zGw" who="i-TpZYt1GVcqVji9XRcawvXB" type="signature">
                Ingrid Hasselström Nyvall (fp)
              </item>
            </list>
          </div>
          <p xml:id="i-7TFMM66TLGAPaJz5TamiF3">
            1 1987/88:J0901.
          </p>
        </div>
      </div>
    </body>
  </text>
</TEI>
