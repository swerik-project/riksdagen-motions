<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1915--ak--00159">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1915/mot_1915__ak__159/mot_1915__ak__159-001.pdf"/>
      <div xml:id="i-Vid6EUciNrMijkwEL1xLSp" type="motHeader">
        <div xml:id="i-UwgX44Xmv7uCcbjQkQZ5YX" type="motTitle"/>
        <div xml:id="i-Fe9SnuPP8ZkeVutKVTj61P" type="motSubmissionInfo"/>
      </div>
      <div xml:id="i-CzvEfrZ3EyHq3KwtuKu4jn" type="motBody">
        <div xml:id="i-L5xjWFGgfcxhgksbfySDaF">
          <p xml:id="i-Di6JHxLKAY3KLEabTsYYr8">
            Motioner i Andra kammaren, Nr 159. 1
          </p>
          <p xml:id="i-364jdimvSAKVwXRMGDg8zt">
            Nr 159.
          </p>
          <p xml:id="i-Wpiz8q3AjMeQJh8uPaupEq" type="titleString">
            Av herr Månsson, angående skrivelse till Kungl. Maj:t i fråga
            om inrättande av en statstidning m. m.
          </p>
          <p xml:id="i-RoTebUzMozL8TLod1cYW6B">
            I alla kultursamhällen har man vid den periodiska pressens första
            mera betydande framträdande på många håll väntat sig mycket av
            den i syfte att den skulle andligt höja och skola de delar av
            befolkningen, vilkas uppfostran av olika anledningar blivit mindre
            grundlig, och att detta pressens uppfostringsarbete skulle så
            småningom i sin mån utjämna klyftan mellan de olika sambhällsklasserna.
            På sina håll gick man så långt, att man ansåg pressen som universitetets
            jämnbörding och att den jämte detta hade ärvt de plikter, som
            den medeltida kyrkan en gång hade gent emot folket. På många håll
            har man däremot i denna press- verksamhet sett en fara för en
            lugn utveckling eller ett lugnt stilla- stående — beroende på
            vad var och en ansett mest önskvärt — i det man förmenat, att
            det till stor del vore pressens skuld att folket dragits ifrån
            kyrkan, som ute bland de breda lagren skulle representera den
            högre bildningen och det officiella samhället i såväl andliga
            som många- handa världsliga ärenden, och att samhällslivet därigenom
            skulle gå mot upplösning och villervalla. Man fruktade vidare
            en skadlig massuggestion genom tidnings- pressens benägenhet att
            ideligen upprepa samma slagord och meningar och att den lilla
            självständighet, som de breda lagren förut hade, skulle genom
            tidningarnas dagliga skriverier gå förlorad, ävensom att folkets
            andliga liv i det hela skulle genom densamma förflackas. Det var
            där- för inte heller med blida ögon, som de av religiösa stämningar
            gripna djupa leden i vårt land först mottogo den för trettio å
            fyrtio år sedan sig snabbt utvecklande periodiska pressen. När
            man nu ser tillbaka på tidningspressens arbete under de tre Bihang
            till riksdagens protokoll 1915. 4 saml. 70 höft. (Nr 159.) 1
          </p>
          <pb facs="riksdagen-motions-pdf/data/1915/mot_1915__ak__159/mot_1915__ak__159-002.pdf"/>
          <p xml:id="i-7uVZN8Vv4ePy3dMNH4jVyU">
            2 Motioner i Andra kammaren, Nr 159:
          </p>
          <p xml:id="i-TGdunAdXSCpZ9SuRi6rL7z">
            årtionden, under vilka den tagit så stort uppsving, kan man inte
            annat än erkänna, att här som på många andra ställen ligger »sanningen
            i mitten». De förstnämndas önskningar och förhoppningar, att pressen
            skulle utöva ett stort uppfostrararbete, ha till en del uppfyllts,
            och inom pressens medlemmar av alla färger kunna många namn nämnas,
            vilkas bärare i hög grad tjänat folkupplysningens sak. Framför
            allt ha de breda lagren genom pressen fått ojämförligt mera överblick
            över världen än de någonsin förr haft. Men inte heller den andra
            gruppen har visat sig bestå av idel falska profeter. I allt för
            hög grad ha deras farhågor uppfyllts. Fram- för allt sedan tidningsföretagen
            med sin yttre utveckling gledo över från enskilda personer, som
            ägde och ledde dem och vilkas personliga anseende delvis var beroende
            av deras företags skötsel, till opersonliga aktiebolag, vilkas
            aktieägare icke ha något yttre ansvar för hur deras tidning ser
            ut, och som därför ofta sköta tidningen med lejda krafter och
            hetsa dessa att göra det på ett sådant sätt, att den inbringar
            mesta möjliga vinst åt ägarne, har denna tidningspress blivit
            andligt allt tunnare och håll- ningslösare, ja, ofta ogenerat
            sanningslös, och tar det ej så noga med om den skall få dementera
            i morgon vad den tar in i dag, om den nu över huvud dementerar
            något, ofta tiger den, i förlitande på att den av de stora pappersdrakarne
            översvämmade allmänheten skall genast glömma vad den läst till
            följd av lektyrens massa och dess servering huller om buller utan
            inbördes sammanhang. Därmed har ock denna tidningspress så småningom
            kommit att nästan helt förlora sin forna betydelse för folkbildningens
            höjande. Denna förskjutning nedåt det sluttande planet har fortgått
            oavbrutet hand i hand med den yttre utvecklingen, och då denna
            på de sista åren varit storartad — fruktansvärd hade kanske varit
            ett riktigare uttryck med hänsyn till verkningarna av denna utveckling
            — torde man inom kort stå inför det förhållandet, att den periodiska
            pressens inverkan på arbetet för folkets höjande blir minus i
            stället för plus, blir ovännens, som sådde ogräs i det vete, som
            samhällets bildningsinstitutioner sått med mycket arbete och betydande
            kostnader. Tidningspressens till det yttre storartade utveckling
            i våra dagar har uppnåtts genom en förbättrad teknik inom själva
            tryckeriyrkets såväl som på kommunikationernas område. De förbättrade
            maskinerna ha i hög grad sänkt tillverkningskostnaderna per enhet,
            så att det blivit möjligt även för den fattigaste att hålla sig
            med en daglig tid- ning. Bättre ordnad och snabbare postbefordran,
            telegrafnätets utbred-
          </p>
          <pb facs="riksdagen-motions-pdf/data/1915/mot_1915__ak__159/mot_1915__ak__159-003.pdf"/>
          <p xml:id="i-12dPZCdwc1Yhho6SFUyCfa">
            Motioner i Andra kammaren, Nr 159. 3
          </p>
          <p xml:id="i-2Y3d3eBoCRRzDLqBUm5TuW">
            ning och telefonens framträdande och utveckling hava förorsakat
            ett så snabbt utväxlande av underrättelser mellan jordens skilda
            delar, att det endast sällan dröjer mer än dygnet om, innan man
            1 sin tidning kan läsa om mera betydande händelser, som timat
            på jordklotets andra sida. Denna snabbhet i nyhetsförmedlingen
            eggar folket att följa med vad som händer dag för dag långt mer
            än på den tiden för hundra år sedan, då ett meddelande av även
            den mest brådskande och viktiga art krävde veckor för att nå från
            Rom eller Paris till Stockholm. En annan mäktigt bidragande orsak
            är affärslivets uppsving. Om vi se i en tidning för omkring hundra
            år sedan skola vi finna att den innehåller mycket litet av annonser,
            utom sådana, som kunna gå under rubrikerna »Allmänna kungörelser»
            eller »Borttappat» samt »Nöjen». Hantverkaren fann utan tidningens
            förmedling sin kundkrets, och knappast någon tillverkare av varor
            gjorde detta för att få profit i så stor skala, att han därigenom
            hastigt kunde samla rikedom, utan man nöjde sig i regel med att
            sträva efter sin ståndsmässiga utkomst. Men sedan varu- tillverkningen
            börjat ske i stor skala och i kapitalismens tecken, i syfte att
            hastigast möjligt få största möjliga vinst, har affärslivet börjat
            att i stigande skala genom tidningspressen vända sig till allmänheten
            och det finnes nu firmor som ge ut hundratusentals kronor i annonser
            för en enda slags tvål eller cigarrett. Detta har å ena sidan
            för tidnings- företagen medfört så avsevärda inkomster, att tidningarna
            kunnat till- handahållas allmänheten till priser, som betydligt
            understiga tillverk- ningskostnaden, och varigenom tidningspressen
            säkert blivit mer jämnt spridd även inom de fattigare folklagren
            än eljest skulle blivit fallet. Men i andligt hänseende har, som
            ovan sagts, pressen ock så småningom förfallit och förlorat sin
            förra självständighet, till stor del genom verk- ningarna av denna
            inkomstkälla. Många upplysningar, som kunde lända till allmänhetens
            fromma om knep och bedrägerier på såväl affärslivets som andra
            områden, bli nu nedtystade, och det har t. o. m. gått så långt,
            att tidningar finnas, som inhösta betydande summor på annonser
            om läkemedel och andra varor, om vilka vederbörande tidningsutgivare
            icke äro okunniga att deras försäljning är endast en av lagen
            svåråt- "komlig form för bedrägeri gent emot allmänheten. På senare
            tider har i vårt land vissa tidningars strävan efter stora annonsinkomster
            antagit former, som, såvitt vi veta, äro alldeles enastående i
            Europa och rörande vilka man kan tvivla om de moraliskt överskrida
            den rena utpressnin- gens gräns eller ej. Hit kan bl. a. räknas
            utgivandet av s. k. yrkes- eller industrinummer, vanligen endast
            utgående i något hundratal exemplar och i vilka den firma i en
            viss bransch, som vill släppa till en mera
          </p>
          <pb facs="riksdagen-motions-pdf/data/1915/mot_1915__ak__159/mot_1915__ak__159-004.pdf"/>
          <p xml:id="i-V2n9hcqsZwUYLTCYNopdyx">
            4 Motioner i Andra kammaren, Nr 159.
          </p>
          <p xml:id="i-VheE9CyPDp1NiEZsYXigo7">
            betydande summa åt tidningen, kan få sina chefer och fabriker
            foto- graferade och en reklamartikel rörande sin affär införd
            i numret, utan att tidningen tar hänsyn till om den firman är
            mer eller mindre fram- stående i facket, genom vilket förfarande
            naturligtvis allmänheten kan i hög grad vilseledas beträffande
            olika fabrikanters betydelse för nationen och deras fabrikaters
            värde. Därifrån är icke steget långt till den rena korruptionen,
            och det berättas ju om vissa tidningsföretag, att de vid förfäktandet
            om t. ex. en järnvägslinje bör genomlöpa den eller den trakten,
            icke gärna göra detta utan erkänsla. Men den stora spridning tidningspressen
            fått i våra dagar har även en tredje betydande orsak. Det är den
            stigande folkbildningen, som spirat ur folkskolans och trafikväsendets
            utveckling och delvis genom pressens arbete under bättre dagar.
            De breda lagren ha allt- mera trätt ut ur sin förra isolering,
            bildat nationella och internationella sammanslutningar inom var
            sina fack och bringas även därigenom till större lust att följa
            dagens händelser på olika områden. Tidningen blir det givna medlet
            härtill. Tidningspressen får sålunda nu mer än for- dom sig anvisat
            folkuppfostrarens viktiga kall och blir den enda upp- fostraren,
            när folkskolan och kyrkan i stort sett slutat den ungas fostran
            i och med konfirmationen. Det är ett högst maktpåliggande uppdrag,
            som den sålunda förr frivilligt åtagit sig och nu tvingas att
            handhava. Jag skall ej gå in på i huru hög grad den misslyckats
            i detta; att den endast i ringa grad nu har utsikt att lyckas
            är nära oomtvistligt. Detta behöver ej bero på bristande god vilja
            hos dem som redigera dessa tidningar. Utom på den ovan antydda
            orsaken, att ganska oansvariga, opersonliga sammanslutningar i
            stor skala trätt i stället för de enskilda personer, som förr
            ofta både ägde, redigerade och direkt svarade för företaget, är
            det så att det, genom att även de minsta orter kräva sina egna
            små lokalorgan, uppkommit en sådan mängd tidningar att det blir
            allt svårare för enskilda personer att uppehålla en tidning, som
            redigeras i sådan anda, att den i första rummet lägger an på folkets
            upplysning och fostran. Endast staten är mäktig denna stora uppgift,
            till god del tack vare det förhållandet, att den själv är den
            störste annonsören och behöver organ för sina meddelanden. Men
            de privata tidningsföretagen ha i många fall att välja mellan
            vad som tjänar dess ekonomi eller att gå under i konkurrensen.
            Aven i sådana tidningsföretag, som ägas av enbart ideella eller
            politiska sammanslut- ningar, måste man ofta i så hög grad ta
            hänsyn till det ekonomiska intresset, att det ideella blir lidande.
            Följden är att tidningspressen icke för folket blivit den mäktiga
            hävstång till dess höjande till ett rikt och
          </p>
          <pb facs="riksdagen-motions-pdf/data/1915/mot_1915__ak__159/mot_1915__ak__159-005.pdf"/>
          <p xml:id="i-4PiNfnbQg78cyfr4W8DGDf">
            Motioner i Andra kammaren, Nr 159. d
          </p>
          <p xml:id="i-9bkkva6TJw7iqeWvZjW6ZD">
            sunt andligt och medborgerligt liv, som man, som sagt, väntade
            av den vid dess första stora utveckling för ett halvt århundrade
            sedan. Liksom teatrarne numera för att locka den stora massan
            och därigenom hålla sig ekonomiskt uppe, i stället för att ge
            historiska skådespel och andra av uppfostrande art, i sorgligt
            hög grad nödgats tillgripa revyslams och pajaspjäser, genom vilka
            folket förflackas och dess smak ödelägges, så ha ock de flesta
            större tidningsföretagen för att samla en bred publik och de med
            denna följande stora annonsinkomsterna allt mer försjunkit i en
            skadlig sensationsjournalistik. På dessa tidningars inrikesavdelningar
            skall man finna, att det ej så mycket gäller att kort och korrekt
            meddela allmänheten vad som inträffat, genom vilket förfaringssätt
            man skulle få in långt fler med- delanden än man nu får rum med,
            utan man söker genom tre å fyra grova rubriker ovanför varandra
            inbilla allmänheten, att det är något högst betydelsefullt man
            meddelar inunder rubrikerna, även om det ej är fråga om annat
            än en skenande häst eller en kullblåst skorsten. Följden blir
            att man har inte utrymme för ett så rikhaltigt nyhetsmaterial
            som man annars skulle få in och även viktiga statssaker omtalas
            ofta i en här eller där undanstucken petitnotis. Följden uteblir
            inte. En ungdom, som växt upp i ett hem där en sådan tidning hållits,
            vänjer sig vid att mest fästa sig vid skvallret och bullret och
            litet eller intet vid samhällets verksamhet och behov. Man kan
            ej sedan av den unge med skäl vänta ett så utbildat medborgarsinne,
            att han för det all- männas väl skall nöjd finna sig i att finna
            även sina personliga intressen något kantstötta. Skall uppfostrarekallet
            helt vara överlåtet till en sådan tidningspress, då skall folket
            snart mer än en väl vårdad trädgård likna en försumpad djungel,
            i vilken alla fiender till ett ordnat samhälle stryka omkring
            på rov. Det finnes särskilt ett område rörande medborgarnes uppfostran,
            på vilket skolan, som den nu är inrättad, kan göra ytterst ringa,
            men på vilket en väl skött tidningspress skulle kunna uträtta
            storverk. Detta är när det gäller att lära folket att finna sig
            till rätta ute i världen, ge det kunskaper om andra folk och deras
            förhållanden, vilket mycket väl kan ske genom en väl skött utrikesavdelning
            i en tidning. Det finnes icke en enda svensk tidning, som kan
            sägas ha en verkligt god sådan avdelning och endast få tidningar,
            om vilka det kan sägas, att deras utrikesavdelning är försvarbar
            inför även låga anspråk. I de flesta stora tidningar — om de små
            lokalbladen kan man naturligtvis icke tala här, då de sakna utrymme
            för en sådan avdelning — är utrikes-
          </p>
          <pb facs="riksdagen-motions-pdf/data/1915/mot_1915__ak__159/mot_1915__ak__159-006.pdf"/>
          <p xml:id="i-Q6WZQqQRArR69QXB3e9AG7">
            6 Motioner i Andra kammaren, Nr 159.
          </p>
          <p xml:id="i-2q8ycEwXiZuvZtUh5ECR91">
            avdelningen så osammanhängande, att den saknar varje folkuppfostrande
            betydelse. Även ute i Europa äro i de icke officiella bladen utrikesavdel-
            ningen oftast sämre än man kunde vänta. En tidning, »Frankfurter
            Zeitung», och ävenså i viss mån »Times», utgöra i detta avseende
            hed- rande undantag. Läsarne av dessa tidningar kunna vara något
            så när säkra om att de ej gå miste om skildringar av Japans, Förenta
            stater- nas, Brasiliens och andra lika långt avlägsna länders
            statsregleringar, viktigare riksdagsfrågor, mera betydande politiska
            strömningar och dessas huvudpersoner och vid regeringsväxlingar
            de avgående och ny- kommande ministärernas karakteristik, ävensom
            väl skrivna brev rörande förhållandena på de ekonomiska och kulturella
            områdena m. m. Vad en sådan utrikesavdelning har för en folkuppfostrande
            be- tydelse behöver väl knappast påpekas, ej heller vilken skada
            för vårt folks utveckling på skilda områden, som härflyter ur
            det olyckliga för- hållandet, att det i stället för en sådan utrikesavdelning
            i sin tidning serveras en hel del krams utan värde för läsaren.
            Här bör staten ej försumma att genom en egen, totalt opartiskt
            skött tidningspress full- följa det kostsamma uppfostringsarbete,
            som skolan och kyrkan börjat, helst som detta uppfostringsarbete
            kan ge betydande inkomster i stats- kassan i stället för som vanligen
            är fallet, utgifter. På senare tider och särskilt under föregående
            år har pressens vårdslöshet i utrikesfrågor i en del s. k. stora
            tidningar övergått till ett för ledningen av vår utrikes politik
            i hög grad besvärande, okynnigt uppträdande, som betänkligt närmar
            sig den betalde provokatörens. Man har sett tidningar, som ha
            lagt bort varje hänsyn till att Eutopa under nuvarande konfikttider
            girigt avlyssnar varje yttring, som kan tydas som ett uttryck
            för folkstämningen. Det har stundom sett ut som om all ansvarskänsla
            för land och folk varit bortblåst från en del av denna press,
            som pockar på att vara »allmänhetens» språkrör och talsman och
            värst har detta okynne tagit sig uttryck i de organ, där man slätt
            icke har någon allmänhet bakom sig anvat än tidningsredak- tionen
            själv eller kan på något sätt bevisa, att man har mandat att föra
            någon enda samhällsgrupps talan. Vår utrikesavdelning torde aldrig
            förr så ha fått erfara vad det vill säga att slåss med samvets-
            och ansvarslösa människor som under det gångna året. På utrikespolitikens
            område är det snart ett gammalt system att folket på sina skattsedlar
            och med sitt liv och blod får betala de fönsterrutor, som oansvariga
            eller köpta tidningar slå in, men därför är det icke sagt att
            detta miss- förhållande skall bli gammalt härefter, sedan man
            så uppenbart sett
          </p>
          <pb facs="riksdagen-motions-pdf/data/1915/mot_1915__ak__159/mot_1915__ak__159-007.pdf"/>
          <p xml:id="i-5RSZdJL82krdc1Fy9YJzJJ">
            Motioner i Andra kammaren, Nr 159. 7
          </p>
          <p xml:id="i-AxM2pVBC9j4cgFZqQKTXx3">
            vart systemet leder. Läser man de färgade böcker, som de olika
            i den nu pågående konflikten indragna ländernas regeringar gett
            ut, skall man snart finna i hur hög grad skulden till det krig,
            som nu ödelägger generationers arbete i Europa, ligger hos en
            provokatorisk eller oan- svarig tidningspress, vars uttalanden
            nationalisterna i de olika länderna tro eller låtsa sig tro vara
            identiska med folkets i vederbörande land mening. Har man den
            ringaste aktning för det samhällsbyggnads- arbete, som hundraden
            miljoner människor utföra och som kostar både möda, offer och
            nöd för många, kan man ej i fortsättningen som hit- tills låta
            okynniga och illvilliga människor lägga minor under dessa dyrbara
            samhällsbyggnader. Det är här samhällets plikt att gripa in och
            försvara sig. Det bästa sättet för avvärjande av alla utrikespolitiska
            förveck- lingar till följd av en ansvarslös press uppträdande
            är att fråntaga denna press det falska skenet av att vara allmänhetens
            eller statsviljans språkrör. Bäst sker detta genom att staten
            själv skapar sig ett eget stort tidningsorgan, vilket är så ordnat
            och lett, att det åtminstone med fog kan säga sig vara denna statsviljas
            språkrör och vars uttalanden de främmande regeringarne endast
            och allenast kunna hänvisas till. Det är ett fullkomligt spektakel
            att ett par, tre personer, som icke representera några andra än
            sig själva och icke ha något ansvar, kunna ta sig för att i ett
            av dem ägt geschäftsorgan lägga sig i nationens utrikespolitik
            med later och fasoner som om de representerade allt och alla här
            hemma, i stället för, gom den gamle legosoldaten på 1600- talet,
            »vem som vill betala bäst». Lagar den därtill så att dess utgju-
            telser avtryckas i mera framstående organ i utlandet, så är vår
            utrikes- lednings och våra sändebuds arbete i tider som dessa
            avsevärt för- svårat. Man skall här hänvisa till att samhället
            kan skydda sig med lag- stiftning och att det redan finnes stränga
            lagbestämmelser för den som på sätt här antytts bringar staten
            i fara. Sådan lagstiftning finnes i alla länder, men att denna
            trafik från en del av pressens sida dock fortgått, visar, att
            dessa lagbestämmelser ej tjäna mycket till; de användas, man kan
            väl utan överdrift säga, aldrig, även sedan det i de färgade böckerna
            påvisats. vilken skuld pressen har. Och hur mycket mindre då när
            endast besvärligheter för regeringen och ingen öppen konflikt
            blir följden. Endast en i hundratusenden exemplar utgående statens
            egen tid- ning kan skapa bättre förhållanden på detta ömtåliga
            område. Startandet av en statens egen tidning av så omfattande
            art som
          </p>
          <pb facs="riksdagen-motions-pdf/data/1915/mot_1915__ak__159/mot_1915__ak__159-008.pdf"/>
          <p xml:id="i-RdGdthzjZNsSihivxtjtjh">
            8 Motioner i Andra kammaren, Nr 159.
          </p>
          <p xml:id="i-KW3VfqywSxpQ3P4eKLa1oF">
            det här skulle vara fråga om torde nödvändiggöra uppsättande
            av ett statstryckeri och inrättandet av en Svenska statens egen
            telegrambyrå. Frågan om ett statstryckeri har senast år 1913 varit
            föremål för riksdagens behandling. Då väcktes en motion av herr
            J. A. Ingvarson m. fl, i vilken motion det påvisades hur stora
            tryckningskostnaderna äro endast för departementen. Endast för
            dem uppgingo trycknings- « kostnaderna 1910 till nära en halv
            miljon kronor och beräknades för 1913 till 528,000 kronor. Riksdagens
            tryckningskostnader uppgå till över en tredjedels miljon kronor
            och om man så beräknar den väldiga massa järnvägs- och andra biljetter,
            samt den mängd blanketter av alla slag, som staten behöver, så
            förstår man att ett sådant tryckeri skulle i vinst ge ett välbehövligt
            tillskott till statskassan. Andra kammaren avslog dock motionen
            med 87 röster mot 83. Vad telegrambyråfrågan beträffar är det
            onekligen något lösligt ordnat, då några enskilda personer, utan
            någon kontroll från statens sida, ha i sina händer att ge utlandet
            den bild av svenska förhållanden som det faller dem in att ge,
            och framförallt är det i så upprörda tider som dessa av stor vikt,
            att statsmakterna kunna sköta och kontrollera denna förbindelse
            för vårt land med den övriga världen. Kostnaderna för en statstidnings
            start skulle naturligtvis avsevärt nedbringas, såväl vad byggnader
            som andra omkostnader beträffar, om den förenades med statstryckeri
            och telegrambyrå. Vad själva tidningen beträffar kunde den, om
            man så ville, först så småningom utveckla sig. Det må bliva en
            eventuellt kommande ut- rednings sak att i detalj på såväl det
            ena som det andra området ut- staka riktlinjer för tidningens
            verksamhet. Här må endast några upp- slag meddelas. Post- och
            inrikes tidningar böra återlösas från Svenska akademien, som i
            stället erhåller omkring 50,000 kronor årligen till fullbordandet
            av sitt ordboksarbete, vilket nu, som känt är, bestrides ur tidningens
            överskott. Tidningen utgives sedan under samma namn i en riksupplaga,
            som dock bör vara betydligt utvidgad, helst till »Times» omfång,
            och bör vara en opartiskt skött mönstertidning såväl på dagsnyheternas
            som riksdagsreferatens, utrikespolitikens och litteraturens områden.
            Med tid- ningen bör vid årets slut följa ett utförligt register
            över tidningens innehåll, så att den kan bindas och användas som
            en uppslagsbok för det gångna året. Beroende på det resultat beträffande
            företagets framtidsutsikter, som utredningen kan komma till, kunde
            möjligen en ombrytning ske,
          </p>
          <pb facs="riksdagen-motions-pdf/data/1915/mot_1915__ak__159/mot_1915__ak__159-009.pdf"/>
          <p xml:id="i-HeZDjdLa9xsUMttio2e6h4">
            Motioner-i Andra kommaren, Nr 159. 9
          </p>
          <p xml:id="i-RwJm4PBoQwP1mvyqcFoZoT">
            av tidningen till mindre upplagor, som under namn av »Stockholms
            läns posttidning», »Kronobergs läns posttidning», »Jämtlands läns
            post- tidning» o. 8. v. ginge ut en för vart län och en för Stockholms
            stad. Även länsupplagorna böra vara mönstertidningar i sin art.
            Beträffande annonserna böra leveransannonser m. fl. näppeligen
            behöva intagas i mer än den stora upplagan och endast hänvisningar
            till denna tas in i de mindre upplagorna, vilka huvudsakligen
            skola vara” officiella annons- organ för var sitt län. En gemensam
            lantbrukstidning, försedd med register och lämplig att inbinda,
            torde kunna medfölja alla upplagorna en gång i månaden. Skulle
            så befinnas lämpligt kunde ju mycket väl flera län, t. ex. de
            tre småländska eller de två skånska o. s. v., erhålla en tidning
            gemensamt. Rörande prenumerationspriset, ävensom om länsupplagorna
            borde utkomma tre, fyra eller sex gånger i veckan, torde det vara
            bäst att ej i förväg yttra sig innan en undersökning ägt rum.
            Priset på läns- upplagorna måste vara så billigt, att de djupa
            leden kunde hålla sig med tidningen, men i varje fall borde en
            del av papperspriset betalas genom prenumerationspriset. Kontrollen
            över tidningens opartiska skötsel skulle utövas av riks- dagen,
            vilken skulle välja företagets huvudredaktör samtidigt med att
            den väljer justitie- och militieombudsmän. Om en landskanslist
            i varje län finge åt sig uppdraget att mot provision sköta sin
            länsupplagas förseende med annonser och han därvid, ävenledes
            mot provision, understöddes av länsmännen och fjärdings- männen
            i länet, torde det ej dröja länge innan dessa länstidningar skulle
            bli för statskassan ganska inbringande företag. Att svenska staten
            ger ut ett eget tidningsorgan är, som bekant, ingen ny idé. Redan
            Gustav Vasas brev äro till stor del att anse som av honom skrivna,
            ofta långa utredande artiklar, i vilka han till all- mänheten
            på marknaderna och andra platser riktar förmaningar av vitt skild
            art, ger råd och polemiserar mot de massor av falska rykten, som
            av fiender till hans regemente spriddes om honom och hans regerings-
            åtgärders innebörd. Likaså de tid efter annan av senare regeringar
            vid utomordentliga tillfällen spridda proklamationer, som ej äro
            att anse som förordningar, äro föregångare till senare statstidningar.
            Sedan århundraden äger ock i själva verket svenska staten en egen
            tidning i Post- och inrikes tidningar, ehuru den nu ej på länge
            redigerats för statens räkning utan för Svenska akademiens. Denna
            institution erhöll den 20 december 1791 av Gustav III inkomsterna
            av Bihang till riksdagens protokoll 1915. 4 saml. 70 häft. (Nr
            159.) 2
          </p>
          <pb facs="riksdagen-motions-pdf/data/1915/mot_1915__ak__159/mot_1915__ak__159-010.pdf"/>
          <p xml:id="i-MfUoQnFVnB6tRjZkCuN6ET">
            10 Motioner i Andra kammaren, Nr 159.
          </p>
          <p xml:id="i-8GfbbpRo2DD5ARY295Yw3q">
            tidningen. Svenska akademien hade redan vid akademiens stiftande
            av Konungen fått löfte därom, vilket även omnämndes i dess stat
            den 20 mars 1786. Samtidigt utsåg Konungen tre av akademiens ledamöter
            att besörja och ansvara för tidningens utgivande och lät å akademiens
            vägnar genom hovkanslersämbetet med dem upprätta arrendekontrakt
            i januari 1792 för en tid av tolv år. Arrendet, som visade sig
            ganska inbringande för arrendatorerna, förnyades gång efter annan.
            Enligt Gustav III:s cirkulär av den 22 december 1791, vilket än
            i dag är gällande, skola inga kungörelser hava laglig verkan,
            så framt de ej varit införda i Post- och inrikes tidningar. Tidningen
            har förut haft andra privilegier, vilka nu äro upphävda, bl. a.
            portofrihet och likaså det under Gustav IV Adolfs regemente tillkomna
            privilegiet att landsorts- tidningar inte skulle få intaga andra
            nyheter än sådana, som först varit intagna i Posttidningen. Beträffande
            förslag till förändring i tidningens förhållande till staten,
            vilka under senaste halva århundradet varit före i riksdagen,
            hänvisas till en motionen åtföljande bilaga. På grund av vad här
            ovan anförts hemställes,
          </p>
          <p xml:id="i-PTHPMudcsR7RZ3fEqu9Rvx">
            | att andra kammaren ville för sin del besluta att riksdagen
            måtte i skrivelse till Kungl. Maj:t an- hålla, det Kungl. Maj:t
            täcktes låta utreda i vad mån staten ekonomiskt och på annat sätt
            kunde erhålla fördelar genom upprättandet av ett statstidningsföretag
            i samband med ett statstryckeri och eventuellt en statens egen
            telegrambyrå samt för riksdagen fram- lägga de förslag, vartill
            denna utredning kan föranleda.
          </p>
          <p xml:id="i-XTdcj9TgcTkw4JGZneQHjP" type="date">
            Stockholm den 4 februari 1915.
          </p>
          <div xml:id="i-2upcawutuRmUUJucLyNp7V" type="signatureBlock">
            <list xml:id="i-QaamdkBka9oa4uPmncnE3L">
              <item xml:id="i-E63Qiumumr7ENyd8qULuVG" who="i-3DLEKns8xgJB66t2ZrR5T6" type="signature">
                Fabian Månsson
              </item>
              <item xml:id="i-CqJGv5hseuFUencduFaHqn" who="unknown" type="signature">
                I syftet instämmer
              </item>
            </list>
          </div>
          <p xml:id="i-F2hdoyL7Q1p2J2aSsXgr5S">
            Axel Schotte.
          </p>
          <p xml:id="i-AxC2BJdgkwgDdHoQXY4DfE">
            Bilagan till denna motion är lika med bilagan till motionen nr
            59 i första kammaren av herr Oscar Olsson.
          </p>
          <p xml:id="i-NhgQrHmVNrEwkPCz5yQQd6">
            STOCKHOLM, ISAAC MARCUS" BOKTRYCKERI-AKTIEBOLAG, 1915.
          </p>
        </div>
      </div>
    </body>
  </text>
</TEI>
