<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-JuU-03255">
  <teiHeader>
    <fileDesc>
      <titleStmt>
        <title>Tydliga reaktioner mot brott</title>
        <author corresp="i-V4PGuKUAKzYUXWKqj2bLeL">av Andreas Carlson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3255 av Andreas Carlson m.fl. (KD)</title>
          <idno type="rdwebb">H4023255</idno>
          <rs type="number">3255</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H4023255/text</ref>
          <ref type="dokument_url_html">http://data.riksdagen.se/dokument/H4023255</ref>
          <ref type="dokumentstatus_url_xml">http://data.riksdagen.se/dokumentstatus/H4023255</ref>
          <ref type="docx">http://data.riksdagen.se/fil/18FF5AEC-B088-4DE9-84F7-947E6930E535</ref>
          <ref type="pdf">http://data.riksdagen.se/fil/0DC0A984-F609-4E0A-B910-F44B95313B63</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Y1zx4u8ocG4buRKX4BRbyV" type="signed"/>
        <correspContext corresp="i-Y1zx4u8ocG4buRKX4BRbyV">
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-1wL1QCiFRPU8ZeNF6NiEH" type="submitted">
          <date when="2016-10-05"/>
          <time when="15:42:28"/>
        </correspAction>
        <correspAction xml:id="i-KweyKc8FN6NqBJNV1f9mb3" type="reviewed">
          <date when="2016-10-06"/>
          <time when="12:13:07"/>
        </correspAction>
        <correspAction xml:id="i-Ujtm2Azj2UQJfemAkt5UjH" type="referred">
          <date when="2016-10-14"/>
        </correspAction>
        <correspAction xml:id="i-2KtbknVvLch5rcnNNEMFDw" type="assigned">
          <date when="2017-06-20"/>
          <time when="13:32:20"/>
        </correspAction>
        <correspContext corresp="i-2KtbknVvLch5rcnNNEMFDw">
          <ref type="assignedTo">Justitieutskottet</ref>
        </correspContext>
        <correspAction xml:id="i-D2ZSD58zd5D9Wy5DSib9eR" type="behandlas_i"/>
        <correspContext corresp="i-D2ZSD58zd5D9Wy5DSib9eR">
          <ref type="uppgift">2016/17:JuU13</ref>
          <ref type="ref_dok_id">H401JuU13</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU13</ref>
          <ref type="ref_dok_titel">Grovt fordringsbedrägeri och andra förmögenhetsbrott</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FGzGqC6zRqs2SueFHYZRnp" type="behandlas_i"/>
        <correspContext corresp="i-FGzGqC6zRqs2SueFHYZRnp">
          <ref type="uppgift">2016/17:JuU16</ref>
          <ref type="ref_dok_id">H401JuU16</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU16</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GJDn85wbF6y7mNdfPe9bgC" type="motHeader">
        <div xml:id="i-QJeMBNRDE3J63Vhihjzfv3" type="motTitle">
          Motion till riksdagen 2016/17:3255 av Andreas Carlson m.fl. (KD)
          Tydliga reaktioner mot brott
        </div>
      </div>
      <div xml:id="i-XsDqpXrYQCTCsczeXYxGZY" type="motBody">
        <div xml:id="i-MKvRtNhFrhDtujAj6ahEA2" type="motProposal" subtype="förslag">
          <head xml:id="i-ERBziV6rbvjx9ky6qofzpf">
            Förslag till riksdagsbeslut
          </head>
          <list xml:id="i-TRKTPReksLc2HhqPL32Ax" style="ol">
            <item xml:id="i-XCE8ucGHbncBLev1XNSGbt">
              Riksdagen ställer sig bakom det som anförs i motionen om ringa
              stöld och tillkännager detta för regeringen.
            </item>
            <item xml:id="i-GfFrxs8xcm9QssBrVAVCQ5">
              Riksdagen ställer sig bakom det som anförs i motionen om skärpt
              straff för rattfylleri och grovt rattfylleri och tillkännager
              detta för regeringen.
            </item>
            <item xml:id="i-J8WrfaAmnte5gB4xWc2PYr">
              Riksdagen ställer sig bakom det som anförs i motionen om eftersupning
              och tillkännager detta för regeringen.
            </item>
            <item xml:id="i-5Aue2oyBsN5wGQQ2LCU3C8">
              Riksdagen ställer sig bakom det som anförs i motionen om hedersbrott
              och tillkännager detta för regeringen.
            </item>
            <item xml:id="i-EWWkkd1c4yAPAcpiwvHpCw">
              Riksdagen ställer sig bakom det som anförs i motionen om strafflindring
              och tillkännager detta för regeringen.
            </item>
            <item xml:id="i-HuRajENv39b8p85QBV9mak">
              Riksdagen ställer sig bakom det som anförs i motionen om sexualbrott
              och tillkännager detta för regeringen.
            </item>
          </list>
        </div>
        <div xml:id="i-6SFKtg66xqz7p2TjtvK61G" type="motContent">
          <head xml:id="i-KAZcr7X5QDPx36fJwBTbTj" type="h1">
            Inledning
          </head>
          <p xml:id="i-R9ETrxsLbEjWDnNBv4z1E4">
            Sverige ska vara ett tryggt land att leva i, oavsett om man bor
            på landsbygden, i en stad eller i en förort. En av statens viktigaste
            uppgifter är att genom ett väl fungerande rättsväsen ge medborgarna
            trygghet.
          </p>
          <p xml:id="i-E2QCucwqNNqaneG8CcATJi">
            Att tidigt reagera mot, och bryta, kriminellt beteende är av
            största vikt för att förebygga brott och att ungdomar hamnar i
            brottsliga aktiviteter. För att lyckas med detta behövs en politik
            med ett helhetsperspektiv på barn och ungdomar. Det behövs en
            stödjande familjepolitik, en bra skola, satsningar på ungas uppväxtmiljö
            och en offensiv kriminalpolitik.
          </p>
          <p xml:id="i-6Ckapyd313Gfp62CXbtTLc">
            Brott kränker människors frihet, liv, hälsa och rätt till sin
            egendom. Därför kan vi aldrig tolerera brottslighet. Men det finns
            inget enkelt svar på hur vi skapar ett tryggare samhälle. Genom
            att stå upp för varandra och säga ifrån när vi ser att någon blir
            illa behandlad eller när ett brott begås stärker vi sammanhållningen
            och markerar rätt och fel. Det behöver också finnas framtidstro
            i alla delar av samhället. Hopp om att kunna skapa ett bättre
            liv. Utsikter att få ett jobb. En övertygelse om att det är bättre
            att vara en del av samhället än att välja ett liv vid sidan om.
            En förvissning om att när människor mår dåligt så finns det ett
            skyddsnät och medmänniskor som fångar upp och hjälper. Och en
            vetskap om att när det begås ett brott kommer samhället och det
            offentliga att reagera snabbt och tydligt, såväl för att bistå
            brottsoffret som för att utreda gärningen.
          </p>
          <p xml:id="i-ApR9Ab9adaQSgTiiyfPPMU">
            Ett fungerande rättssamhälle förutsätter att de som bryter mot
            lagen lagförs och straffas. Det är viktigt för att skydda laglydiga,
            ge brottsoffer upprättelse och för att upprätthålla ett signalsystem
            om vad som är rätt och fel, men också för att ge förbrytaren möjlighet
            att sona sitt brott. Människan är en moralisk varelse som hela
            tiden har ansvar att förhålla sig till vad som är rätt och fel.
            Den som har tagit sitt straff har sonat sitt brott och har med
            det återupprättats och fått en ny chans att återinträda i samhället
            som en ansvarstagande person. Straff är därför ett nödvändigt
            inslag i rättsskipningen. Tiden då straffet avtjänas ska användas
            på ett meningsfullt sätt genom insatser som möjliggör ett liv
            utan brottslighet.
          </p>
          <p xml:id="i-MoJFkAoc87z41zcMsxcbEi">
            Kristdemokraterna var i alliansregeringen med och genomförde
            ett stort antal straffskärpningar med fokus på grova våldsbrott.
            Avsikten var att väsentligt skärpa de straff som döms ut. Men
            reformen har inte fullt ut fått önskat genomslag. För att de allvarligaste
            brotten ska straffas hårdare vill vi höja minimistraffen för ett
            antal brott. Riksdagen har också gjort tillkännagivanden till
            regeringen på en rad områden för att ge tydligare reaktioner mot
            brott. Det handlar exempelvis om att utöka kriminaliseringen för
            brott som begås inom ramen för människohandel och koppleri, narkotikabrott,
            dråp, grov misshandel, grovt rån och grov utpressning. Vi emotser
            att regeringen återkommer med förslag på straffskärpningar snarast.
          </p>
          <p xml:id="i-UaTCB2tcJjYxARBgNGsKRA">
            Kristdemokraterna fick tillsammans med Alliansen även till stånd
            tillkännagivanden om att kriminalisera identitetsstöld, skärpa
            kriminaliseringen av systematiska fakturabedrägerier, så kallade
            bluffakturor samt kriminalisera försök till häleri. Den tekniska
            utvecklingen går fort och öppnar för helt nya typer av kriminalitet.
            Det blir allt lättare att begå brott som drabbar många och som
            innebär stora problem för småföretagare och enskilda. I takt med
            att näthandeln ökat har också riskerna för att någon kapar din
            identitet ökat. Systematisk brottslighet av detta slag kan i förlängningen
            leda till försämrad konkurrenskraft för företagen, färre jobb
            och lägre tillväxt.
          </p>
          <head xml:id="i-Pbw8cGc2JVwzgzeVPmvxfr" type="h1">
            Straffskärpning för fridskränkningsbrott
          </head>
          <p xml:id="i-BnfKKL6eiPCVBdkqQTAE3f">
            Det är angeläget att rättsväsendet har ändamålsenliga verktyg
            för att skydda brottsoffren. Straffen för grov fridskränkning
            och grov kvinnofridskränkning skärptes den 1 juli 2013. Kristdemokraterna
            anser att effekterna av den straffskärpningen bör utvärderas.
            Om reformen inte fått avsedd effekt kan det bli aktuellt att skärpa
            straffen ytterligare. Regeringen bör således låta utvärdera de
            nu aktuella lagändringarna. Detta är nu också riksdagens mening
            och regeringen har tillkännagivits detta.
          </p>
          <head xml:id="i-NnjPBnFY9VxtcZ51QdJd5d" type="h1">
            Särreglera hedersbrott
          </head>
          <p xml:id="i-JrdV8KeYEUVvBEef9sVwy4">
            Hederskulturer som vuxit fram där framför allt kvinnor får sina
            liv begränsade av fundamentalister är naturligtvis inte förenlig
            med ett fritt och demokratiskt samhälle. Kvinnor som hålls tillbaka
            och kontrolleras i hederns namn kommer inte att kunna leva ut
            i sin fulla potential. Hedersbrott hämmar därför en god samhällsgemenskap
            och samhällsutveckling.
          </p>
          <p xml:id="i-Hb4tTc2yx8DtxpPPGsUEgW">
            Hedersrelaterade brott utgör grova kränkningar av mänskliga rättigheter
            och brott mot internationell lagstiftning (FN:s kvinnokonvention).
            Enligt en Brårapport (Rapport 2012:1 Polisens utredningar av hedersrelaterat
            våld) är de vanligaste brottstyperna olaga hot och misshandel.
            Direkta dödshot har uttalats i tre fjärdedelar av de ärenden där
            olaga hot förekommer. Förutom att bli utsatta för misshandel och
            olaga hot blir dessa kvinnor också kontrollerade och kränkta på
            andra sätt, både av gärningsmännen och av andra personer i kvinnans
            närhet. Förtrycket innebär ofta kontroll av sociala kontakter,
            kvinnan tillåts inte klä sig eller sminka sig som hon vill, hennes
            datoranvändande kontrolleras osv. Många får inte umgås med pojkar
            och män.
          </p>
          <p xml:id="i-6Q2Q3s8oBaWV2dALMvUvL1">
            Hedersrelaterad brottslighet är brott riktade mot någon, ofta
            en släkting, som, enligt gärningsmannens och övriga släktens eller
            gruppens uppfattning, riskerar att vanära eller ha vanärat gärningsmannens,
            släktens eller gruppens heder. Syftet med brottsligheten är att
            förhindra att hedern skadas eller förloras, alternativt att reparera
            eller återställa den skadade eller förlorade hedern.
          </p>
          <p xml:id="i-4jKmXbjehW4udyobGcBRra">
            Förekomsten av dessa brott hamnar ofta utanför brottsstatistiken
            alternativt i spridda brottskategorier och mörkertalet är utbrett.
            Kristdemokraterna vill därför att en lagstiftning införs som särreglerar
            hedersbrott i brottsbalken. Med en sådan skulle vi få en tydligare
            bild av problemets storlek och därefter kunna sätta in nödvändiga
            åtgärder.
          </p>
          <p xml:id="i-BiYJZKME8ZXwfJNAx4Ynep">
            I dag saknas en särlagstiftning om hedersbrott. En sådan skulle
            på ett bättre sätt än idag kunna betona allvaret i hedersbrotten.
            Riksdagen tillkännagav under 2015/16 att lagstiftningen behöver
            ses över i syfte att motverka och öka lagföringen av hedersrelaterade
            brott. Dock är utskottet inte berett att särreglera hedersbrott,
            som Kristdemokraterna föreslår. Vi vidhåller dock vår ståndpunkt
            och menar att hedersbrott bör särregleras. Detta bör ges regeringen
            tillkänna.
          </p>
          <head xml:id="i-YRPS3SQd1SNM39aT9nPvRg" type="h1">
            Trygghet och jämställdhet för unga
          </head>
          <p xml:id="i-A6KKPixo3uLYiNDKKEBgTg">
            Jämställdheten utmanas i det offentliga rummet. Näthat har blivit
            en del av vardagen och drabbar i många fall kvinnor särskilt hårt.
            Våra unga riskerar att påverkas mer av vad som händer på nätet
            och av jämnåriga än av vuxenvärlden. En jämställdhetsutmaning
            för vuxenvärlden – föräldrar, lärare, civilsamhälle, politiken
            – är att ta större ansvar för en uppväxtmiljö för våra barn präglad
            av respekt och tydlighet om vad som är rätt och fel. Som en del
            i arbetet med denna utmaning har alliansregeringen förstärkt arbetet
            mot hot, kränkningar och trakasserier på nätet. Kristdemokraterna
            vill också höja anslaget till Datainspektionen på utgiftsområde
            1 för att bland annat stärka arbetet mot näthat och integritetskränkning.
          </p>
          <p xml:id="i-9uh2E7AB235DCFZc5SMPMt">
            Kristdemokraterna vill att brotten olaga hot, ofredande, förtal
            och förolämpning förtydligas och moderniseras. Den moderna tekniken
            har möjliggjort beteenden som inte kunnat förutses när bestämmelsen
            kom till. Riksdagen tillkännagav detta för regeringen under föregående
            riksdagsår. Kristdemokraterna förväntar sig att regeringen återkommer
            snarast med förslag på ny lagstiftning.
          </p>
          <p xml:id="i-AKD2Y6FhyP1qTgjpe7pPEo">
            Kristdemokraterna vill stärka skyddet mot spridning av integritetskänsligt
            material, t.ex. hämndporr, med beaktande av grundlagen. Alliansen
            tillsatte en utredning om ett straffrättsligt skydd för den personliga
            integriteten, särskilt när det gäller hot och andra kränkningar
            på nätet. Skyddet mot spridning av integritetsskyddat material,
            särskilt när det gäller hot eller andra kränkningar på nätet,
            behöver också stärkas med beaktande av grundlagen. Detta tillkännagavs
            för regeringen under föregående riksdagsår. Kristdemokraterna
            förväntar sig att regeringen återkommer snarast med lagstiftning.
          </p>
          <p xml:id="i-WsbRYou3PGoXAPFg8ESPSm">
            Kristdemokraterna vill skärpa straffet för gromning. Gromning
            innebär att man kontaktar ett barn i sexuellt syfte. Lagen mot
            gromning har inte fått det genomslag som avsågs. Lagstiftningen
            bör därför ses över. Riksdagen tillkännagav för regeringen under
            föregående riksdagsår att regeringen ska återkomma till riksdagen
            med förslag som innebär att bestämmelsen om kontakt med barn i
            sexuellt syfte får en mer ändamålsenlig utformning samt att straffet
            för kontakt med barn i sexuellt syfte bör skärpas. I juni 2014
            gav regeringen en utredare i uppdrag att biträda Justitiedepartementet
            med att se över straffbestämmelsen om kontakt med barn i sexuellt
            syfte (Ju2014/4084/P). I oktober 2015 överlämnades promemorian
            Översyn av straffbestämmelsen om kontakt med barn i sexuellt syfte
            (Ds 2015:49). Utredningen föreslår en höjning av maximistraffet
            för kontakt med barn i sexuellt syfte från fängelse i ett år till
            fängelse i två år. Kristdemokraterna avvaktar alltjämt regeringens
            initiativ.
          </p>
          <head xml:id="i-6V8UMSGHhW9yUgb1w7CqfA" type="h1">
            Straffen för brott mot person
          </head>
          <p xml:id="i-MFEVkFuniwAJLfjnTRvUiZ">
            Straffen för brott mot person ska i högre grad grunda sig på
            den brottsliga handlingens straffvärde snarare än brottslingens
            ålder. Sett ur brottsoffrets perspektiv är straffet i viss mån
            ett mått på hur allvarligt samhället ser på den kränkning som
            man blivit utsatt för. Straffets storlek har därför betydelse
            för offrets känsla av upprättelse. Därför bör straffen i högre
            utsträckning än idag grunda sig på den brottsliga handlingens
            straffvärde. Hänsyn ska tas till brottslingens ålder, tidigare
            brottshistoria och andra faktorer, men inte i lika hög grad som
            idag.
          </p>
          <p xml:id="i-Dtgd2vCxxAX3JpyDCie5bG">
            Kristdemokraterna har i regeringsställning i Alliansen gjort
            flera reformer för att sätta fokus på brottsoffret och brottsoffrets
            upprättelse. Straffen för grova våldsbrott har skärpts och straffen
            för sexualbrotten är nu föremål för en parlamentarisk utredning.
            De som begår brott ska bli straffade och brottsoffer ska synliggöras
            så att de kan återvinna tryggheten. Straffen ska stå i proportion
            till brottet så att brottsoffret får upprättelse, och brottslingen
            ska kunna sona sitt brott och få möjlighet till en ny chans.
          </p>
          <p xml:id="i-L4oZSmNkWWAXKzPYKZ8ge9">
            Kristdemokraterna har varit med och genomfört en rad straffskärpningar
            med fokus på grova våldsbrott. Avsikten var att väsentligt skärpa
            de straff som döms ut men reformen har inte fullt ut fått önskat
            genomslag. För att de allvarligaste brotten ska straffas hårdare
            har vi därför föreslagit att minimistraffen ska höjas för ett
            antal brott. Syftet med förändringarna har varit att få till en
            ökad spridning av utdömda påföljder, och därmed en mer proportionerlig
            tillämpning av straffskalan.
          </p>
          <p xml:id="i-UK3Zp4dkJ5JC43MNRA1RUj">
            Det finns ibland en obalans i straffskalorna, där våldsbrott
            och sexualbrott ofta straffas mycket lindrigare än exempelvis
            ekonomisk brottslighet och narkotikabrott. Vi vill att straffen
            för vålds- och sexualbrott ska skärpas. Det är viktigt att det
            finns en proportionalitet mellan brottets allvar och straffet.
          </p>
          <head xml:id="i-MSfajV6yHHvNyRycLjNao7" type="h1">
            Skärpta straff för sexualbrott
          </head>
          <p xml:id="i-F1mVp1n6zanRMmM6xMCbYA">
            Det senaste året har vi kunnat läsa om sexuella övergrepp i Köln,
            Kalmar och andra platser på nyårsafton och på festivaler. Sexualbrott
            är ingen ny företeelse. Män i Sverige har angripit och utnyttjat
            kvinnor i publiksamlingar, på fester och på skolor och arbetsplatser.
            Det som framkommit nu är att män, huvudsakligen från Mellanöstern,
            Nordafrika och Afghanistan, vid flera tillfällen organiserat sig
            i grupper för att angripa kvinnor sexuellt och på andra sätt.
            Det är ett nytt sorts hot mot kvinnor som vi måste reagera kraftfullt
            mot.
          </p>
          <p xml:id="i-8zS7tVa1m1eKo2bjtU883U">
            Samhällets reaktion mot sexualbrott måste vara entydig och kraftfull.
            Straffen för samtliga förövare, såväl svenskar som invandrare,
            måste skärpas. Personer som söker asyl i Sverige bör vid sexualbrott
            få avslag på asylansökan och snabb avvisning ur landet. För personer
            med uppehållstillstånd bör utvisning också bli en betydligt vanligare
            rättsverkan. Om utvisning inte går att verkställa, exempelvis
            för att det inte finns något mottagande land, ska utvisningsbeslutet
            kunna genomföras när verkställighetshindren inte längre finns.
          </p>
          <p xml:id="i-WvpaiMzxk6mHKFRiWVn8J6">
            Staten ska inte se hårdare på brott utförda av utländska medborgare
            jämfört med svenska medborgare som begått samma brott men konsekvenserna
            kan bli olika. Svenskt rättsväsende kan aldrig döma en svensk
            medborgare till utvisning. Den som döms måste avtjäna sitt straff
            i Sverige och sedermera förhoppningsvis hitta en väg tillbaka
            till ett hederligt liv i vårt samhälle. Svenska sexualförbrytare
            är vårt samhälles ansvar.
          </p>
          <p xml:id="i-WL6WkZie4FWgyUiYX7EjYf">
            Människor som söker skydd i vårt land, som välkomnats hit och
            får ta del av våra resurser för sitt uppehälle, ska veta att även
            om kvinnor i Sverige klär sig på annat sätt, rör sig i samhället
            utan manligt sällskap, går på konserter och kanske dricker alkohol,
            så är de inte legitima mål för sexuella angrepp.
          </p>
          <p xml:id="i-CDydYCzh3q1VPgA9ng3Y9d">
            Den undfallenhet som upplevs från samhällets sida i fråga om
            sexualbrott i den nya organiserade form som vi nu sett riskerar
            att begränsa kvinnors liv i Sverige. Det är en helt oacceptabel
            utveckling. I förlängningen riskerar det även att undergräva stödet
            för flyktingpolitiken och leda till ökade motsättningar i samhället.
            Det vill vi motverka och därför föreslår vi nu skärpta straff
            för sexualbrott. Detta bör ges regeringen tillkänna.
          </p>
          <head xml:id="i-NB5qc5KoYmJCE9sppKkhcw" type="h1">
            Se över våldtäktsbrottet
          </head>
          <p xml:id="i-VMMrcjTWJ14sUMPHzy3owZ">
            Den förra regeringen tillsatte i augusti 2014 en utredning om
            översyn av våldtäktsbrottet (dir. 2014:123). I uppdraget ingår
            att göra en praxisgenomgång i syfte att kartlägga hur våldtäktsbrottet
            har tolkats och tillämpats. Utredaren ska vidare lämna förslag
            på hur en reglering av ett särskilt straffansvar för oaktsamhetsbrott
            i fråga om våldtäkt bör utformas samt överväga om det bör införas
            en samtyckesbaserad regleringsmodell för våldtäkt. Vidare ska
            utredaren överväga om det ska införas en särskild straffbestämmelse
            om synnerligen grov våldtäkt, göra motsvarande överväganden vad
            gäller våldtäkt mot barn samt analysera om den befintliga lagstiftningen
            erbjuder ett tillräckligt starkt skydd mot övergrepp som sker
            via internet där gärningsmannen inte personligen utför den sexuella
            handlingen. Därutöver ska utredaren granska och analysera hur
            de brottsbekämpande myndigheterna utreder våldtäktsärenden och
            hur rättsväsendet i övrigt hanterar sådana ärenden samt analysera
            varför så få våldtäktsanmälningar leder till åtal och fällande
            dom. Regeringen har valt att ge utredningen förlängd tid till
            den 1 oktober 2016. Vi anser att det är angeläget att en moderniserad
            lagstiftning kommer på plats så snart som möjligt. Om utredningen
            väljer att lägga fram förslag i delbetänkanden bör regeringen
            påbörja beredningen av dessa lagstiftningsärenden. Därigenom dröjer
            det inte lika länge innan behövliga lagändringar kan bli verklighet.
          </p>
          <head xml:id="i-FZaNhDo5goj3EC2vFLHXD3" type="h1">
            Skärpta straff för köp av sexuell handling av barn
          </head>
          <p xml:id="i-6Kgvb8kwyx7p8izeCSb2WR">
            Vi vill skärpa straffet för köp av sexuell handling av barn.
            Även utskottet gjorde den bedömningen och skrev i betänkandet:
            ”När det gäller frågan om köp av sexuell handling av barn är det
            utskottets uppfattning att straffet för ett sådant brott normalt
            bör vara fängelse. För att åstadkomma detta tillsatte den förra
            regeringen, som framgår ovan, en utredning med uppdrag att bl.a.
            överväga om straffskalan för detta brott bör ändras och i det
            sammanhanget särskilt överväga en höjning av brottets straffminimum
            genom att ta bort böter i straffskalan (dir 2014:128). Utskottet
            vill betona vikten av att uppdraget genomförs i enlighet med dessa
            direktiv.”
          </p>
          <p xml:id="i-Deu9E6u55sfKBQeJL4JBso">
            Utredningen Stärkt straffrättsligt skydd mot sexköp av barn och
            vuxna presenterades i juni 2016. Där föreslås att straffet för
            brottet köp av sexuell handling av barn ska skärpas och gradindelas.
            För brott av normalgraden ska straffet vara fängelse i högst två
            år och för grovt brott fängelse i lägst sex månader och högst
            i fyra år. Böter ska utgå ur straffskalan. Syftet med detta är
            att straffet för köp av sexuell handling av barn ska återspegla
            brottets allvar. Man föreslår även att brottet köp av sexuell
            handling av barn ska byta namn till utnyttjande av barn genom
            köp av sexuell handling. Detta markerar skillnaden mellan att
            köpa sexuella handlingar av en vuxen och av ett barn, menar utredningen.
          </p>
          <p xml:id="i-63163rebTpGsPiCSpaHVzt">
            Vi menar att beredningen av utredningen nu måste få hög prioritet
            så att vi snarast får en lagstiftning på plats som innebär ett
            bättre skydd för barn.
          </p>
          <head xml:id="i-WMVLc5mUVS5jck4ZtwAxVD" type="h1">
            Skärpta straff narkotikabrott
          </head>
          <p xml:id="i-4mUVvabX63Vrm2CiHjBqfY">
            Riksdagen tillkännagav för regeringen under riksdagsåret 2014/15
            att skärpa straffet för narkotikabrott. Utskottet skriver i sitt
            betänkande:
          </p>
          <p xml:id="i-7pK1SK31DY1ucsXBX75oug">
            Narkotikalagstiftningen ska återspegla en sträng, fast och konsekvent
            syn på narkotikabrott. Den olagliga narkotikahandeln äventyrar
            såväl människors hälsa och livskvalitet som staters lagliga ekonomi,
            stabilitet och säkerhet. För att på ett trovärdigt sätt kunna
            möta de problem som narkotikabrottslighet för med sig måste det
            straffrättsliga regelverket vara effektivt och ha en ändamålsenlig
            utformning.
          </p>
          <p xml:id="i-92B6Nc8yxEo9C31opn1J6y">
            Sverige ligger i underkant när det gäller straffen för de allra
            grövsta narkotikabrotten. Straffet för dessa brott bör vara fängelse
            i lägst sex och högst tio år. Som framgår ovan föreslog Narkotikastraffutredningen
            i sitt betänkande (SOU 2014:43) att straffskalorna för grovt narkotikabrott
            och grov narkotikasmuggling ska delas upp i ett grovt brott och
            ett synnerligen grovt brott. För grovt narkotikabrott eller grov
            narkotikasmuggling ska dömas till fängelse i lägst två och högst
            sju år. För narkotikabrott eller narkotikasmugglingsbrott som
            är att anse som synnerligen grovt ska dömas till fängelse i lägst
            sex och högst tio år. Enligt utskottets uppfattning är förslagen
            väl avvägda. Det är angeläget att utredningens lagförslag genomförs
            så snart som möjligt. Utskottet föreslår därför att riksdagen
            med bifall till motion vill skärpa straffet för narkotikabrott.
          </p>
          <p xml:id="i-RTJSsAuXZSjHtGmUMLSP3S">
            Det är angeläget att regeringen skyndsamt lägger fram förslag
            till sådan lagstiftning.
          </p>
          <head xml:id="i-5RM4wUHmjMhLG6UkMrCYXf" type="h1">
            Skärpta straff seriebrott
          </head>
          <p xml:id="i-AgUzKcP1deJLVxuA97Zkcr">
            Skillnaden mellan att begå ett brott eller många liknande brott
            är för liten i dag och behöver öka. Det ska ske genom skärpta
            straff för seriebrott. Riksdagen tillkännagav 2014/15 för regeringen
            att minska straffrabatten vid flerfaldig brottslighet. Påslaget
            i straff när en person döms för flera brott samtidigt blir lägre
            än för varje brott enskilt skulle ge. Domstolarna bör ha en strängare
            syn på detta.
          </p>
          <head xml:id="i-26Qx9VKYZAdNhV8uEtK2NB" type="h1">
            Ringa stöld
          </head>
          <p xml:id="i-UNXc3uHLvGnBLSMzmnWPz7">
            Egendomsskyddsutredningen föreslog i betänkande SOU 2013:85 att
            brottsbeteckningen snatteri skulle bytas ut mot ringa stöld. Rubriceringen
            snatteri leder tanken till busstreck, vilket inte täcker in hela
            brottsligheten som omfattas med tanke på det närvarande inslaget
            av organiserade stöldligor inriktade mot butiksstölder. Två miljoner
            stöldbrott begicks under 2015 i svenska butiker, enligt Svensk
            Handel. Värdet av stöldgodset beräknas uppgå till 4,6 miljarder
            kronor, vilket inte inkluderar interna stölder av anställda. Organiserade
            stöldligor. Vi anser att en förändring av brottsrubriceringen
            till ringa stöld är angelägen eftersom den markerar allvaret i
            brottsligheten. Regeringen bör återkomma med ett lagförslag som
            tillgodoser detta.
          </p>
          <head xml:id="i-9fvtpAxJZ2BLr3yEiNsZJk" type="h1">
            Bostadsinbrott – ny brottsrubricering
          </head>
          <p xml:id="i-LywD9SjMozsuXppQXhuc9x">
            Bostadsinbrott bedöms i regel som grov stöld. I många fall leder
            det till ett fängelsestraff på mellan 6 och 8 månader, vilket
            i praktiken ofta innebär villkorlig dom och böter. Eftersom inbrott
            i bostaden innebär en stor integritetskränkning för den som drabbas
            vill vi skärpa straffen för inbrott genom att införa en ny brottsrubricering,
            inbrottsstöld, med en högre straffskala än den som gäller för
            grov stöld. Det skulle medföra att fler tvingas avtjäna fängelsestraff
            för inbrott än vad som är fallet idag.
          </p>
          <p xml:id="i-He3Wyevr5WAsh9ebr5MGnK">
            Ett inbrott i hemmet upplevs ofta som mycket kränkande, även
            om värdet av stöldgodset inte är så stort. Bostadsinbrott leder
            idag till för låga straff. För att straffen ska hamna på en rimlig
            nivå när det gäller bostadsinbrott bör en ny brottsrubricering
            införas. Det är inbrott och andra mängdbrott som påverkar människor
            i vardagen. Dessutom utgör de ofta en inkörsport till grövre brottslighet.
            Alliansen vill kraftigare bekämpa sådan brottslighet.
          </p>
          <p xml:id="i-NYgNCMgxoU6omBmuAobjU2">
            Riksdagen tillkännagav för regeringen under riksdagsåret 2014/15
            att arbetet mot bostadsinbrott ska prioriteras. Samma år tillkännagavs
            för regeringen att riksdagen var av meningen att regeringen skulle
            återkomma med en lagstiftning om ett nytt brott – inbrottsstöld
            – med minimistraffet fängelse i ett år. Det är angeläget att regeringen
            skyndsamt lägger fram förslag till sådan lagstiftning.
          </p>
          <head xml:id="i-JNnstEPNeoJZNEXCjDNsSi" type="h1">
            Rattfylleri och eftersupning
          </head>
          <p xml:id="i-P8Wrfq7VpRgFuB1E3ZowbW">
            I dag är straffet för rattfylleri böter eller fängelse i högst
            sex månader och för grovt rattfylleri fängelse i högst två år.
            Vi anser att straffet är för lågt i jämförelse med både den risk
            och de konsekvenser alkoholpåverkade personer medför och orsakar
            i trafiken, och därför bör straffet för rattfylleri samt grovt
            rattfylleri skärpas. Alkolås eller annan teknik som förhindrar
            rattfylleri bör också bli obligatoriskt i alla nya bilar i Sverige.
          </p>
          <p xml:id="i-XzeWYSD2EtkakgJBDTsuJn">
            Kristdemokraterna har också länge drivit frågan om ett förbud
            mot eftersupning som innebär att det inte är tillåtet att dricka
            alkohol de första sex timmarna efter en trafikolycka. I dag är
            det nämligen möjligt för rattfyllerister att gå fria när de hävdat
            att det druckit efter och inte före en bilolycka, eftersom det
            inte har varit möjligt att bevisa när föraren intagit alkohol.
            Riksdagspartierna har varit eniga i frågan om ett införande av
            förbud mot eftersupning, men regeringen har valt att gå på samma
            linje som den utredning som utrett frågan, att det inte är ett
            brott i sig att dölja sitt brott. Kristdemokraterna är mycket
            kritiska till regeringens slutsats och anser att människor som
            utsätter sina medtrafikanter för fara ska stoppas och inte komma
            undan på grund av ett kryphål i lagen. Vi anser därför att ett
            förbud mot eftersupning bör införas. Detta bör ges regeringen
            tillkänna.
          </p>
          <head xml:id="i-KnUMmabhST2pm5PVFkWMUt" type="h1">
            Förändrade regler om strafflindring
          </head>
          <p xml:id="i-BkiqRphRfk5gk3MVtLeMoz">
            Det finns behov av att se över de förmildrande omständigheter
            vid straffmätning som omnämns i 29 kap. 5 § brottsbalken. Svenska
            domare har att göra en helhetsbedömning av försvårande och förmildrande
            omständigheter när ett brott har begåtts, men på vilka grunder
            en sådan helhetsbedömning ska göras är dock en moralisk fråga
            som vi politiker inte kan förhålla oss likgiltiga till.
          </p>
          <p xml:id="i-DCuDXRcrNBW44gvzBcHaCS">
            Det är inte moraliskt rätt att det vid straffmätningen beaktas
            som en förmildrande omständighet och därmed kan leda till lägre
            straff att gärningsmannen riskerar att förlora jobbet på grund
            av brottet, att han skadat sig fysiskt till följd av detsamma
            eller att brottsoffret av någon anledning dröjt med att anmäla
            brottet.
          </p>
          <p xml:id="i-Y5vjutULMdME6sm9tJQrcq">
            Det finns skäl att se över omständigheterna när straffsatsen
            ska bestämmas och strafflängden lindras. Kristdemokraterna föreslår
            därför en förändring i brottsbalken som fokuserar på vad motionärerna
            vill ändra. En ändring av 29 kap. 5 § brottsbalkens åtta punkter
            reduceras till fyra:
          </p>
          <head xml:id="i-Dco2RPy9YMtVBoH9peT6az" type="h1">
            1. Att gärningspersonen drabbas särskilt hårt fysiskt, psykiskt
            eller socialt.
          </head>
          <head xml:id="i-CVNNt4ZAsamaepL5tVhYSw" type="h1">
            2. Negativa bieffekter av brottet eller straffet.
          </head>
          <head xml:id="i-WNeUoEuWVtmKMkG1dtZHsC" type="h1">
            3. Ansvarsfullt agerande.
          </head>
          <head xml:id="i-M2qrK64MXhZ3CGcXuUFt7A" type="h1">
            4. Andra omständigheter likvärdiga med punkterna 1–3.
          </head>
          <p xml:id="i-899D4EcDJXcwWeaKrWMVTs">
            En sådan indelning betonar omständigheternas karaktär snarare
            än att specificera enskilda omständigheter. Vidare skulle kraven
            på förutsebarhet och likabehandling bättre tillgodoses. Nuvarande
            ordning leder dessutom till en allt för restriktiv tillämpning
            i strid med lagstiftarens ambitioner. Detta bör ges regeringen
            tillkänna.
          </p>
        </div>
        <div xml:id="i-2S27wXP8gJ9MR6deNssnZo" type="motSignatures">
          <list xml:id="i-VduCXTt9Poh7m118eiw6pN">
            <item xml:id="i-R5pBMFSw8Rg8Pk6JXWkrks">
              Andreas Carlson (KD)
            </item>
            <item xml:id="i-HySkFXywshzgUV1UqTb5FY">
              Sofia Damm (KD)
            </item>
            <item xml:id="i-XQA567tCEGjK81VqYKe5ZH">
              Tuve Skånberg (KD)
            </item>
            <item xml:id="i-GJp2UXA8c98FZMf2PJE7pW">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
