<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1921/mot_1921__fk__173/mot_1921__fk__173-001.pdf"/>
      <fw xml:id="i-ApU2w2RQY5CricsMvHSMF7">
        Motioner i Första kammaren, Nr 173. I
      </fw>
      <div type="motHeader" xml:id="i-8uxdtTjf4MbeNLuxz43Uzw">
        <div type="motTitle" xml:id="i-UVwgvRgxypjdmESRer7cwJ"/>
        <div type="motSubmissionInfo" xml:id="i-24H4stkd3NqaQ3hfnrGPBy"/>
      </div>
      <div type="motBody" xml:id="i-3XcfxojH7e8AZ4NZhoDS3C">
        <div xml:id="i-J4iLoCNGX1VVNWR7nVo3SZ">
          <p xml:id="i-AhjWct4dUAv45rvo4Ek6yZ">
            Nr 173.
          </p>
          <p xml:id="i-9qL3pi4PNSPJre6vze1LEH">
            Av herr Lindhagen, om de tillfälliga utskottens avskaffande och
            ersättande med utskott, gemensamma för båda kamrarna.
          </p>
          <p xml:id="i-DhZpg3BHHSWwYXxyCVQYqq">
            3enom 1866 års representationsförändring bröts den ordning, som
            ditintills gällt för riksdagsärendenas beredning på en viktig
            punkt. Uti 1810 års riksdagsordning stadgades nämligen att alla
            allmänna frågor, varmed förstodos sådana, som kunde eller borde
            komma under samtliga riksens ständers prövning, skulle undergå
            förberedande behandling i ut- skott, som voro för alla 4 stånden
            gemensamma. År 1866 ansåg man sig emellertid böra härutinnan göra
            den förändringen, att allmänna be- svärs- och ekonomiutskottet
            avskaffades och i stället infördes ett nytt system för beredning
            av sådana frågor, som ditintills i regel tillhört nämnda utskotts
            behandling. Denna ordning bestod i inrättandet av de nuvarande
            tillfälliga utskotten. Det enda motivet för förändringen var,
            att det ansågs olämpligt uppdraga åt samma personer att utreda
            de olikartade frågor, som tillhörde allmänna besvärs- och ekonomiutskottets
            handläggning. Den för Sverige egendomliga ordningen, som innefattas
            i ständiga utskott med ledamöter från båda kamrarna, har bestått
            provet och be- funnits god ur många synpunkter. Den avvikelse,
            som togs därifrån 1866 och införde på prov ett stycke av den utländska
            oredan, har sedan varit föremål för upprepade klagomål och olösliga
            tvister. En av de största olägenheterna har väl varit, att de
            ärenden, som hänskjutas till tillfälliga utskott, ansetts mindre
            viktiga eller också blivit det genom den nya anordningen. Ett
            sådant ärende får till en början icke hedern att ovillkorligen
            bli föremål för båda kamrarnas prövning. Endast om ärendet slumpvis
            vunnit beaktande inom en kammare, tillåtes det övergå till medkammaren.
            Vidare beredas dessa ärenden av ett färre antal ut- skottsledamöter
            än inom de ständiga utskotten. Detta är ungefär samma Bihang till
            riksdagens protokoll 1921. 3 saml. 56 höft. (Nr 173—174.) 1
          </p>
          <pb facs="riksdagen-motions-pdf/data/1921/mot_1921__fk__173/mot_1921__fk__173-002.pdf"/>
          <fw xml:id="i-MJuVUM1xLJaSSGQKaxnzmL">
            2 Motioner i Första kammaren, Nr 173.
          </fw>
          <p xml:id="i-q9prFZgDAS7snrXXNBZZD">
            system som inom högsta domstolen, där mål i allmänhet skola avgöras
            av sju ledamöter, men »mindre viktiga» saker kunna få avgöras
            av fem. Därtill kommer att de tillfälliga utskotten anses böra
            rekryteras av de yngsta och oerfarnaste riksdagsmännen eller delvis
            med de av ledarna från karrier utestängda partimedlemmarna, ibland
            dock under ledning av en permanent ordförande, som därigenom får
            ett oresonligt stort infly- tande i utskottet. Denna angripbara
            ordning är i den nuvarande epoken olämpligare än någonsin. De
            ärenden, som hänvisas till tillfälliga utskott, ha alltid varit
            lika viktiga som andra ärenden. Nu börjar denna deras egenskap
            pocka på erkännande, därför att ärendena till och med kunna göra
            an- språk på att i vår tid ofta vara högviktiga och i övervägande
            antalet fall vida viktigare än en mängd ärenden, som nu hänvisas
            till de ständiga utskotten. Saken är helt enkelt den, att mammonismen
            även här satts i hög- sätena. Alla ärenden som rört framtiden,
            de vidare vyerna hava an- setts mindre viktiga. Samma värdesättning
            har tillmätts de andliga verkligheterna eller med andra ord, allt,
            som på ett praktiskt intimt sätt berört människornas själar, dit
            bland annat hänföres den andliga organisationen av undervisningsväsendet.
            Slutligen ha alla utrikespo- litiska ärenden ansetts vara synnerligen
            obetydliga, när de väckts inom riksdagen och icke förbundits med
            penningeanslag eller någon gång lagstiftning. Förmodligen har
            denna uppfattning sin rot i regeringens envälde över utrikespolitiken
            och obenägenheten att lämna medlemmarna av riksdagen tillfälle
            att sysselsätta sig med dylika angelägenheter. Alla dylika »mindre
            viktiga» ärenden ha därföre fått stanna tills- vidare i den kammare
            där de blivit väckta och hänvisats till tillfälliga utskott, så
            sammansatta som ovan sägs. Någon gång i förflutna tider har det
            åtminstone inom andra kam- maren inträffat, att ett tillfälligt
            utskotts ordförande såsom exempelvis var fallet med Emil Hammarlund
            och Fridtjuf Berg ägnade sina special- ämnen en ingående och uppmärksammad
            behandling. Därigenom upp- stod en tid en legend, att de tillfälliga
            utskotten voro en särdeles fram- stående inrättning. Denna sägen
            börjar emellertid nu försvinna, under det upprepade intrycket
            av de verkliga förhållandena. I dessa tider, då så många omvärderingar
            måste äga rum, kommer även frågan om vad som är viktiga och mindre
            viktiga angelägen- heter upp på dagordningarna. Alla de ovannämnda
            ämnena, på vilka man blickat ned förut, komma nu och kräva sin
            tillbörliga plats. Det nuvarande utskottsväsendet är uppbyggt
            på materialismen och dagens
          </p>
          <pb facs="riksdagen-motions-pdf/data/1921/mot_1921__fk__173/mot_1921__fk__173-003.pdf"/>
          <fw xml:id="i-5J4fXVgV7pcquCPQ2rAiFq">
            Motioner i Första kammaren, Nr 173. 3
          </fw>
          <p xml:id="i-z4ypSH6rSutKsTZVs4R5J">
            småfrågor såsom det väsentliga. Det behövs nu ett utskottsväsende,
            som lämnar en lika uppburen plats åt det andliga, det framåtskådande
            och det som rör sig utanför det egna landets trånga gränser. Det
            synes mig således vara isynnerhet nu både nödigt och nyttigt att
            återgå till 1810 års grundsatser, ogrumlade av det utländska inflytandet
            av år 1866. Då nya val till andra kammaren förestår 1 höst, vore
            det önskligast att ett förslag därtill inom konstitutionsutskottet
            med biträde av justitie- departementet utarbetades för att antagas
            såsom vilande redan vid denna riksdag. På grund av vad sålunda
            anförts hemställes:
          </p>
          <p xml:id="i-3GjuHDd4X65XSv5YPE4epz">
            att riksdagen ville med intressepolitikens dags- frågor i vikt
            och betydelse likställa de andliga spörs- målen, framåtskådandet
            och det liv, som rör sig utan- för landets gränser, samt i överensstämmelse
            med en sådan åskådning besluta eller hos regeringen begära förslag
            till sådana ändringar i grundlagarna, att de nuvarande tillfälliga
            utskotten upphävas samt en åter- gång sker till 1810 års riksdagsordnings
            grundsats, enligt vilken alla allmänna ärenden böra beredas av
            utskott, gemensamma för båda kamrarna, och komma till avgörande
            samtidigt i båda kamrarna.
          </p>
          <p xml:id="i-4G1S8qDWPqZcn5VMq6LikA">
            Stockholm den 18 februari 1921.
          </p>
          <p xml:id="i-Xr3t448RNXRgKnXLDSCjHv">
            Carl Lindhagen.
          </p>
          <pb facs="riksdagen-motions-pdf/data/1921/mot_1921__fk__173/mot_1921__fk__173-004.pdf"/>
        </div>
      </div>
    </body>
  </text>
</TEI>
