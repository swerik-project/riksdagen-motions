<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00565">
  <teiHeader>
    <fileDesc>
      <titleStmt>
        <title>Förebyggande av aborter</title>
        <author corresp="i-TECanR77Prb79DHwPvLitN">av Annelie Enochson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förebyggande av aborter</title>
          <idno type="rdwebb">GW02So565</idno>
          <rs type="number">So565</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So565/text</ref>
          <ref type="dokument_url_html">http://data.riksdagen.se/dokument/GW02So565</ref>
          <ref type="dokumentstatus_url_xml">http://data.riksdagen.se/dokumentstatus/GW02So565</ref>
          <ref type="doc">http://data.riksdagen.se/fil/1FF32142-C972-4D70-AD21-F1EF04D57C68</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-A6fkDRGFALL2UaCLRgz9Fq" type="signed"/>
        <correspContext corresp="i-A6fkDRGFALL2UaCLRgz9Fq">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-WxANESoKUYeSPN9UScSiMP" type="numbering">
          <date when="2008-10-09"/>
        </correspAction>
        <correspAction xml:id="i-J46xP62KVJt9VeQs7UfKYt" type="submission">
          <date when="2008-10-07"/>
        </correspAction>
        <correspAction xml:id="i-Qe6mgqXLFst5yuBEAm8wYe" type="transfer">
          <date when="2008-10-07"/>
        </correspAction>
        <correspAction xml:id="i-XWTAveVUdoWcvEXdG7gWpH" type="assigned"/>
        <correspContext corresp="i-XWTAveVUdoWcvEXdG7gWpH">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NqWtDq15WqJX75jBsWRokG" type="motBody">
        <div xml:id="i-8mXgCQBaQ8zXTWN1DznykN" type="motProposal" subtype="förslag">
          <head xml:id="i-GfujNBMyyu33tWxkdSvGiu">
            Förslag till riksdagsbeslut
          </head>
          <list xml:id="i-Tt2metCkvXvkqmhXfFU8z3" style="ol">
            <item xml:id="i-SsRjAVpvWpmMS77RVfgARS">
              Riksdagen tillkännager för regeringen som sin mening vad som
              anförs i motionen om behovet av stöd till abortförebyggande åtgärder.
            </item>
            <item xml:id="i-44FR2GGLPcncgu6PHJyaPG">
              Riksdagen tillkännager för regeringen som sin mening vad som
              anförs i motionen om betydelsen av manlig personal vid ungdomsmottagningarna.
            </item>
            <item xml:id="i-9tPTrX4vREFL8tnJVMGipi">
              Riksdagen tillkännager för regeringen som sin mening vad som
              anförs i motionen om behovet av ytterligare stöd till dem som
              gått igenom en abort.
            </item>
            <item xml:id="i-PzgVYMGaXXR1fcbV5Hwc5V">
              Riksdagen tillkännager för regeringen som sin mening vad som
              anförs i motionen om samråd med omyndiga abortsökandes vårdnadshavare.
            </item>
            <item xml:id="i-2VaBmJ7bRNjTZyjtBCq53f">
              Riksdagen tillkännager för regeringen som sin mening vad som
              anförs i motionen om aborter på grund av selektion.
            </item>
          </list>
        </div>
        <div xml:id="i-AkZeX5Cw4wYpZcy6EiLWL" type="motContent">
          <head xml:id="i-QsM6k2PtHmhA6T1W8CzjLT" type="h1">
            Motivering
          </head>
          <p xml:id="i-AsPv8y9XbkTmJPqRMQEWPz">
            Det är mycket glädjande att den av regeringen tillsatta arbetsgruppen
            vars uppgift är att minska antalet oönskade graviditeter samt
            minska spridningen av sexuellt överförbara infektioner kommit
            igång. Förhoppningsvis kommer den att finna nya verkningsfulla
            arbetssätt för att nå sina mål.
          </p>
          <p xml:id="i-6AABLuwQEGfgV9R1CehKxE">
            Sedan den nuvarande abortlagstiftningen infördes i Sverige för
            30 år sedan har mer än en miljon aborter utförts. Situationer
            där abort upplevs som den enda lösningen kan vara mycket påfrestande
            för alla involverade. En abort är i de flesta fall ett svårt beslut
            för kvinnan. Enighet råder om att aborttalen måste sänkas. Ett
            aktivt förebyggande arbete för att förhindra oönskade graviditeter
            är den viktigaste åtgärden. Tillgång till kvalitativ information,
            betryggande stöd och god rådgivning är oumbärligt i en eventuell
            abortsituation.
          </p>
          <p xml:id="i-GDojwYPBSS2mLdA3hnFEA7">
            Skolan har ett stort ansvar, att förmedla grundläggande etiska
            värderingar när det gäller sex- och samlevnadsfrågor. En god sexual-
            och samlevnadsundervisning, i vilken dessa etiska perspektiv är
            djupare integrerade än idag, bör ges samtliga elever. Det förebyggande
            arbetet sker till stor del genom ungdomsmottagningarna. I dag
            finns ca 200 ungdomsmottagningar i landet, vars personal och besökare
            till 96 respektive 92 procent utgörs av kvinnor. Insatser för
            att minska antalet tonårsaborter kan inte enbart fokusera på flickorna.
            Pojkarna utgör minst halva problematiken, speciellt då nya avhandlingar
            om sexuellt risktagande visat att omsorgen om partnern verkar
            ha minskat. Det är därför viktigt att ungdomsmottagningarna arbetar
            med riktade insatser för att även nå ut med information till pojkar.
            För att skapa det nödvändiga förtroendet mellan ungdomsmottagningarna
            och pojkarna krävs mer manlig personal.
          </p>
          <p xml:id="i-Er7PPuQM3Kto7rkH3DF7po">
            Vid en oönskad graviditet bör informationen varsamt belysa det
            etiska perspektivet samt upplysa om alternativ och tillgängliga
            stödåtgärder. Viktigt är att kvinnan också informeras om möjlighet
            till adoption. Det bör sammanställas och tillgängliggöras ett
            informationsmaterial om processen för spädbarnsadoption samt kvinnans
            rättigheter vid adoption. Även information om abortens medicinska
            och psykiska risker ska ges, både muntligt och skriftligt. Det
            är orimligt att hävda att denna information bara ska ges om den
            explicit efterfrågas, då möjligheten till ett informerat val är
            avhängigt av att man får relevant information.
          </p>
          <p xml:id="i-PCkWx5F1os9WvkRicUZnb8">
            Enligt kartläggningar upplever kvinnor en enorm press inför abortbeslutet.
            I samband med rådgivningen inför en eventuell abort bör kvinnan
            inbjudas till en lugn beslutsmiljö med boende och samtalsresurser.
            Till ensamstående gravida kvinnor bör stödfamiljer vid behov kunna
            erbjudas som hjälp. Stödsamtal bör endast genomföras av personer
            med utbildning i etisk rådgivning. Alla stödsamtal bör vara kostnadsfria
            och inga journaler föras. Det måste i detta sammanhang framhållas
            att fadern uppfyller sin del av ansvaret, tar del av informationen,
            deltar i samtalen (om inte särskilda omständigheter gör detta
            olämpligt) och sedan är med och diskuterar beslutet. Stödåtgärder
            måste vidare erbjudas kvinnor även efter en utförd abort. Inte
            minst behövs stödsamtal för dem som önskar få hjälp med att bearbeta
            det inträffade.
          </p>
          <p xml:id="i-6PgW5SBPqinfWh3H9Z6mSc">
            Av särskild vikt är att stödja de abortsökande som är omyndiga.
            Ny statistik från Socialstyrelsen visar att svenska 1116-åringars
            aborter de senaste dryga tio åren har ökat med 100 % i absoluta
            tal från 477 år 1994 till 957 år 2007.
          </p>
          <p xml:id="i-AETtK7kQA5bL49ezJ19583">
            I ett uppmärksammat fall 2003 och 2004 avled i vårt land en ung
            kvinna som genomgått abort med s.k. abortpiller. Den unga kvinnans
            föräldrar visste ingenting om aborten och hade därmed inga som
            helst möjligheter att stödja henne i hennes situation eller lika
            lite ingripa när hon insjuknade i sviterna efter aborten. Förvisso
            kan ämnet vara väldigt känsligt för tonåringar men det är ändå
            oacceptabelt att föräldrar till tonåringar inte får chansen att
            ta sitt föräldraansvar trots att barn både enligt föräldrabalken
            och FN:s barnkonvention förblir barn till 18 års ålder och har
            rätt till föräldrars stöd. Rimligt vore givetvis att vården samråder
            med föräldrarna innan abort utförs. Undantag ska endast kunna
            göras vid synnerliga omständigheter. Sådant undantag ska dokumenteras
            i särskild ordning.
          </p>
          <p xml:id="i-TTybw6XhG4VsFYbA9XizkN">
            En oroande tendens i stora delar av världen är abort efter en
            medveten selektion på grund av barnets kön eller eventuella handikapp.
            I takt med den alltmer utvecklade tekniken och inte minst den
            utvidgade användningen av de s.k. KUB-testerna ställs blivande
            föräldrar inför mycket svåra val som kräver att de också får saklig
            information om hur det är att få ett barn med funktionshinder.
          </p>
          <p xml:id="i-9Bki9vmWdRqHzV3zZhQci2">
            Det är också sannolikt att möjligheterna för barnets föräldrar
            att kunna välja sitt barns kön eller andra egenskaper kommer öka.
            Inom en inte alltför avlägsen framtid kan det tänkas att barn
            designas utifrån föräldrars önskemål om t ex ögonfärg. Det innebär
            en urholkning av det unika och okränkbara människovärdet varigenom
            varje människa har ett värde oavsett egenskaper. Det är därför
            angeläget att samhället inte medverkar till sådan selektion.
          </p>
        </div>
        <div xml:id="i-YMwQ1xtTwvkxfsuebnNxCs" type="signatureBlock">
          <list xml:id="i-WZAqpqwyuJXDGbJW3ioxun">
            <item xml:id="i-Lqx3kHMKeiNhyEJfkiDwNi" who="i-TECanR77Prb79DHwPvLitN" type="signature">
              Annelie Enochson (kd)
            </item>
          </list>
        </div>
      </div>
    </body>
  </text>
</TEI>
