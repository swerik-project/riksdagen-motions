<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-02302">
  <teiHeader>
    <fileDesc>
      <titleStmt>
        <title>med anledning av skr. 2022/23:27 Vissa frågor inom hälso- och sjukvårdsområdet</title>
        <author corresp="i-XYorBBswJHmzvkzAvCFPDM">av Ulrika Westerlund (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2302 av Ulrika Westerlund (MP)</title>
          <idno type="rdwebb">HA022302</idno>
          <rs type="number">2302</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA022302/text</ref>
          <ref type="dokument_url_html">https://data.riksdagen.se/dokument/HA022302</ref>
          <ref type="dokumentstatus_url_xml">https://data.riksdagen.se/dokumentstatus/HA022302</ref>
          <ref type="pdf">https://data.riksdagen.se/fil/83CC2D19-75E3-4E77-8BFE-4997DF37C250</ref>
          <ref type="docx">https://data.riksdagen.se/fil/744D2DC1-C1AB-4943-BAB8-60D16C294D96</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UxTRRhJvSL7DcLa64oU9Hr" type="basedOn"/>
        <correspContext corresp="i-UxTRRhJvSL7DcLa64oU9Hr">
          <ref>Skrivelse 2022/23:27</ref>
        </correspContext>
        <correspAction xml:id="i-HaZcn1BfxyMHFETcFZRt8i" type="signed"/>
        <correspContext corresp="i-HaZcn1BfxyMHFETcFZRt8i">
          <note type="signatory" corresp="i-XYorBBswJHmzvkzAvCFPDM"/>
        </correspContext>
        <correspAction xml:id="i-Mg5MhiLXMNLugm1hJFtyRV" type="submitted">
          <date when="2022-12-14"/>
          <time when="17:21:46"/>
        </correspAction>
        <correspAction xml:id="i-WUjPs6riqke8ycypbyEjrG" type="dismissed">
          <date when="2022-12-19"/>
        </correspAction>
        <correspAction xml:id="i-FEM3Dms8oAuuTv6eqSzjvm" type="reviewed">
          <date when="2022-12-19"/>
          <time when="15:59:38"/>
        </correspAction>
        <correspAction xml:id="i-EPQeoJhfL81vXNX3W3R1dN" type="referred">
          <date when="2022-12-20"/>
        </correspAction>
        <correspAction xml:id="i-Mya2SRqJukTZUdZJZUnW43" type="assigned">
          <date when="2023-03-08"/>
          <time when="16:48:12"/>
        </correspAction>
        <correspContext corresp="i-Mya2SRqJukTZUdZJZUnW43">
          <ref type="assignedTo">Socialutskottet</ref>
        </correspContext>
        <correspAction xml:id="i-CdYaXkn9ZQ2NUCycDPZunB" type="behandlas_i"/>
        <correspContext corresp="i-CdYaXkn9ZQ2NUCycDPZunB">
          <ref type="uppgift">2022/23:SoU8</ref>
          <ref type="ref_dok_id">HA01SoU8</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU8</ref>
          <ref type="ref_dok_titel">Vissa frågor inom hälso- och sjukvårdsområdet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Y4bkg9BWx4TSjFHsoo2Tca" type="motHeader">
        <div xml:id="i-M2DZW9j1u86yU2LPWVMNHy" type="motTitle">
          Motion till riksdagen 2022/23:2302 av Ulrika Westerlund (MP)
          med anledning av skr. 2022/23:27 Vissa frågor inom hälso- och
          sjukvårdsområdet
        </div>
      </div>
      <div xml:id="i-YQVzx2ndfKg1TqiEkTABk5" type="motBody">
        <div xml:id="i-SgKSpg7i5iC9r9Gjwti1my" type="motProposal" subtype="förslag">
          <head xml:id="i-48FLT6nHqe8vVPjy5UvxP2">
            Förslag till riksdagsbeslut
          </head>
          <list xml:id="i-DDBifvyTFQbGJdiku3iYfD" style="ol">
            <item xml:id="i-81qfYvuan3pi1wxrQEWkwN">
              Riksdagen ställer sig bakom det som anförs i motionen om att
              regeringen bör återkomma med förslag på konstruktion för en permanent
              statlig satsning för stärkt arbetsmiljö och stärkta arbetsförhållanden
              med fokus på fler medarbetare och högre löner för hälso- och sjukvårdspersonal,
              och detta tillkännager riksdagen för regeringen.
            </item>
            <item xml:id="i-3RPeC7zY6nzze9hvWbd8su">
              Riksdagen ställer sig bakom det som anförs i motionen om en särskild
              utbildning för chefer i hälso- och sjukvården och tillkännager
              detta för regeringen.
            </item>
            <item xml:id="i-VcUpjxfuP4FLyWwdEj1ieW">
              Riksdagen ställer sig bakom det som anförs i motionen om återhämtningsbonusen
              och tillkännager detta för regeringen.
            </item>
            <item xml:id="i-13Q8yCszVGga95MksytX7u">
              Riksdagen ställer sig bakom det som anförs i motionen om en nollvision
              för arbetsrelaterad ohälsa med hälso- och sjukvård som första
              fokusområde och tillkännager detta för regeringen.
            </item>
          </list>
        </div>
        <div xml:id="i-JfypHijLm83KzNmMUXVtfG" type="motContent">
          <head xml:id="i-PwhBAA7QuyS5Traup7v4K3" type="h1">
            Inledning
          </head>
          <p xml:id="i-XoZSEq9r2sPFfLDvThTjPr">
            Personalens arbetsförhållanden och arbetsmiljö är den allra viktigaste
            grundpelaren i hälso- och sjukvården, och de brister som vi i
            dag ser är den största utmaningen vi har. Att läkare inte ska
            behöva ägna värdefull tid åt att bekymra sig över var patienter
            ska kunna ligga är oerhört angeläget. En fysisk vårdplats kan
            dock inte hållas öppen om det inte finns personal som kan ”bemanna”
            den. Därför hänger frågan om vårdplatser starkt samman med personalens
            arbetsmiljö och arbetsvillkor. Vården måste kunna attrahera nya
            medarbetare, och de som arbetar i vården ska vilja och orka jobba
            kvar. Varje gång en medarbetare börjar fundera på att byta jobb
            trots att hen egentligen tycker om sitt arbete men inte står ut
            med de reella arbetsvillkoren är ett allvarligt misslyckande.
            Att kunna få semester när det är planerat, att ha tid att äta
            lunch och gå på toaletten måste vara basalt, men så är det inte
            alltid i dag. Att ha tid att prata med patienter, uppfatta patienters
            behov, att se till att alla rutiner följs och värna patientsäkerheten
            – inte heller det är självklart, trots att det måste vara det.
          </p>
          <p xml:id="i-9ZkL7EoAUD4LjVYpAJ8xST">
            I samband med ett betänkande om vårdfrågor i socialutskottet
            i mars 2022 ställdes även krav på återrapport från regeringen
            vid fyra tillfällen. Den aktuella skrivelsen rör en av dessa återrapporteringar
            från regeringen, och här lyfts fortsatt specifikt frågan om vårdplatser
            och behov av personal.
          </p>
          <p xml:id="i-HjSye2tfrW2R3hBoB4bAo4">
            Merparten av de partier som står bakom tillkännagivandet ingår
            nu i regeringen. Vi kan konstatera att en del av de frågor som
            lyftes även finns med i regeringens budget­proposition och på
            så sätt har tagits om hand. Men vi kan också konstatera att en
            del inte gör det och att nya problemområden har skapats. Påfallande
            är att själva grunden för rimliga arbetsförhållanden och alla
            förbättringar inom sjukvården inte har beaktats i tillräckligt
            hög grad. Både kommuner och regioner är, bl.a. på grund av prisökningar,
            i behov av ett stort tillskott enbart för att kunna göra det man
            gör i dag och för att inte behöva skära ned. Detta, som är själva
            grunden för sjukvårdens handlingsutrymme, tar den nya regeringen
            uppenbarligen inte på det stora allvar den borde. Vi lyfter här
            perspektiv och förslag som vi ser som högst angelägna för att
            åstadkomma en bättre situation i vården för både patienter och
            personal och råda bot på dagens problematik. Personalens arbetsvillkor
            är nyckeln.
          </p>
          <head xml:id="i-QDTG6zF3g7eChpznPRk6FZ" type="h2">
            En långsiktig permanent satsning och konstruktion för förbättrad
            arbetsmiljö och arbetsvillkor
          </head>
          <p xml:id="i-UpxtAZWdLzARDMe468eEaP">
            Engångssatsningar eller tillfälliga satsningar kan inte lösa
            vårdens problem. Sjuk­vårdens problematik behöver lösas på sikt.
            Som den nödvändiga infrastruktur som hälso- och sjukvården är
            behövs ett förstärkt statligt ansvar och permanentat stöd. Målet
            måste vara att vända den negativa spiral som råder på många håll
            i vården i dag och skapa en positiv arbetsmiljö och ett positivt
            arbetsklimat för vårdens medarbetare, där det finns tid till återhämtning,
            normala trygga arbetstider, tid för fortbildning och kollegiala
            samtal, tid att kunna delta i forskningsstudier men framför allt
            tid för patienter och anhöriga, att kunna ägna sig åt vården fullt
            ut och komma i kapp med de köer som har bildats på många håll.
            Fler ska vilja söka sig till vårdyrket och fler ska vilja stanna.
            Fler ska vilja och orka jobba gå upp i tid igen eller söka sig
            tillbaka till yrket. Enligt flera fack- och yrkesförbund finns
            stor potential i att ett ansenligt antal personer kan lockas tillbaka
            med bättre villkor. Fler kollegor och minskad stress är allra
            viktigast, men även lön och andra arbetsvillkor spelar stor roll.
          </p>
          <p xml:id="i-8RBFXGLpE8u2stqL2sqtAi">
            Regeringen lyfter att den ser ett behov av att öka antalet vårdplatser
            och att införa en prestationsbaserad ersättning till regionerna
            i syfte att uppnå detta. Vi tycker att denna satsning delvis är
            felfokuserad eftersom grunden för problemen är den dåliga arbets­miljön
            och arbetsvillkor för medarbetarna. Ett tydligt exempel är skälen
            bakom sjuksköterskebristen. Regeringen lyfter också att man vill
            kartlägga och ta fram en strategi för hur bristen på vårdplatser
            ska kunna åtgärdas. Det är bra att gripa sig an problemet, men
            risken är även här att det i för hög grad blir de fysiska platserna
            som kommer i fokus, mer än personalen som ska bemanna dem.
          </p>
          <p xml:id="i-TTWMrMzRhJ12KBVTtfbggV">
            Miljöpartiet anser att det behövs ett ökat nationellt ansvar
            och en långsiktigt hållbar storsatsning på personalens villkor,
            för fler anställda och högre löner i såväl hälso- och sjukvården
            som kommunal vård och omsorg. Det behövs en ny konstruktion där
            staten tar ett permanent och stort ansvar för att bidra till bättre
            villkor för personalen i hälso- och sjukvården och den kommunala
            vården och omsorgen. Vi har lyft frågan i vår budgetmotion och
            avsätter runt 10 miljarder kronor ytterligare de tre kommande
            åren för att fr.o.m. 2026 se en permanent statlig satsning med
            40 miljarder kronor årligen. Fler ska vilja söka sig till vården
            och fler ska vilja och orka stanna utan att gå ned i tid. Satsningen
            anser vi permanent ska vigas för fler anställda och för att möjliggöra
            höjda löner inom såväl regionernas hälso- och sjukvård som kommunal
            vård och omsorg.
          </p>
          <head xml:id="i-D5gRkbzYBeigB7b23yvzEr" type="h2">
            Satsa på cheferna i vården
          </head>
          <p xml:id="i-Dxc4qjfgLW5EX5L3Eu4HuY">
            Chefskapet i såväl hälso- och sjukvård som vård och omsorg är
            väldigt viktigt. Det handlar om att chefer inte har för många
            under sig så att medarbetare kan få det stöd de behöver. Men det
            handlar också om kompetens i chefsrollen och vad som utmärker
            ett bra ledarskap i hälso- och sjukvården. Kunskap om att bedriva
            systematiskt arbetsmiljö­arbete är en viktig del i detta.
          </p>
          <p xml:id="i-VdCoFKVaA9p8QEygnzcg5">
            Vårdförbundet driver tanken om att hälso- och sjukvården skulle
            behöva en lik­värdig kvalitativ utbildning som i skolvärlden med
            rektorsutbildningen. Det tänkta konceptet är att läsa 30 poängs
            högskoleutbildning som ska vara möjlig att kombinera med arbetet
            på 20 procent av arbetstiden och att utbildningen ska finnas på
            flera hög­skolor.
          </p>
          <p xml:id="i-QwLztviAkTjSCxC5Ha8web">
            Miljöpartiet anser att ett koncept motsvarande rektorsutbildning
            för chefer i hälso- och sjukvården behöver utvecklas enligt ovan
            och anser att regeringen bör se över frågan.
          </p>
          <head xml:id="i-JXYJr5wXXW4Mvom1WUPyYw" type="h2">
            Utöka återhämtningsbonusen
          </head>
          <p xml:id="i-HcRVnh6zriumM6tmuPkxfd">
            Sedan 2021 finns den s.k. återhämtningsbonusen, den satsning
            som Miljöpartiet drivit igenom och som är medel hos Socialstyrelsen
            som finns att söka för arbetsgrupper inom vården och äldreomsorgen
            som vill pröva att utveckla nya arbetssätt för förbättrad arbetsmiljö.
            Det kan inkludera arbetstidsmodeller. Syftet är att ta till vara
            personal­gruppers egna utvecklingsidéer och ge dem möjlighet att
            pröva dessa.
          </p>
          <p xml:id="i-Lrqp7T9ene5UBRfUgpoVtw">
            Återhämtningsbonusen infördes sommaren 2021 med 300 miljoner
            kronor i medel och söktes då av 190 kommuner och 16 regioner.
            Från och med 2022 avsätts 1 miljard kronor årligen. Till detta
            har tillkommit 300 miljoner kronor för att minska eller ta bort
            delade turer, vilket är värdefullt. Delade turer som är oönskade
            av personal är ett gissel. Miljöpartiet har i årets budgetmotion
            föreslagit att återhämtningsbonusen utökas till det dubbla. Därmed
            kan personalgrupper ges utökad möjlighet att pröva egna idéer
            som kan bidra till förbättrad arbetsmiljö.
          </p>
          <p xml:id="i-VY8updeSW2YqiWmRBawTna">
            Vi anser att regeringen bör verka för att göra modellen mer känd
            och på sikt se över möjligheten att förstärka återhämningsbonusen.
            Återhämtningsbonusen med dess möjlighet till förändring inifrån
            ser vi som väldigt viktig.
          </p>
          <head xml:id="i-2baz1gmjnZvKT84Ard2D95" type="h2">
            Nollvision för arbetsrelaterad ohälsa
          </head>
          <p xml:id="i-KL8JkkYDm6rfpBQeoSNfsB">
            Miljöpartiet vill se en nollvision för arbetsrelaterad ohälsa.
            Arbetslivet kan vara hälso­främjande och ska så vara. Krafttag
            behöver tas för att mota de problem som i dag skapar ohälsa. Och
            vi anser att det finns starka skäl för att göra hälso- och sjukvård
            och vård och omsorg till ett första fokusområde.
          </p>
          <p xml:id="i-K5cskPN55TN5jv6rvnd4bU">
            Vårdförbundet har t.ex. i en arbetsmiljörapport från i år pekat
            på att om arbetsmiljön var sundare så att alla orkade arbeta heltid
            skulle det motsvara hela 790 fler barn­morskor, 470 fler biomedicinska
            analytiker och 7 645 fler sjuksköterskor. Det stora antalet stressrelaterade
            sjuktal i hälso- och sjukvården måste också minska. Vi anser att
            regeringen bör återkomma med förslag på hur en nollvision kan
            införas med hälso- och sjukvård som ett första fokusområde.
          </p>
          <head xml:id="i-65FApreW1rZTnmKSw6DaCu" type="h2">
            Skärp arbetsmiljölagstiftningen
          </head>
          <p xml:id="i-NKMNXtvjnExLXKN1rt1G7">
            Arbetsgivare har ansvar för arbetsmiljön. I dagsläget kan Arbetsmiljöverket
            utdöma vite om det finns fysiska brister i arbetsmiljön, men den
            möjligheten saknas för brister i organisatorisk och social arbetsmiljö.
            Detta behöver åtgärdas. Att den organisatoriska och sociala arbetsmiljön
            i högre grad lyfts och fokuseras skulle i högsta grad också bidra
            till en förbättrad situation i hälso- och sjukvården. En förändring
            av lagstiftningen gällande vite skulle bidra och sätta ytterligare
            press på att problemen löses.
          </p>
          <p xml:id="i-Kuno13cihZN2DDuEbzCKHR">
            Medan Miljöpartiet ingick i regeringen tillsattes en utredning
            som bl.a. skulle titta på denna problematik. Utredningen har presenterat
            sitt betänkande Steg framåt, med arbetsmiljön i fokus (SOU 2022:45)
            och föreslår en lösning på frågan. Utredningen har varit på remiss
            och remisstiden gick ut i början av december. Miljöpartiet anser
            det angeläget att regeringen snarast återkommer i frågan.
          </p>
          <head xml:id="i-4YE9ASqrgnAX2DDxdXfS2x" type="h2">
            Nya skapade problem
          </head>
          <p xml:id="i-THCuD62W2yX3Tn3WNvvbJ5">
            I Tidöavtalet nämns bl.a. att rätten till tolk inom sjukvården
            kanske kan komma att bli något den tolkbehövande själv får stå
            för. Detta är djupt problematiskt och hotar patientsäkerheten.
            Även skrivningar om att anställda inom vården kan komma att vara
            tvungna att anmäla papperslösa personer oroar, liksom tankar om
            att införa olika typer av krav på att människor på olika sätt
            ska kvalificera sig till välfärden, t.ex. vad gäller tillgång
            till personlig assistans. Exakt hur detta kommer att bli vet vi
            inte än, eftersom det ska utredas. Men att regeringspartierna
            tillsammans med Sverigedemokraterna uttrycker detta i Tidöavtalet
            är illa nog. Båda dessa aspekter oroar vårdpersonal djupt. Alla
            människors lika värde, liksom den etik som vården grundar sig
            på, riskerar att komma i gungning. Det är en farlig väg att gå
            som kommer att göra att människor inte vågar söka vård och sprida
            osäkerhet bland personal och en människosyn som inte hör hemma
            i vården – inte i vårt samhälle i övrigt heller.
          </p>
          <p xml:id="i-CjxhHfPPbDsneKJHPPQGms">
            Vi anser att regeringen bör lägga ned planerna på förslag som
            innebär att etiken i vårdprofessionen hotas. Vi vill också att
            regeringen säkerställer att alla människor som är i behov av tolk
            i möte med vården ska få tillgång till en sådan. Förutom att frågorna
            är helt avgörande för de som berörs hänger frågan också ihop med
            attraktiviteten i yrken inom vården.
          </p>
          <head xml:id="i-9ky15ZEoaCmqzuryoi1xqW" type="h2">
            Fortsatt utveckling av primärvården och dess potential
          </head>
          <p xml:id="i-VXynCoqwguW9QqucTwj2m4">
            Den påbörjade utvecklingen av primärvården är väldigt viktig,
            och den behöver fortsätta utvecklas. När primärvården är utbyggd,
            fungerar väl och möjliggör ett teambaserat arbetssätt med olika
            professioner finns också möjligheten att fånga upp vårdbehov i
            tid och förhindra extra tryck på sjukhusen. Utvecklingsmöjligheterna
            är stora, också för att förebygga sjukdom och ohälsa, och de digitala
            möjligheterna kan bidra i högre grad. Stort.
          </p>
          <p xml:id="i-EjgctRvDYDV7zdeysqyLZq">
            Regeringen lyfter också detta i budgeten och gör en specifik
            satsning. Den är dock mindre i sammanhanget och särskilt om man
            ser till den låga nivå på generella stats­bidrag som regeringen
            väljer att ge till kommuner och regioner. Primärvårdens fortsatta
            utveckling och potential hänger ihop med en helhetssyn på hela
            vården och dess problematik, även vårdplatsfrågan. En vårdplats
            kan även vara i hemmet när primär­vårds- och hemvårdsfunktioner
            och specialistteam är utbyggda.
          </p>
          <head xml:id="i-JaA4gWPT6GcW7LhowYZddn" type="h2">
            Behovet av vård är inte statiskt
          </head>
          <p xml:id="i-5RZqSebBYu7Et6Wmuz9AFM">
            En del vårdbehov kan man inte förutse och samhället måste alltid
            ha beredskap för att ge vård. Vården ska ske på lika villkor och
            alla i samhället ska ha råd med den, det är en grundbult. Likaså
            att vårdens medarbetare ska ha bra villkor, det är en viktig förut­sättning.
            Samtidigt är behovet av vård i ett samhälle inte statiskt. Befolkningens
            rökvanor har betydelse liksom om vi använder bilbälten eller cykelhjälmar
            eller inte och om gatorna sandas. Det har direkt inverkan på cancerrisk,
            olycksfall, skador och frakturer. Detsamma gäller möjligheten
            att förebygga äldres fallrisk, matvanor och rätt läkemedelsbehandling.
            Även kemikalier i vår vardagsmiljö, utsläpp, partiklar i vattnet,
            föroreningar av fisk och gifter i livsmedel har inverkan på våra
            förutsättningar för hälsa på längre sikt. Därför hänger mycket
            annan politik ihop med hälso- och sjukvårdsfrågor både nu och
            i framtiden. Miljöpartiet anser att folkhälsoperspektivet behöver
            lyftas tydligare. Vi vill se en konstruktion för ansvar på olika
            nivåer och vi vill se en folk­hälsolag. Frågan lyftes också av
            den tidigare Kommissionen för jämlik hälsa, och vi anser att det
            är dags att ta frågan vidare.
          </p>
          <head xml:id="i-4whPZqZ6i8QZDbTHDq8FMn" type="h2">
            Tillvarata erfarenheter från patienter och patientorganisationer
          </head>
          <p xml:id="i-XY5gSBnUcf3Z8YxQodrAwT">
            Att kontinuerligt och systematiskt tillvarata erfarenheter och
            synpunkter från patienter och patientorganisationer är oerhört
            viktigt, och givetvis också förbättringsförslag från fackliga
            organisationer och yrkesförbund. Även när tempot är högt är denna
            typ av samarbeten A och O för att ta steg mot en mer hållbar situation
            i hälso- och sjukvården på sikt.
          </p>
        </div>
        <div xml:id="i-9GViLwAGGafBTxu9dudvZx" type="motSignatures">
          <list xml:id="i-Qep2hf7MnBKG29WJEqGrhd">
            <item xml:id="i-5LHTdY5aMAEtAPMBBoWitJ" who="i-XYorBBswJHmzvkzAvCFPDM">
              Ulrika Westerlund (MP)
            </item>
          </list>
        </div>
      </div>
    </body>
  </text>
</TEI>
