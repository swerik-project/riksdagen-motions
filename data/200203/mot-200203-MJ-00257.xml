<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0257/mot_200203_MJ_0257-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ257 pnr: kd599
          </p>
          <p>
            Motion till riksdagen 2002/03:MJ257
          </p>
          <p>
            av Tuve Skånberg (kd)
          </p>
          <p>
            Torskfisket
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att avvisa förslaget att införa ett ensidigt svenskt
            förbud av torskfiske.
          </p>
          <p>
            Motivering
          </p>
          <p>
            Som ett resultat av regeringsförhandlingarna mellan Socialdemokraterna
            och Miljöpartiet deklarerades: ”Rovfisket måste upphöra. Torsken
            är så gott som slut i både Östersjön och Västerhavet. Vi avser
            att införa ett ensidigt svenskt stopp för torskfisket från den
            1 januari 2003. Fiskenäringen kompenseras för inkomstbortfallet.”
            Till den 1 januari är det bara två och en halv månad, och även
            om regeringen ännu inte förelagt riksdagen någon proposition i
            frågan, bör likväl riksdagen avvisa det tilltänkta förslaget.
            Att ”torsken är så gott som slut i både Östersjön och Västerhavet”
            är en sanning med stora modifikationer. Enbart Sveriges fiskekvot
            i Östersjön är 15 003 ton torsk årligen, vilket för övrigt ändå
            bara är en liten del av vad samtliga fiskande nationer fiskar
            i Östersjön, 76 000 ton år 2002. Inkomsten av torskfisket och
            dess binäringar ger Sverige fem miljarder kronor per år. Även
            om torsken ingalunda är ”så gott som slut” — då skulle det inte
            finnas några fiskare — så är förvisso torskbeståndet hotat. Och
            med ett litet torskbestånd växer skarpsillsbeståndet till, vars
            huvudsakliga föda är just torskägg. Och omvänt, med stort torskbestånd
            hålls skarpsillsbeståndet nere, eftersom sillen är torskens föda.
            Denna balans är rubbad och måste återställas. Ett ensidigt svenskt
            stopp av torskfisket skulle dock inte lösa obalansen, utan enbart
            leda till att andra nationer, främst Polen och de baltiska länderna,
            skulle öka sitt uttag av torsk. I svenska affärer skulle vi fortsätta
            att kunna köpa torsk — men fiskad av balter och polacker.
          </p>
          <p>
            55
          </p>
          <pb facs="riksdagen-motions-pdf/data/200203/mot_200203_MJ_0257/mot_200203_MJ_0257-0002.pdf"/>
          <p>
            2002/03:MJ257
          </p>
          <p>
            56
          </p>
          <p>
            Yrkesfiskets organisationer förordar istället lösningar som inkluderar
            samtliga Östersjöländer, så att exploateringsmönstret ändras och
            torskuttaget begränsas totalt sett, från ett totaluttag på 76
            000 ton till 75 000 ton årligen. Vidare arbetar man för en ökad
            selektering och en höjning av minimimåttet på ett sådant sätt
            att alla torskar ges möjligheten att leka minst en gång innan
            de fångas. Andra effektiva åtgärder är att ge kustbevakningen
            större resurser — vilket också sker i Kristdemokraternas budgetmotion
            — för att kontrollera nätmaskestorlek och överfiske av de tilldelade
            kvoterna. För övrigt är det mycket tveksamt om överenskommelsen
            mellan Socialdemokraterna och Miljöpartiet de facto går att genomföra.
            Förutsättningen är att hela fiskenäringen hålls skadeslös. Att
            EU skulle betala vår nota är osannolikt, och det är också osannolikt
            att EG-kommissionen ens tillåter Sverige att på egen hand täcka
            denna kostnad genom ett nationellt åtagande. Om överenskommelsen
            mellan Socialdemokraterna och Miljöpartiet förverkligas, skulle
            sannolikt ingen effekt uppnås för att rädda torskbeståndet, men
            en hel näring riskerar att slås ut på mindre än ett år. Därför
            måste detta förslag avvisas.
          </p>
          <p>
            Stockholm den 18 oktober 2002 Tuve Skånberg (kd)
          </p>
        </div>
      </div>
    </body>
  </text>
</TEI>
