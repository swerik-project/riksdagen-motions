<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__ak__199/mot_1927__ak__199-001.pdf"/>
      <fw xml:id="i-tVV8FgzyFLbBwFKdDf5g3">
        Motioner i Andra kammaren, Nr 199. 5
      </fw>
      <div type="motHeader" xml:id="i-MG2YMdZXBxcgZ9nc52UjgH">
        <div type="motTitle" xml:id="i-QETy3cGvx6qfPvxkWF5voa"/>
        <div type="motSubmissionInfo" xml:id="i-Jid7PDCJWHMspMuAeGufDj"/>
      </div>
      <div type="motBody" xml:id="i-CZgoenRMW15KLUSD5AHeE7">
        <div xml:id="i-EhLpb97bn65b2zg4Z2uZbV">
          <p xml:id="i-Grhu4CcsayZxcfdvHABAR9">
            Nr 199.
          </p>
          <p xml:id="i-Jv9wbopswaY8hGd1Repvz6">
            Av herr Anderson i Linköping m. fl., angående anordnande för
            skolungdom av frivillig, vill ferietid förlagd militär utbildning,
            avseende förbe- redelse till reservofficersutbildning.
          </p>
          <p xml:id="i-49iCdUVMYJgRmDkWZziYHV">
            Under åberopande av den motivering vi anfört uti en denna dag
            avgiven motion om allmän utredning angående idrottslig och förberedande
            militär utbildning vid läroverk och skolor få vi härutöver framhålla
            behovet av en för- beredande militär utbildning åt skolungdom
            avseende ett särskilt ändamål, nämligen förberedelse till reservofficersutbildning
            och anordnad på frivillighetens väg under ferietid. Vår härordning
            har sedan länge i synnerligen hög grad byggt på reservbefäls-
            institutionen. Rekryteringen av reservofficerare har emellertid,
            kvantitativt sett, under en lång följd av år varit mycket otillfredsställande.
            I än högre grad kan detta befaras bli fallet i framtiden. Sedan
            värnpliktstjänstgöringen för studenter och likställda nedsatts
            till 260 dagar, under det utbildningstiden för en reservofficersaspirant
            utgör inemot 500 dagar, innebär utbildningen till re- servofficer
            ett långt mer än förut kännbart offer i tid, vilket för en ung
            man i de flesta fall är liktydigt med uppoffring av framtidsutsikter
            i den skarpa tävlan om förvärvsmöjligheter, vilken i våra dagar
            äger rum på skilda områden. En utväg att undanröja eller åtminstone
            minska detta hinder för reservoffi- cersrekryteringen synes oss
            vara, om en del av reservofficersaspirantens utbild- ning kunde
            äga rum redan före studentexamen genom frivillig, förberedande
            militärutbildning, förlagd till ferietid. Kunde genom en sådan
            anordning den tid, som efter avlagd studentexamen behöver offras
            för reservofficersutbildningen, avsevärt förkortas, skulle härmed,
            enligt vår mening, ett nu förefintligt, Synner- ligen allvarligt
            hinder för önskvärd tillslutning till reservofficersbanan undan-
            röjas eller minskas. Även ur en annan synpunkt synes oss en dylik
            förberedande militär utbild- ning för blivande reservofficersaspiranter
            vara av betydelse. Med våra dagars starkt specialiserade utbildning,
            även inom det militära området, och med den i förhållande härtill
            korta utbildningstiden för reservofficersaspiranter, bliver det
            vid utbildning i vanlig ordning måhända ej alltid lätt, dels för
            befälet att lära känna envar elevs anlag, fallenhet och intressen,
            och dels för eleverna själva att göra motsvarande erfarenheter.
            Genom en till tidigt stadium förlagd förberedande utbildning,
            uppdelad i ett par ferieperioder, synes det möjligt att tidigare
            än eljest komma till klarhet härutinnan och att få den rätta mannen
            på den rätta platsen, under det att den, vilken till äventyrs
            saknar förutsätt-
          </p>
          <pb facs="riksdagen-motions-pdf/data/1927/mot_1927__ak__199/mot_1927__ak__199-002.pdf"/>
          <fw xml:id="i-429TRQXaKVBHyeTcyAKxUy">
            6 Motioner i Andra kammaren, Nr 199.
          </fw>
          <p xml:id="i-V6D3G23K9JNVgEnyqSDq9B">
            ningar att fullfölja tanken på reservofficersbanan, kan i tid
            draga sig tillbaka, i varje fall med den behållning i idrottslig
            träning, som den genomgångna ut- bildningen bör skänka, men utan
            den uppoffring av för arbetet i och för brytande av levnadsbana
            dyrbar tid, som skulle blivit fallet vid ett avbrytande av påbörjad
            motsvarande utbildning efter studentexamen. På grund av vad här
            anförts hemställes,
          </p>
          <p xml:id="i-8Zjo9XinxipJcCHrnuZPZj">
            att riksdagen ville i skrivelse till Kungl. Maj:t anhålla, att
            utredning skyndsammast verkställes rörande förberedande militär
            utbildning åt skolungdom, avseende förberedelse till reservofficersutbildning
            och anordnad på frivillighetens väg under ferietid, samt att av
            utredningen föranledda förslag om möjligt underställas 1928 års
            riksdag.
          </p>
          <p xml:id="i-4q9TmiCLyCs6kSCRUyEJvo" type="date">
            Stockholm den 21 jan. 1927. Ivar Anderson. Georg Andrén. Bj.
            Holmgren. Otto Järte. Birger Petersson. Ol. Tindskog. Carl Arv.
            Anderson.
          </p>
        </div>
      </div>
    </body>
  </text>
</TEI>
