<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00372">
  <teiHeader>
    <fileDesc>
      <titleStmt>
        <title>En öppen högskola för alla</title>
        <author corresp="i-HMf3KYjw3nvgVVjUa7gnGs">av Magdalena Streijffert (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En öppen högskola för alla</title>
          <idno type="rdwebb">GW02Ub372</idno>
          <rs type="number">Ub372</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub372/text</ref>
          <ref type="dokument_url_html">http://data.riksdagen.se/dokument/GW02Ub372</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub372</ref>
          <ref type="doc">http://data.riksdagen.se/fil/8E06DE75-C849-48EF-9E1A-1AD9F3A7C64C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HMf3KYjw3nvgVVjUa7gnGs</idno>
            <name>Magdalena Streijffert</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XvsWB3FxrPcKEoaxMTYEAN" type="signed"/>
        <correspContext corresp="i-XvsWB3FxrPcKEoaxMTYEAN">
          <note type="signatory" corresp="i-HMf3KYjw3nvgVVjUa7gnGs"/>
        </correspContext>
        <correspAction type="numbering" xml:id="i-XRFo1mVcnVZ7NCxtUpbFG1">
          <date when="2008-10-07"/>
        </correspAction>
        <correspAction type="submission" xml:id="i-LzifQRsZnTMkP6pewUbv8t">
          <date when="2008-10-03"/>
        </correspAction>
        <correspAction type="transfer" xml:id="i-AFaNpQ46CnxiTEoj6gBaJB">
          <date when="2008-09-30"/>
        </correspAction>
        <correspAction type="assigned" xml:id="i-PKk99Ccdp72yUJGxYmt82e"/>
        <correspContext corresp="i-PKk99Ccdp72yUJGxYmt82e">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-NkmLuWxMo6y1inXLCzJMhF">
            Förslag till riksdagsbeslut
          </head>
          <list style="ol">
            <item xml:id="i-PCuhkW7LdaDjRb7B58Y2Uy">
              Riksdagen tillkännager för regeringen som sin mening vad som
              anförs i motionen om riktade informationsinsatser för att minska
              den sociala snedrekryteringen till högskolan.
            </item>
            <item xml:id="i-Hk9TWTaZMGyYyx856P59zz">
              Riksdagen tillkännager för regeringen som sin mening vad som
              anförs i motionen om att det ska finnas flera vägar in till högskolan
              och att högskoleprovet ska reformeras.
            </item>
            <item xml:id="i-KjNoHs2AaxpDfcaV7XtM7r">
              Riksdagen tillkännager för regeringen som sin mening vad som
              anförs i motionen om att införa 25:4-regeln.
            </item>
            <item xml:id="i-LBYXjDcYCoCUhYLBb8MScN">
              Riksdagen tillkännager för regeringen som sin mening vad som
              anförs i motionen om att validering och reell kompetens är viktiga
              instrument för att minska social snedrekrytering.
            </item>
          </list>
        </div>
        <div type="motContent">
          <head type="h1" xml:id="i-YFfZA7CvuDc2ZpGLGE2Tyx">
            Motivering
          </head>
          <p xml:id="i-MuadoDk4WMoZMs6yjRh9XG">
            Den sociala snedrekryteringen är fortfarande stark i det svenska
            utbildningssystemet. Högskoleverkets statistik visar att det fortfarande
            är stora skillnader för vilka som väljer att läsa vidare till
            högskola. Närheten är den ena. Av de femton kommuner där flest
            går vidare till högskolan har praktiskt taget alla universitet
            eller högskolor i kommunen eller, när det gäller storstadsområdena,
            i en angränsande kommun. Det visar att etableringen av nya högskolor
            och utbyggnaden av antalet platser som vi socialdemokrater genomförde
            under förra mandatperioden har varit framgångsrik. Därför är jag
            orolig när den borgerliga regeringen minskar platserna och när
            det i debatten förs fram att Sverige endast ska ha några få elituniversitet.
            Därför är det viktigt att det finns en högskola i varje region,
            och målet om att 50 procent av en ungdomskull ska ha möjlighet
            att läsa på högskola ska stå fast för att minska den sociala snedrekryteringen
            till högskolan. Det gör att fler människor får möjlighet att utvecklas
            och förverkliga sina drömmar samtidigt som Sverige blir starkare
            och kan konkurrera på den globala marknaden med kunskap och utveckling.
          </p>
          <p xml:id="i-Ee6dZy3BRoRFAzdwVTDNbo">
            Föräldrarnas yrke och utbildning har också avgörande betydelse
            för hur nästa generation väljer för sin framtid. Kommuner som
            har en hög andel högutbildade i åldrarna runt femtio år har också
            en högre övergång till universitet och högskolor. De tio kommuner
            som har den lägsta övergången till universitet och högskolor har
            alla en relativt låg andel med eftergymnasial utbildning i föräldragenerationen.
            Detta visar att vi i Sverige, trots stora satsningar och förbättringar,
            fortfarande har en social snedrekrytering till hög­skolan. Högskolor
            måste kunna lägga särskilda resurser för att nå nya studentgrupper
            och ta till sig att dessa grupper nödvändigtvis inte nås med samma
            typ av information som traditionella studenter. Det är också viktigt
            att alla studenter också i praktiken har möjlighet att studera
            genom bra trygghets­system och bra ekonomiska förutsättningar.
          </p>
          <head type="h1" xml:id="i-XEYvzAs6XN5WZxpoQ5x7g2">
            Antagning
          </head>
          <p xml:id="i-YC1EbDDc8pbLo9haSGGFXK">
            För en breddad rekrytering är det alternativa urvalet, där högskolorna
            på en frikvot får ta in på grunder de själva bestämmer, ett bra
            verktyg genom att ge en mer flexibel högskola som lättare kan
            ta in studenter från otraditionella grupper men som fortfarande
            har den kompetens som utbildningen kräver. Alternativt urval behöver
            inte heller vara fråga om särbehandling. Att hävda att alternativa
            urval är särbehandling är en bakåtsträvande syn på utbildning
            och kompetens där det traditionella betygssystemet är normen och
            annan kompetens ses som oviktig. Högskolorna måste dock sätta
            upp strikta regler för vilka kriterier som ska gälla för dem som
            söker till utbildningar via frikvoten för att undvika godtyckligt
            intag och nepotism som annars kan uppstå vid till exempel intervjuintag.
            Vi vill se att en ökad andel av dagens studenter tas in genom
            alternativt urval. Detta kommer att behöva göras på bekostnad
            av intagning på betyg och högskoleprov. En bra fördelning skulle
            vara att en tredjedel tas in på högskoleprov, en tredjedel på
            betyg och en tredjedel med alternativt urval. Här är det också
            viktigt att klargöra vad som är förenligt med lagar och förordningar
            för högskolor att utforma ett alternativt urval.
          </p>
          <p xml:id="i-RmseTfMB2EjqcBjCnBnzyp">
            Högskoleprovet gynnar idag manliga studenter från hem med högutbildade
            föräldrar. Detta är inte acceptabelt, och behöver reformeras.
            Det finns forskning som visar på att dagens högskoleprov inte
            ger indikatorer på om en student klarar en utbildning eller inte,
            och det borde därför utformas i en riktning där personer genom
            provet kan visa på relevanta kunskaper för att klara en högskoleutbildning.
          </p>
          <p xml:id="i-BihcQJNSyV58f9scNk1dnm">
            För de personer som valde att arbeta efter avslutad gymnasieutbildning
            men som senare i livet kommer på att de vill studera ska ett antagningssystem
            inte missgynna denna grupp. Det är personer som genom arbetslivserfarenhet
            skaffat sig kunskaper som inte alltid kan mätas med ett betyg.
            Den så kallade 25:4-regeln var därför viktig för att visa på att
            vi tycker det livslånga lärandet är en prioriterad fråga, och
            att vi visar på att vi tycker att arbetslivserfarenhet ska premieras
            och ses som en tillgång.
          </p>
          <head type="h1" xml:id="i-Mj5kP5MWbCAcpWywLJFpnU">
            Reell kompetens
          </head>
          <p xml:id="i-E77SYkXr9E4A39uhDgiPoa">
            Genom satsningen på den öppna högskolan har föreslagits att antagning
            ska kunna vara möjlig via validering av en persons reella kompetens.
            Med det menas att en person som inte har grundläggande behörighet,
            men som genom andra erfarenheter anser sig kunna tillgodogöra
            sig högre utbildning, ska kunna ansöka på dessa andra meriter.
            Socialdemokraterna menar att detta kan komma att bredda rekryteringen
            samtidigt som det undviker onödigt resursslöseri. Människor med
            kompetens att klara högre utbildning behöver inte ägna tid och
            pengar åt att läsa in ämnen på komvux. Validering av reell kompetens
            är dock resurskrävande, vilket bör tas hänsyn till i det nya resurstilldelningssystemet.
          </p>
        </div>
        <div type="motSignatures">
          <list>
            <item xml:id="i-NQ1iDrA9FSm93ubn86fAFY" who="i-HMf3KYjw3nvgVVjUa7gnGs">
              Magdalena Streijffert (s)
            </item>
          </list>
        </div>
      </div>
    </body>
  </text>
</TEI>
