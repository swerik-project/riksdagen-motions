<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__682/mot_1969__ak__682-001.pdf"/>
      <fw>
        Motion i Andra kammaren, nr 682 år 1969 13
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 682
          </p>
          <p>
            Av herrar Bengtsson i Landskrona och Björk i Påarp, om expert-
            grupper för undersökning av trafikolyckor.
          </p>
          <p>
            Prov och undersökningar beträffande hastighetens inverkan vid
            olycks- fall i trafiken har under olika perioder förekommit i
            vårt land, främst med avsikt att klargöra olika orsakers inverkan
            på olyckornas antal och för- lopp. För att ytterligare kunna öka
            trafiksäkerheten på våra vägar behövs en alltmer intensifierad
            upplysningsverksamhet men också en konstruktivare uppföljning
            och kartläggning av de orsaker som mest bidragit till de olyc-
            kor som ägt rum. Vid några olika tillfällen då verkligt svåra
            olyckor inträffat och då sär- skilda skäl förelegat har man från
            myndigheternas sida låtit tillsätta sär- skilda expertgrupper,
            som fått till uppgift att klarlägga orsakerna till det inträffade.
            Det har därvid framkommit resultat som varit av största bety-
            delse för att öka förutsättningarna för att verksamt bidraga till
            en akti- vare trafikövervakning och trafikupplysning. Det skulle
            dock för framtiden vara önskvärt att de undersökningar som gjorts
            på ett mera påtagligt sätt finge ligga till grund för de framtida
            åt- gärder som kan vara motiverade. Det skulle därför vara önskvärt
            att permanenta expertgrupper inrätta- des, förslagsvis en i varje
            län eller i annat lämpligt geografiskt område. Dessa skulle då
            bl. a. få till uppgift att så snart en svårare trafikolycka in-
            träffat på ort och ställe göra omedelbara undersökningar. Genom
            den sä- kerhet detta material kommer att representera bör sammanställningar
            kunna göras, som rätt använda i upplysningsarbetet bör bli värdefulla
            till- gångar och medverka till förebyggande av olyckor i trafiken.
            Man skulle därvid kunna på ett effektivare sätt än vad som hittills
            skett tillvarataga de lokala och regionala erfarenheterna. Efter
            hand skulle detta material — samlat — utgöra en tillgång för det
            fortsatta trafiksäkerhetsarbetet. Med hänvisning till vad ovan
            anförts hemställes, att riksdagen måtte besluta att i skrivelse
            till Kungl. Maj:t hemställa att expertgrupper tillsättes regionvis
            i huvudsaklig överensstämmelse med vad i motionen anförts i syfte
            att tillskapa en ökad trafiksäkerhet på sikt.
          </p>
          <p>
            Stockholm den 23 januari 1969
          </p>
          <p>
            Hugo Bengtsson (s) Villiam Björk (s)
          </p>
          <p>
            i Landskrona i Påarp
          </p>
        </div>
      </div>
    </body>
  </text>
</TEI>
