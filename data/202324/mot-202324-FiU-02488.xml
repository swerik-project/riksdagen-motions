<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-FiU-02488">
  <teiHeader>
    <fileDesc>
      <titleStmt>
        <title>Sparbankers kapitalförsörjning och mindre bankers regelverk</title>
        <author corresp="i-WG1giJMSibawsd4Nrc2c3k i-DRqpu2aaHKSgAVbkTGg4rs">av Mikael Larsson och Catarina Deremar (båda C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2488 av Mikael Larsson och Catarina Deremar (båda C)</title>
          <idno type="rdwebb">HB022488</idno>
          <rs type="number">2488</rs>
          <orgName type="comitteeAbbreviation">FiU</orgName>
          <ref type="dokument_url_text">https://data.riksdagen.se/dokument/HB022488/text</ref>
          <ref type="dokument_url_html">https://data.riksdagen.se/dokument/HB022488</ref>
          <ref type="dokumentstatus_url_xml">https://data.riksdagen.se/dokumentstatus/HB022488</ref>
          <ref type="pdf">https://data.riksdagen.se/fil/0406C544-53C8-404E-B1FC-46F144E65953</ref>
          <ref type="docx">https://data.riksdagen.se/fil/B1BBF2CE-63C8-40A1-9530-78D96EA513C6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WG1giJMSibawsd4Nrc2c3k</idno>
            <name>Mikael Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-DRqpu2aaHKSgAVbkTGg4rs</idno>
            <name>Catarina Deremar</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UtXYBLevqdSBeQwuc1qajm" type="signed"/>
        <correspContext corresp="i-UtXYBLevqdSBeQwuc1qajm">
          <note type="signatory" corresp="i-WG1giJMSibawsd4Nrc2c3k"/>
          <note type="signatory" corresp="i-DRqpu2aaHKSgAVbkTGg4rs"/>
        </correspContext>
        <correspAction type="submitted" xml:id="i-RxDUqPPEaUbEiFnpshsGys">
          <date when="2023-10-05"/>
          <time when="15:05:33"/>
        </correspAction>
        <correspAction type="reviewed" xml:id="i-ZK7xerjpRRTwbBJKP7HV3">
          <date when="2023-10-05"/>
          <time when="16:32:39"/>
        </correspAction>
        <correspAction type="referred" xml:id="i-CTdSAEdFWPo9p7Y8TDCuGq">
          <date when="2023-10-17"/>
        </correspAction>
        <correspAction type="assigned" xml:id="i-SUicjBqAC3mavbyNDws6Qp">
          <date when="2024-04-12"/>
          <time when="13:22:51"/>
        </correspAction>
        <correspContext corresp="i-SUicjBqAC3mavbyNDws6Qp">
          <ref type="assignedTo">Finansutskottet</ref>
        </correspContext>
        <correspAction type="behandlas_i" xml:id="i-K7V2Ym6C3X5s7YsK1qgsP6"/>
        <correspContext corresp="i-K7V2Ym6C3X5s7YsK1qgsP6">
          <ref type="uppgift">2023/24:FiU22</ref>
          <ref type="ref_dok_id">HB01FiU22</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2488 av Mikael Larsson och Catarina Deremar (båda C) Sparbankers kapitalförsörjning och mindre bankers regelverk</div>
      </div>
      <div type="motBody">
        <div type="motProposal" subtype="förslag">
          <head xml:id="i-4BPt9gcfJ8en1xKgzxxMiw">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-PZjsLyyCvDaATepBnkETV9">
              Riksdagen ställer sig bakom det som anförs i motionen om att
              genomföra en översyn av sparbankslagen och tillkännager detta
              för regeringen.
            </item>
          </list>
          <list>
            <item sortKey="Yrkande 2" xml:id="i-Ua8YUwC8wUXmfAhRLiNrFL">
              Riksdagen ställer sig bakom det som anförs i motionen om att
              införa möjligheten för sparbanker att ta in externt kapital och
              tillkännager detta för regeringen.
            </item>
          </list>
          <list>
            <item sortKey="Yrkande 3" xml:id="i-N25o1W9EvW5FuGYEHELPCQ">
              Riksdagen ställer sig bakom det som anförs i motionen om att
              det svenska regelverket för banker behöver ses över i syfte att
              åstadkomma en proportionalitet och rimlighet i användningen och
              tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-7ZSdX8XcEiFJg8EPoPgrT8">
            Motivering
          </head>
          <p xml:id="i-JCnhLsxKyhJHqB1BBhbz92">
            De lokala sparbankerna spelar en viktig roll på landsbygden och
            i mindre städer. Genom sin lokala prägel har sparbankerna en god
            förankring och tillgänglighet som är viktig vid utlåning för såväl
            hushåll som näringsliv.
          </p>
          <p xml:id="i-3e72UYtkVZgFQA2fhr1LmN">
            Det kan konstateras att sparbank utgör en egen associationsform.
            Den lokala prägeln på sparbankernas bankaffär är viktig för hela
            Landsortssverige. Kreditförsörjning för små och medelstora företag
            fungerar på ett helt annat sätt i en sparbank än i en storbank
            eller distansbank, där besluten fattas långt ifrån kunden.
          </p>
          <p xml:id="i-57oqVStyhPt7jd8dMj14Kf">
            Självklar skalekonomi innebär att det är mer kostsamt, åtminstone
            i relativa termer, med administration kring befintliga och kommande
            regelverk. Det är också viktigt att inte förväxla utmaningar och
            problem med administrationen av regelverk med regel­verket i sig.
          </p>
          <p xml:id="i-2ePFHLtWcrtqz6DXXC4YnL">
            En kapitaltäckningsrapport som tidigare på cirka 25 sidor på
            ett adekvat sätt beskrev mindre bankers kapitalbehov och uppfyllnad
            omfattar i dag fler än 600 sidor.
          </p>
          <p xml:id="i-8dYh2hxAr2kBLPqzSfsnvY">
            Förutsättningarna för att bedriva bankverksamhet och riskerna
            med denna varierar väldigt mycket. Regelverken ska vara desamma,
            men det måste finnas en proportionalitet och rimlighet i användandet
            av vid var tid gällande regelverk. Det är därför angeläget att
            regelverken mot denna bakgrund ses över.
          </p>
          <p xml:id="i-QQTNBuFzb9i5hyUTKL5PfN">
            Generellt har sparbankerna starka balansräkningar. Sparbankernas
            genomsnittliga soliditet, ibland kallad bruttosoliditet och definierad
            som eget kapital över samtliga tillgångar, ligger för närvarande
            högt. Många sparbanker ligger närmare 15 procent, samtidigt som
            lagen kräver 3 procent.
          </p>
          <p xml:id="i-Y4wgco9chtaJS4Ko5g4b2x">
            Men inskärpningen av Basel III-reglerna ställer högre krav på
            alla banker att stärka sin kapitalbas. Detta är i grunden bra
            men medför att sparbanker som inte väljer att bli aktiebolag saknar
            reella möjligheter att stärka kapitalbasen. Den befintliga sparbanks­lagen
            förhindrar nämligen att sparbankerna tar in externt kapital.
          </p>
          <p xml:id="i-62doBEbuFoZyPHDQGcV2y8">
            I Norge finns däremot en lag som möjliggör för sparbankerna att
            ge ut så kallade egenkapitalbevis. Dessa fungerar på samma sätt
            som en aktie, med det stora undantaget att sparbanken väsentligen
            behåller det lokala huvudmannaskapet.
          </p>
          <p xml:id="i-FneJJCDnBGE5eqHSpEUsaN">
            Det norska systemet har fungerat väl sedan det infördes på 1980-talet.
            Egenkapital­bevisen handlas som ett finansiellt instrument och
            har till och med haft en bättre snitt­avkastning för investerarna
            än Oslobörsen sedan starten, och dessutom till en lägre risk.
            Det är en god affär för både investerare och banker med andra
            ord. Statistik visar också att den stora merparten av de norska
            egenkapitalbevisen handlas av personer bosatta på samma ort som
            där banken är verksam, vilket ytterligare stärker den lokala prägeln.
          </p>
          <p xml:id="i-83hhJB2penbptoYYZDfJDw">
            Sparbankerna regleras, precis som andra banker, av lagen (2004:297)
            om bank- och finansieringsrörelse. Även i övrigt följer sparbankerna
            samma regelverk som alla andra finansiella institut i Sverige.
            Bankaktiebolag lyder även under aktiebolagslagen (2005:551) medan
            sparbanker regleras av sparbankslagen (1987:619). Av den senare
            framgår bland annat att sparbankernas verksamhet ska vara lokal
            samt vilka styrande organ som ska finnas och hur de ska väljas.
            Några av de unika inslagen i sparbanks­lagen är systemet med huvudmän,
            inget enskilt vinstintresse och möjligheten att åter­investera
            en del av vinsten i lokalsamhället – faktorer som alla bidrar
            till sparbankernas starka lokala förankring.
          </p>
          <p xml:id="i-TbUx1uKqt9aCYqvpoPER82">
            Det finns behov av att genomföra en översyn av sparbankslagen
            i syfte att stärka verksamheternas flexibilitet och styrka. Exempelvis
            gäller detta systemet med huvud­män som tillsätts politiskt och
            där det krävs närvaro av minst hälften av huvudmännen för att
            styrelsen ska vara beslutsmässig. Om valberedningen i sparbanken
            skulle utse huvudmän ökar sannolikheten att få intresserade huvudmän
            med högre närvaro, vilket idag tyvärr kan vara ett problem.
          </p>
          <p xml:id="i-65pCmCE8iydWd3dXbyGZtz">
            I dagens sparbankslag ska vd:n vara del av styrelsen. I affärsverksamhet
            är detta ytterst ovanligt då vd:n ofta är föredragande. Även detta
            är något som behöver ses över.
          </p>
          <p xml:id="i-AocZTWN7dMVWLQFvGR4UPY">
            Det finns ett stort behov av att underlätta för svenska sparbanker
            att ta in externt kapital. Det som krävs är en lagändring av den
            svenska sparbankslagen så att den möjliggör utgivandet av särskilda
            ”sparbanksbevis”, förlagsinsatser eller andra lämpliga finansiella
            instrument för att introducera ett värdepapper som i allt väsentligt
            påminner om norska sparbankers egenkapitalbevis, vilket skulle
            kunna tillföra Sverige en möjlighet för en sparbank att förstärka
            sin kapitalsituation samtidigt som ytterligare ett investerar­instrument
            skapas. Detta skulle ge de svenska sparbankerna helt andra möjligheter
            till vidareutveckling och expansion än vad de har idag. En förändring
            av sparbankslagen vore bra både för berörda sparbanker och för
            konkurrensen på den svenska bank­marknaden. På sikt skulle lagändringen
            också bidra till att det även i framtiden finns starka banker
            utanför storstadsregionerna.
          </p>
        </div>
        <div type="motSignatures">
          <list>
            <item xml:id="i-VjxpD3rNSzhXwXnvGZDhaQ" who="i-WG1giJMSibawsd4Nrc2c3k">
              Mikael Larsson (C)
            </item>
            <item xml:id="i-SkVJhLrLKXfxWmd5hiCyZk" who="i-DRqpu2aaHKSgAVbkTGg4rs">
              Catarina Deremar (C)
            </item>
          </list>
        </div>
      </div>
    </body>
  </text>
</TEI>
