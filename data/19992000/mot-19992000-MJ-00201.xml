<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0201/mot_199900_MJ_0201-0001.pdf"/>
      <div type="motHeader" xml:id="i-K1NmzFme2NfMj7mzTAt2MA">
        <div type="motTitle" xml:id="i-Xfgr5nJbyYTF64vJMRDCkq"/>
        <div type="motSubmissionInfo" xml:id="i-54SGchTfrY8NjZrSfCmTTZ"/>
      </div>
      <div type="motBody" xml:id="i-Xw9h1fRgQYDXNGGcQ4XF3P">
        <div xml:id="i-JcwuFe5k9zRbhMMfupZ4yS">
          <p xml:id="i-RhuworhW27kVzs4Diy8EsR">
            1999/2000 mnr: MJ201 pnr: c307
          </p>
          <p xml:id="i-3zogcsnB7B7xFQPkV7BuF4">
            Motion till riksdagen 1999/2000:MJ201
          </p>
          <p xml:id="i-SR15iuNPr31cMtdfGM1BPS">
            av Kenneth Johansson m.fl. (c)
          </p>
          <p xml:id="i-WwmJ3CuHsEE8eqVY71JdAa">
            En sammanhållen svensk hästpolitik
          </p>
          <p xml:id="i-LTLqRyKyc466kGhpKkAwx7">
            Mot. 1999/2000
          </p>
          <p xml:id="i-TiNHE8Px4s6y4XmtAVPF7z">
            Hästen må ha ersatts av traktorn framför plogen, men den är fortfarande
            viktig för bonden och landsbygden. På knappt 30 år har antalet
            hästar ökat från 30 000 till 185 000 i hela landet. I Dalarna
            finns enligt beräkningar drygt 5 000 hästar. Hästarna är lantbrukets
            femte största inkomstkälla. Rid-, trav- och galopphästarna skall
            ha mat och stallplats. Det foder som hästarna behöver växer på
            en åkerareal som är dubbelt så stor som Gotlands åkerareal. Runt
            17 000 människor är helt eller delvis beroende av hästar för sin
            för- sörjning. Cirka 400 000 människor rider regelbundet, vara
            drygt 80 procent är kvinnor. Det är nu hög tid att börja betrakta
            den moderna hästnäringen som en betydande resurs när det gäller
            att utveckla jordbruket, landsbygden och miljön. För att det skall
            ske bör en sammanhållen översyn göras av vilka åtgärder som samhället
            kan vidta för att främja hästnäringen. Det kan gälla åtgärder
            som ryms inom den gemensamma jordbrukspolitiken eller frågan om
            vilka svenska hästraser som bör föras upp på listan över utrotningshotade
            raser, till exempel nordsvenska brukshästen, kallblodstravaren,
            den svenska ardennern samt gotlandsrusset, samt frågor rörande
            utbildning och kompetensutveckling inom näringen. Följaktligen
            bör en utredning tillsättas med uppgift att utforma en sammanhållen
            svensk politik för utvecklingen av hästnäringen. Detta bör ges
            regeringen till känna.
          </p>
          <p xml:id="i-D3BcrTFMzrhLRVrE1LVzWB">
            Hemställan
          </p>
          <p xml:id="i-5Y3HQFFSdmkNZmkyDkkV4f">
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om en
            utredning med uppgift att föreslå en sammanhållen svensk politik
            för utvecklingen av hästnäringen.
          </p>
          <p xml:id="i-MRScVMtjM18fXTJACniTCH">
            Stockholm den 20 september 1999 Kenneth Johansson (c)
          </p>
          <p xml:id="i-7ie6wzXzMKVzKVLHVxvntr">
            Margareta Andersson (c) Birgitta Sellén (c)
          </p>
        </div>
      </div>
    </body>
  </text>
</TEI>
