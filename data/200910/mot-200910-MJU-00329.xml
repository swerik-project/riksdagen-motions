<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-MJU-00329">
  <teiHeader>
    <fileDesc>
      <titleStmt>
        <title>Fastställande av mål för ekologiska produkter</title>
        <author corresp="i-Q1WPoNtt1578KMfEZ5TLkK i-425Q6s5GbQ4PVf8MroZHeD">av Betty Malmberg och Sven Yngve Persson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fastställande av mål för ekologiska produkter</title>
          <idno type="rdwebb">GX02MJ329</idno>
          <rs type="number">MJ329</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GX02MJ329/text</ref>
          <ref type="dokument_url_html">http://data.riksdagen.se/dokument/GX02MJ329</ref>
          <ref type="dokumentstatus_url_xml">http://data.riksdagen.se/dokumentstatus/GX02MJ329</ref>
          <ref type="doc">http://data.riksdagen.se/fil/03B45973-5A73-49FE-8EF8-41ABE86A430F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-425Q6s5GbQ4PVf8MroZHeD</idno>
            <name>Sven Yngve Persson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-31RUgEsJyaaeC38r5YktKQ" type="signed"/>
        <correspContext corresp="i-31RUgEsJyaaeC38r5YktKQ">
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-425Q6s5GbQ4PVf8MroZHeD"/>
        </correspContext>
        <correspAction xml:id="i-JYarJFe7tjbJsDHZDmEmPX" type="numbering">
          <date when="2009-10-06"/>
        </correspAction>
        <correspAction xml:id="i-Xvwpjj17Q6rp7KMedGD6a9" type="submission">
          <date when="2009-10-02"/>
        </correspAction>
        <correspAction xml:id="i-TpBrFxUUb2tfqRmYcQURse" type="transfer">
          <date when="2009-09-24"/>
        </correspAction>
        <correspAction xml:id="i-RM9x77q2wTDvMjjjtJAjsS" type="assigned"/>
        <correspContext corresp="i-RM9x77q2wTDvMjjjtJAjsS">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-VCeh4Sfqb93wF7usmSedUH">
            Förslag till riksdagsbeslut
          </head>
          <list style="ol">
            <item xml:id="i-HmVCQQ5Kvx6PSk9i5gqWtb">
              Riksdagen tillkännager för regeringen som sin mening vad som
              anförs i motionen om att inga nya nationella mål ska fastställas
              för vare sig ekologisk produktion eller konsumtion då de gamla
              upphör att gälla 2010.
            </item>
            <item xml:id="i-KTHfeVB5uvXRt9JVzMJNNm">
              Riksdagen tillkännager för regeringen som sin mening vad som
              anförs i motionen om bättre information och förtydliganden om
              vilka möjligheter som finns att kräva att svensk miljö- och djurskyddslagstiftning
              ska följas vid offentlig upphandling. 1
            </item>
          </list>
          <p xml:id="i-DVzxWEMLrg5cSWaRYq7Qes">
            1 Yrkande 2 hänvisat till FiU.
          </p>
        </div>
        <div type="motContent">
          <head xml:id="i-NaKpTpgRC5FBJBuRLg9Xtd" type="h1">
            Motivering
          </head>
          <p xml:id="i-3V6wNqhdwMVZfgQWUNUMq1">
            Ända sedan 1994 har riksdagen satt upp mål för att stimulera
            den ekologiska odlingen i landet. Hur stor andel av jordbruksmarken
            som ska brukas med ekologiska förtecken har sedan dess ökats på
            successivt, och den 16 juni 2006 beslutade riksdagen inte bara
            om nya mål för produktionen utan även för den offentliga konsumtionen.
            Beslutet innebär att minst 20 % av landets jordbruksmark ska drivas
            ekologiskt och att kommunernas och landstingens inköp av ekologiska
            livsmedel ska uppgå till 25 %. Målen ska vara infriade 2010.
          </p>
          <p xml:id="i-YbRhfgJ1SKtDNR4K6ciMTH">
            Till det förra riksmötet 2008/09 motionerade undertecknade om
            att de ovan angivna målen skulle upphävas. Motionen avslogs. När
            nu 2010 står för dörren vill vi istället argumentera för att inga
            nya mål fastställs på området, eftersom vi inte anser detta vara
            en nationell angelägenhet.
          </p>
          <p xml:id="i-6TnRTqu7Z6np5bUtgrUM8G">
            Med de mål som riksdagen satte upp 1994 skapas nämligen en förtäckt
            känsla av att ekologisk produktion och ekologiskt odlade livsmedel
            skulle vara mycket bättre för miljön och hälsan än de livsmedel
            som produceras i konventionell odling. Det är en olycklig och
            orättfärdig motsättning som målas upp för konsumenterna, i synnerhet
            som det svenska jordbruket idag är världsledande på såväl miljöområdet
            som djurskyddsområdet.
          </p>
          <p xml:id="i-GpAfNgZNQguBh8T6ewn3EL">
            Dessutom är det så att det inte finns någon entydig forskning
            som visar att den totala miljönyttan blir bättre genom den så
            kallade ekologiska odlingen. Tvärtom har ett antal forskare vid
            Sveriges lantbruksuniversitet hävdat motsatsen och att eko-odling
            i stor skala leder till att vi inte klarar att mätta jordens befolkning
            och absolut inte om vi även skall producera bioenergi på åkrarna.
          </p>
          <p xml:id="i-SvHUKwG3LwS6yo5btC2ArG">
            Ett område som behöver ytterligare forskning är till exempel
            om det är möjligt att klara skadedjur och svampangrepp om ingen
            areal behandlas med växtskyddsmedel. Ser vi analogt till vaccinationer
            så brukar man säga att det krävs en viss täckningsgrad av vaccinerade
            i populationen för att hindra en epidemi trots att det finns ovaccinerade
            individer i den.
          </p>
          <p xml:id="i-FhuxXJsq4tV5ZycGabXooo">
            Under åren har det betalats ut ett mycket omfattande stöd till
            eko-producenterna. Det första statliga stödet lanserades redan
            för 30 år sedan, men trots att det ekonomiska stödet lockat många
            att ställa om till ekologisk produktion drivs fortfarande ca 80
            procent av odlingsarealen konventionellt. Detta trots att producentpriset
            för ekologiska jordbruksprodukter är betydligt högre än för konventionella
            produkter och att lönsamheten i ekologisk produktion är god och
            i vissa fall bättre än i konventionell livsmedelsproduktion. Jordbruksverket
            har nyligen kartlagt orsakerna till varför inte den ökande efterfrågan
            på ekologiska produkter har genererat fler ekologiska producenter.
            De intervjuer med jordbrukare som utredningen till viss del bygger
            på visar att det finns flera skäl till att de tvekar att ställa
            om sitt jordbruk. Ett är att de naturliga förutsättningarna på
            gården inte är gynnsamma för ekologisk produktion. Jordart, förhållandet
            mellan åker och bete och de investeringar som gjorts i byggnader
            binder producenten till traditionell produktion. Andra skäl handlar
            om att det är svårt att få bukt med ogräs och skadegörare på ett
            effektivt sätt, vilket visar att den ekologiska produktionen inte
            är långsiktigt hållbar. Även osäkerheten kring lönsamhet och attityder
            till ekologisk produktion är skäl för att inte ställa om.
          </p>
          <p xml:id="i-2vNdgnpVeCArFbE7edc3FL">
            Allt fler gör idag anspråk på Sveriges och världens jordbruksmark.
            Spannmålslagren i världen minskar samtidigt som den växande befolkningen
            ökar efterfrågan på densamma, oljebristen och ett växande klimathot
            ökar efterfrågan på biobränslen, kommunerna vill ha tomtmark för
            att få nya invånare etc. Vi måste alltså odla mer och effektivare
            för att klara vår miljö och mätta den växande befolkningen. Att
            i det läget på nytt sätta upp mål för hur stor andel av jordbruksproduktionen
            som måste vara ekologisk vore fel, i synnerhet som vi vet att
            den ekologiska odlingen bara förmår att producera ca 60 procent
            av en normalskörd vid konventionell odling, vilket i sin tur leder
            till att miljöpåverkan per kilo producerat livsmedel blir minst
            lika stor som vid konventionell odling.
          </p>
          <p xml:id="i-VmShSbLcDNAi9RQFz9BYga">
            För oss som tror på marknadskrafterna är det självklart att det
            ska finnas ekologiska livsmedel eftersom konsumenterna efterfrågar
            det. Men vi tycker inte att det är ekonomiskt försvarbart att
            snedvrida konkurrensen med subventioner respektive straffavgifter
            på endera produktionsformen. Därför är det oerhört glädjande att
            regeringen nu aviserar att gödselskatten skall avskaffas. Inte
            heller kan det vara acceptabelt att en fjärdedel av de varor skolkök
            och sjukhuskök runt om i landet köper ska vara ekologiskt producerade,
            när det kan finnas konventionellt odlade grödor i närområdet.
            Det är inget mindre än en skandalös dubbelmoral att sätta mål
            som kan legitimera att det fraktas mat runt halva jordklotet,
            bara för att den är eko-märkt, då närodlade produkter finns att
            tillgå. Eftersom inköpsmål för ekologiska produkter dessutom torde
            fördyra matinköpen för den offentliga verksamheten gör riksdagen
            därvid också ett allvarligt intrång i den kommunala beslutanderätten.
            Vi anser därför att inga nya nationella mål ska fastställas för
            vare sig ekologisk produktion eller konsumtion då de gamla upphör
            att gälla 2010.
          </p>
          <p xml:id="i-HLb1ubaA3yU7VJJ1p9Q8Eg">
            För det fall vi vill reglera det kommunala självbestämmandet
            anser vi att man skulle uppnå betydligt större miljönytta och
            djurhälsa om vi i stället krävde att livsmedel som köps för skattemedel
            skall vara producerade i enlighet med svensk miljö- och djurskyddslagstiftning.
          </p>
        </div>
        <div type="motSignatures">
          <list>
            <item xml:id="i-LDB24HZeUiRJ3CBXdk14GY" who="i-Q1WPoNtt1578KMfEZ5TLkK">
              Betty Malmberg (m)
            </item>
            <item xml:id="i-ECnpaXQxUEovBzqqsW3XJb" who="i-425Q6s5GbQ4PVf8MroZHeD">
              Sven Yngve Persson (m)
            </item>
          </list>
        </div>
      </div>
    </body>
  </text>
</TEI>
