<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__295/mot_1968__ak__295-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motioner i Andra kammaren, nr 295
          </p>
          <p>
            Nr 295
          </p>
          <p>
            Av herr Thylén m. fl., angående TV-bevakning av trafiken vid
            Tingstadstunneln i Göteborg.
          </p>
          <p>
            (Lika lydande med motion nr 224 i Första kammaren)
          </p>
          <p>
            Den 29 mars i år kommer i Göteborg den s.k. Tingstadstunneln
            att öpp- nas för trafik. Tunneln sammanbinder därmed E6 och Göteborgs
            på ömse sidor om Göta älv belägna delar. Som landets hittills
            största är tunneln fullt jämförbar med vad som åstadkommits utomlands.
            Det är angeläget att tra- fiken på den högklassiga trafikled som
            E 6 kommer att utgöra blir föremål för sådan rationell övervakning
            att transportkapaciteten blir maximal. Tun- neln skall också leda
            trafik till och från E3 samt riksvägarna 40 och 45 ävensom flera
            större länsvägar i Västsverige. Tunneln blir sexfilig och cirka
            450 m lång. Kapaciteten beräknas till cirka 3 000 fordon i timmen.
            Inne i tunneln kommer att finnas tekniska hjälp- medel såsom en
            central trafikledning, 80-talet trafiksignaler, 15 nödtelefo-
            ner, automatisk koloxidvarnare, särskild räddningstjänst och 10-talet
            TV- kameror. Polisen har att svara för trafikövervakning i tunneln
            och dess till- och avfarter. På flera håll utomlands sker trafikdirigering
            och trafikövervak- ning med hjälp av TV. Polispersonalen i en
            TV-central får direkta informa- tioner om trafikintensitet och
            trafikstockningar. En sådan övervakning är mycket effektiv, och
            en bemanning av centralen kräver en bråkdel av den polispersonal,
            som eljest behövs för övervakning. Behovet av att kunna bättre
            överblicka trafikläget på viktiga trafikplatser och snabbt vidtaga
            åt- gärder för att hindra trafikstockningar och trafikkaos blir
            allt starkare i synnerhet i större städer med inhemsk och internationell
            genomfartstrafik. Rikspolisstyrelsen har i 1967 års petita avseende
            budgetåret 1968/69 i lik- het med nästföregående år föreslagit
            att 10 stycken TV-kameror anskaffas för övervakning av trafikplatserna
            (tillfartsramperna) på båda sidor av Tingstadstunneln. Kostnaderna
            är enligt styrelsen beräknade till 500 000 kro- nor och bör redovisas
            över det polisiära anslaget. TV-övervakningen i själva tunneln
            bekostas av vägverket. Departementschefen har icke tillstyrkt
            styrelsens förslag. Utan fjärrkontroll blir svårigheterna med
            trafik- och säkerhetsövervak- ning i tunnelns upp- och nedfarter
            samt närliggande trafikplatser utanför tunneln för polisens del
            betydande. Personalbehovet för övervakningen har
          </p>
          <pb facs="riksdagen-motions-pdf/data/1968/mot_1968__ak__295/mot_1968__ak__295-002.pdf"/>
          <p>
            Motioner i Andra kammaren, nr 295 15
          </p>
          <p>
            bedömts med hänsynstagande till att polisen har hjälp av begärd
            teknisk apparatur. Polisens personalresurser är ytterst begränsade.
            Tillkomsten av tunneln medför nya och omfattande övervakningsuppgifter.
            För att kunna lösa dessa uppgifter utan hjälp av ifrågavarande
            teknisk utrustning erfordras inrät- tande av 19 nya polismanstjänster
            mot eljest behövliga 13 nya sådana tjäns- ter, d. v. s. en ökning
            med 6 tjänster för att kompensera bortfallet av TV-an- läggningarna.
            Rikspolisstyrelsen har i sina senast avgivna petita föreslagit
            8 polistjänster. Personalens skolning för handhavande av den invecklade
            tekniska appa- raturen för tunnelns drift börjar nästkommande
            månad. Det är nödvändigt att TV-anläggningar och/eller erforderlig
            polispersonal finnes dessförinnan. En komplettering av anläggningarna,
            sedan tunneln öppnats för trafik, vän- tas icke vara möjlig utan
            mycket stora kostnader. Med hänvisning till vad som ovan anförts
            hemställer vi, att riksdagen måtte A. till Polisverket: Inköp
            av motorfordon m.m. för bud- getåret 1968/69 anvisa ett i förhållande
            till Kungl. Maj:ts förslag med 500 000 kronor förhöjt reservationsanslag
            av 27 800 000 kronor, att användas till inköp av 10 stycken TV-kameror
            för bevakning av Tingstadstunneln; B. därest yrkandet under A.
            icke skulle bifallas, anvisa medel för inrättande av 6 polismanstjänster
            utöver vad Kungl. Maj:t föreslagit att tilldelas trafiksektionen
            vid Göte- borgs polisdistrikt samt till Lokala polisorganisationen:
            Av- löningar för budgetåret 1968/69 anvisa jämfört med Kungl.
            Maj:ts förslag ett med 200 000 kronor förhöjt förslagsan- slag
            till 489 200 000 kronor.
          </p>
          <p>
            Stockholm den 24 januari 1968 Bengt-Olof Thylén (h) Carl Eric
            Hedin (h) Robert Dockered (cp)
          </p>
          <p>
            Gunnar Oskarson (h) Thorvald Källstad (fp)
          </p>
        </div>
      </div>
    </body>
  </text>
</TEI>
