<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-TU-00020">
  <teiHeader>
    <fileDesc>
      <titleStmt>
        <title>med anledning av skr. 2017/18:278 Nationell planering för transportinfrastrukturen 2018-2029</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:20 av Jens Holm m.fl. (V)</title>
          <idno type="rdwebb">H60220</idno>
          <rs type="number">20</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H60220/text</ref>
          <ref type="dokument_url_html">http://data.riksdagen.se/dokument/H60220</ref>
          <ref type="dokumentstatus_url_xml">http://data.riksdagen.se/dokumentstatus/H60220</ref>
          <ref type="docx">http://data.riksdagen.se/fil/6E77929C-A47E-4292-9BD6-5F34274C6203</ref>
          <ref type="pdf">http://data.riksdagen.se/fil/90C754B0-2934-4ECF-B17A-44361B32238C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Fnu8LRiGPh7fGeZm7Xj1Q9" type="basedOn"/>
        <correspContext corresp="i-Fnu8LRiGPh7fGeZm7Xj1Q9">
          <ref>Skrivelse 2017/18:278</ref>
        </correspContext>
        <correspAction xml:id="i-STTXrYdyxFPqBEtv13GRaU" type="signed"/>
        <correspContext corresp="i-STTXrYdyxFPqBEtv13GRaU">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-HG8uLqLT7SnwSx5YRobkVr"/>
        </correspContext>
        <correspAction xml:id="i-R2FgmjxswtnsBxNUHTrBQY" type="submitted">
          <date when="2018-10-01"/>
          <time when="13:34:58"/>
        </correspAction>
        <correspAction xml:id="i-EaEKj8XybFLyvFLHHPkRRU" type="reviewed">
          <date when="2018-10-03"/>
          <time when="10:43:29"/>
        </correspAction>
        <correspAction xml:id="i-7s1n2u95ik2TptNauGRi3D" type="dismissed">
          <date when="2018-10-09"/>
        </correspAction>
        <correspAction xml:id="i-CcqLvJWFbngStfKddLETU8" type="referred">
          <date when="2018-10-16"/>
        </correspAction>
        <correspAction xml:id="i-5Q2jnWxNEzMipbEqsDQJa2" type="assigned">
          <date when="2019-04-11"/>
          <time when="17:37:47"/>
        </correspAction>
        <correspContext corresp="i-5Q2jnWxNEzMipbEqsDQJa2">
          <ref type="assignedTo">Trafikutskottet</ref>
        </correspContext>
        <correspAction xml:id="i-HM72HA9SqfjKoc7nEDJzYt" type="behandlas_i"/>
        <correspContext corresp="i-HM72HA9SqfjKoc7nEDJzYt">
          <ref type="uppgift">2018/19:TU5</ref>
          <ref type="ref_dok_id">H601TU5</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU5</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:20 av Jens Holm m.fl. (V) med anledning
          av skr. 2017/18:278 Nationell planering för transportinfrastrukturen
          2018–2029
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Aqut9bbBo3Z8wYZN2MBnrq">
            1 Förslag till riksdagsbeslut
          </head>
          <list>
            <item xml:id="i-2epJPs7Qu6oa5oBymmceXd" sortKey="Yrkande 1">
              Riksdagen ställer sig bakom det som anförs i motionen om att
              regeringen bör ge Trafikverket i uppdrag att återkomma med ett
              nytt förslag till nationell plan för transportsystemet 2018–2029
              som utgår från en utveckling av klimatpåverkande utsläpp från
              transportinfrastrukturen som ligger på nivåer som är förenliga
              med riksdagens klimatmål, och detta tillkännager riksdagen för
              regeringen.
            </item>
          </list>
        </div>
        <div type="motContent">
          <head xml:id="i-BHqscN2ZA4S5QA7h4M9ukx" type="h1">
            2 Bakgrund
          </head>
          <p xml:id="i-DFrMgrHrY8wd7aJdFvj5as">
            I skrivelsen redogör regeringen för planeringsarbetet och sitt
            beslut om fastställelse av en nationell trafikslagsövergripande
            plan för transportinfrastrukturen för perioden 2018– 2029 samt
            fastställelse av definitiva ekonomiska ramar för trafikslagsövergripande
            länsplaner för regional transportinfrastruktur för samma period.
          </p>
          <head xml:id="i-DrtWufzxSfGE2vrULJAE9q" type="h1">
            3 Våra klimatmål måste vara styrande för transportsystemet
          </head>
          <p xml:id="i-ALBDtt3AjY1EBVvJL3o6N1">
            Klimatförändringarna är en ödesfråga för mänskligheten och Sverige
            ska vara ett föregångsland i klimatomställning. Sveriges riksdag
            har nyligen antagit ett klimatpolitiskt ramverk för att vårt samhälle
            ska kunna genomföra den omställning som krävs för att lösa klimatutmaningen.
            Ett antal klimatmål antogs samtidigt med den viktiga klimatreformen.
            Senast 2045 ska Sverige inte ha några nettoutsläpp av växthusgaser
            till atmosfären. Utsläppen från inrikes transporter, utom inrikes
            flyg, ska minska med minst 70 procent senast 2030 jämfört med
            2010.
          </p>
          <p xml:id="i-2wBjEw4mfAiwRTznvy9iSK">
            Vänsterpartiet har länge varit drivande för att ett ramverk införs
            som omfattar hela samhället och samtliga politikområden för att
            minska utsläppen i nödvändig takt. Även om Vänsterpartiet anser
            att det krävs tuffare nationella klimatmål än vad som antagits
            av riksdagen är det för våra klimatansträngningar helt avgörande
            att riksdagen tar beslut som är i enlighet med antagna klimatmål.
          </p>
          <p xml:id="i-1UaoYNeKxkMpLJiQHEnk9">
            Utsläppen från transporter står för ungefär en tredjedel av Sveriges
            totala utsläpp. Den största delen av de växthusgaser som släpps
            ut kommer från vägtrafiken och det är personbilar och tunga fordon
            som står för majoriteten av utsläppen. Koldioxid ackumuleras under
            lång tid i atmosfären. Om vi väntar med åtgärder fortsätter investeringar
            att gå till koldioxidintensiv infrastruktur med höga framtida
            utsläpp. Därför måste enligt vår uppfattning en åtgärdsplanering
            för vårt transportsystem de kommande tolv åren, om den ska vara
            förenlig med de av riksdagen uppsatta klimatmålen, utgå från just
            dessa mål. Så är dock inte fallet med den åtgärdsplanering som
            antagits av regeringen och som regeringen redogör för i skrivelsen.
            Den nationella plan som regeringen antagit bygger i allt väsentligt
            på det förslag som Trafikverket tagit fram, vilket baserar sig
            på prognoser av de olika transportslagens utveckling. Dessa prognoser
            visar att vägtrafiken förväntas öka kraftigt när det gäller både
            persontrafik och transporter och att också flyget beräknas öka
            kraftigt. Så i stället för att våra beslutade klimatmål är utgångspunkten
            för planeringen låter regeringen prognoser om oönskade trafikökningar
            för klimatet styra planen. Med en sådan ohållbar utgångspunkt
            blir det möjligt för regeringen att besluta om en plan som innehåller
            nya vägsatsningar och investeringsstöd till Sälens flygplats.
            Vänsterpartiet anser därför att regeringens planbeslut inte är
            förenligt med det klimatansvar som riksdagen tidigare enats om
            att Sverige ska ta.
          </p>
          <head xml:id="i-AicLXfZMukenEDoXW74LJe" type="h1">
            4 Klimathotet kräver tillgång på hållbara transporter
          </head>
          <p xml:id="i-Mc77DjBSKKQv54xTiTECAb">
            För att nå en fossilfri transportsektor krävs en rad åtgärder
            inom en mängd områden. För det första krävs åtgärder för minskad
            trafik med personbil, lastbil och flyg. Detta kan ske genom överflyttning
            av transporter, att transporterna blir effektiviserade eller kortade
            eller att de helt enkelt ersätts. Kort sagt är detta åtgärder
            som ger ett mer transporteffektivt samhälle.
          </p>
          <p xml:id="i-W6NnSkupcjJQehGAhFgXtT">
            Våra fordon måste därutöver bli energieffektiva och fossilfria.
            Denna utveckling styrs till betydande del på internationell nivå,
            men även på nationell nivå går det att styra mot minskade utsläpp
            från fordon som säljs i landet samt att de nyttjas mer effektivt.
            Stärkta styrmedel krävs på samma sätt genom påverkansarbete gentemot
            EU samt genom nationella styrmedel för att stärka hållbara förnybara
            drivmedel.
          </p>
          <p xml:id="i-TfdRLV2Crckic7ywQ5aSqn">
            Den nationella transportplanen för de närmaste tolv åren är av
            stor betydelse för att vi ska nå ett transporteffektivt samhälle
            med minskat trafikarbete för personbil, lastbil och flyg. Investeringar
            i ny infrastruktur bör enligt Vänsterpartiet i princip ske för
            att stimulera ökad andel transporter med järnväg och kollektivtrafik
            och cykel och gång. Det krävs även ökade investeringar i sjöfarten
            för att öka dess andel transporter samt minska dess miljö- och
            klimatpåverkan.
          </p>
          <p xml:id="i-MTaJwV2Vaa4tJ3FuEAozEk">
            I regeringens antagna nationella plan ökar andelen och volymen
            investeringar i järnväg jämfört med planen för 2014–2025. Det
            är enligt vår bedömning ett steg i rätt riktning. Den antagna
            planen innehåller dock fortfarande betydande investeringar i nya
            vägar, vilket resulterar i ökad personbilstrafik och tränger undan
            ytterligare investeringsutrymme för järnväg. Vi ställer oss oförstående
            till att t.ex. en satsning på Tvärförbindelse Södertörn kan ingå
            i regeringens planering. Naturvårdsverket avfärdade 2017 satsningen
            då den motverkar omställningen till ett långsiktigt hållbart urbant
            transportsystem såväl som regionala och nationella mål för klimat
            och miljö. Forskning visar att fler motorvägar också ger ökad
            biltrafik.
          </p>
          <p xml:id="i-7tiuQBBMAqJFPK7NbePe4k">
            I sitt yttrande till Trafikverkets förslag till nationell plan
            för transportsystemet 2018–2029, vilket endast marginellt avviker
            från regeringens nu antagna plan, avstyrker Naturvårdsverket förslaget
            då det är otillräckligt i förhållande till vad som krävs för att
            uppfylla klimatmålen. Myndigheten konstaterar att investeringarna
            påverkar förutsättningarna för trafik- och samhällsutvecklingen
            samt möjligheterna och kostnaderna för att nå målen under lång
            tid framöver. Miljö- och klimatfrågorna har under lång tid fått
            alltför litet genomslag i infrastrukturplaneringen, trots den
            kunskap och de politiska målsättningar som finns. Mot denna bakgrund
            vill Naturvårdsverket se en plan som ser radikalt annorlunda ut
            än vad Trafikverket föreslår. Det är starka ord från den myndighet
            som är vår drivande och samordnande kraft i miljö- och klimatarbetet.
            Men regeringen har valt att inte lyssna ens på denna varningssignal.
            Inte heller har man valt att följa Naturvårdsverkets andrahandsförslag
            som innebär att samtliga vägobjekt som beräknas bli samhällsekonomiskt
            olönsamma vid 12 procents minskat trafikarbete med personbil (2030
            jämfört med 2014) ska strykas ur planen.
          </p>
          <head xml:id="i-NHzQfYP4AhqDGgTVD5Vcp3" type="h2">
            4.1 Ökade järnvägsinvesteringar i hela landet
          </head>
          <p xml:id="i-NcyXNxPwG4PoxSFffbNWpy">
            Vänsterpartiets utgångspunkt är att vårt vägsystem i princip
            är färdigbyggt och att nya motorvägsbyggen inte är förenliga med
            våra antagna klimat- och miljöambitioner. En nationell plan som,
            i motsats till den av regeringen nu antagna, tar sin utgångspunkt
            i våra klimatmål måste enligt vår uppfattning radikalt öka investeringarna
            i nya järnvägar och minska väginvesteringarna. Därutöver krävs
            ökade infrastrukturinvesteringar för övrig kollektivtrafik, cykel
            och gång och hållbar sjöfart.
          </p>
          <p xml:id="i-PbCpyw1xvRW9KmYPiRypkA">
            Vänsterpartiet är för byggande av höghastighetsbanor. Vårt järnvägssystem
            har stor kapacitetsbrist och höghastighetsbanor möjliggör klimatsmart
            resande med tåg i stället för flyg och bil samt frigör utrymme
            för ökade godstransporter på järnväg. Därutöver ger denna satsning
            en rad positiva regionala effekter för arbetsmarknaden. Vi anser
            att höghastighetsbanor för 320 km/h borde vara det mest klimateffektiva
            och att de bör färdigställas så fort som det är möjligt för att
            samhällsnyttorna ska kunna realiseras. En snabb utbyggnad bidrar
            till våra klimatmål men ska inte ske på bekostnad av andra nödvändiga
            järnvägsinvesteringar i landet. Regeringens planförslag är otillräckligt
            för att åstadkomma en snabb utbyggnad i enlighet med våra ambitioner.
            Samtidigt är byggande av nya stambanor och deras finansiering
            ett långsiktigt åtagande där offentliga resurser binds upp under
            flera mandatperioder. För att medverka till att denna problematik
            blir möjlig att lösa över partigränserna avser Vänsterpartiet
            att fortsätta delta i de samtal som den socialdemokratiskt ledda
            regeringen tagit initiativ till angående finansiering av höghastighetsbanor.
          </p>
          <p xml:id="i-V9teU7ZikktcyqjdtKnPLC">
            Det råder i dag kapacitetsbrist på våra spår och ett modernt
            järnvägssystem måste rymma satsningar på både höghastighetsbanor
            mellan våra storstäder och utökade möjligheter till klimatsmarta
            transporter och resor för hela vårt land. En sådan inriktning
            är fullt möjlig med nuvarande ekonomiska ram om vi väljer att
            prioritera investeringar i nya järnvägar framför nya vägar och
            minskar investeringsvolymen i ny signalanläggning i form av den
            EU-gemensamma standarden ERTMS.
          </p>
          <p xml:id="i-RnehgVf7Lj5b2UoVQWvd58">
            Norra Sverige har i dag, trots stor tillgång på naturtillgångar
            och basindustri samt stor potential för regional utveckling och
            turism, begränsad tillgång på klimatvänliga transporter och resor
            med järnväg. Vi vill stärka Norrlands möjligheter att flytta godstransporter
            och resor från väg till järnväg. Tillgång till en fungerande järnväg
            ökar människors möjligheter att bo, studera eller arbeta på annan
            ort. Vänsterpartiet saknar även beskrivningar av hur norra Sverige
            ska knytas ihop med grannlandet Finland i transportplanen. EU-kommissionen
            har i CEF-förordningen föreslagit förlängning av stomnätskorridoren
            till att gå längs Norrlandskusten och vidare till norska gränsen.
            Vi anser att bl.a. följande investeringar bör ingå i en klimatinriktad
            nationell plan för transportsystemet:
          </p>
          <head xml:id="i-VpEsoCErXhZ33XrDgwZqSM" type="h3">
            4.1.1 Tidigare och utökade satsningar på Norrbotniabanan
          </head>
          <p xml:id="i-6W69r82Z7XnTnnuThfFp1X">
            Vänsterpartiet har under många år i riksdagen motionerat om satsningar
            på Norrbotniabanan. Vi ser det därför som ett stort framsteg att
            vi i samarbete med regeringen fått igenom beslut om byggstart
            av första delsträckan av Norrbotniabanan under 2018. En modern
            kustjärnväg mellan Umeå och Luleå är nödvändig för att utveckla
            kapacitetsförstärkning för en miljövänlig basindustri i norra
            Sverige. Banan stärker möjligheter till arbetspendling och bidrar
            till ökat bostadsbyggande. Det skapar en förbättrad kompetensförsörjning
            i området och stärker en mer jämställd arbetsmarknad då den motverkar
            dagens långa avstånd mellan kommuncentrum som gett en starkt könsuppdelad
            arbetsmarknad. För att tidigare få Norrbotniabanan klar föreslår
            vi tidigare byggstart av sträckan Dåva–Skellefteå till 2021 samt
            att ekonomiska medel tillförs för att hela denna sträcka ska kunna
            färdigställas under planperioden.
          </p>
          <p xml:id="i-KVwLah5VXbDtrv87cFk5cx">
            För att påskynda byggandet av hela Norrbotniabanan föreslår Vänsterpartiet
            att byggande av sträckan Skellefteå–Luleå även ska inledas under
            planperioden. Vi anser att ekonomiska medel bör tillföras för
            att denna sträcka ska kunna byggstartas 2021–2022. Det skulle
            innebära att byggnad av sträckorna Dåva–Skellefteå och Skellefteå–Luleå
            skulle kunna pågå samtidigt och ett färdigställande av hela Norrbotniabanan
            skulle kunna ske tidigare än vad regeringens planförslag medger.
          </p>
          <head xml:id="i-3QhnYDJ2hJbPobf8XRtRmk" type="h3">
            4.1.2 Tidigarelägg och öka satsningen på Ostkustbanan
          </head>
          <p xml:id="i-UqiwtnZi22Bsxe22WmCmat">
            Ostkustbanan förbinder södra Norrlands kustland med Stockholm
            och järnvägssystemet i de södra delarna av landet. Ostkustbanan
            mellan Gävle och Sundsvall är en enkelspårig bana med person-
            och godstrafik, vilket skapar trängsel och kapacitetsbrister och
            därmed längre transporttider. Genom att bygga ut till dubbelspår
            kan kapaciteten fyrdubblas och norra och södra Sverige knyts ihop.
            Gods och människor får plats och restiderna halveras. Vänsterpartiet
            har i tidigare riksdagsmotioner lyft behovet av satsningar på
            dubbelspår på banan då den enkelspåriga banan i dag begränsar
            kapaciteten för hela vårt järnvägssystem.
          </p>
          <p xml:id="i-8AuHbAgYSbdR3LBx9TfNBi">
            Vi välkomnar att regeringens förslag innehåller investeringar
            på sträckan Gävle–Kringlan under planperioden. Denna sträcka har
            i dag låg hastighetsstandard, vilket leder till långa restider
            för resenärer och stor risk för förseningar. Regeringens planförslag
            innehåller dock endast påbörjad utbyggnad till dubbelspår av Ostkustbanan
            med ny sträckning mellan Gävle och Kringlan under perioden 2024–2029.
          </p>
          <p xml:id="i-DbFirWsXSvaNzh8QAKNiBt">
            Vänsterpartiet anser att denna satsning är mycket angelägen och
            att dubbelspår på sträckan Gävle–Kringlan därför bör färdigställas
            under planperioden (2018–2029) genom att ytterligare ekonomiska
            medel tillförs för full finansiering samt att byggstarten tidigareläggs
            till 2021–2023. En sådan satsning ger stora värden för såväl Gävle
            som länet i stort och ger positiva effekter gällande bostäder.
            Tillgängligheten till stora studie- och arbetsplatser som Gävle
            sjukhus och Högskolan i Gävle kommer att öka.
          </p>
          <head xml:id="i-PXDv2VbehrA6hyResfS3ig" type="h3">
            4.1.3 Ökad kapacitet för Inlandsbanan
          </head>
          <p xml:id="i-9pdJNZBKDr1Xso2oQ4vW5E">
            Inlandsbanan är en koncern bestående av bl.a. Inlandsbanan AB.
            Inlandsbanan AB ägs av 19 kommuner längs banans sträckning Mora–Gällivare.
            Inlandsbanan får driftsbidrag för att täcka kostnaderna för drift
            och underhåll av anläggningen. Någon utökad satsning på Inlandsbanan
            ingår därmed inte i regeringens planförslag.
          </p>
          <p xml:id="i-SY4SHqXdnNkgmgVeVX94DD">
            Inlandsbanan går genom ett mycket rikt råvarulandskap där gruv-
            och metallbaserade samt skogsbaserade näringar dominerar. Tillgången
            till stabil transportkapacitet på järnväg är därmed viktig för
            konkurrenskraften. Inlandsbanans standard har under senare år
            förbättrats men når trots detta inte upp till normal svensk järnvägsstandard.
            Med en genomgripande upprustning av banan skulle den på kort tid
            kunna bidra till avsevärt ökad järnvägskapacitet i hela Norrland
            men även positivt påverka trafikförutsättningarna i Norge. I Jämtland-Härjedalen
            är besöksnäringen att betrakta som en basnäring och har större
            betydelse för sysselsättning och tillväxt än i många andra regioner.
            Under senare år har ny persontrafik etablerats på delar av banan.
          </p>
          <p xml:id="i-RX2n67EsuKpY5vNsAADL2B">
            Vänsterpartiet anser att ökade ekonomiska medel bör satsas på
            att öka kapaciteten på Inlandsbanan för ökad persontrafik och
            stärkta transporter för basnäringarna.
          </p>
          <head xml:id="i-RTLAcSvsKAruazyiYKRs9k" type="h1">
            5 Fungerande vägar även i glesbygden
          </head>
          <p xml:id="i-9P9U26RkTmBTwGT6PWr3pr">
            Vänsterpartiet anser att det svenska vägnätet i princip är färdigbyggt.
            Däremot ser vi ökat behov av underhåll av redan befintliga vägar.
            Vägförbättringar kan även krävas av trafiksäkerhetsskäl.
          </p>
          <p xml:id="i-S4scJk6VzBCgdTfbT4gmPg">
            De ekonomiska ramarna för underhållet av järnväg och väg har
            redan beslutats i riksdagen med anledning av regeringen proposition
            Infrastruktur för framtiden – innovativa lösningar för stärkt
            konkurrenskraft och hållbar utveckling (prop. 2016/17:21). Vi
            anser att fördelningen av resurser inom anslaget för underhåll
            av vägar inte är balanserat för att säkerställa en god tillgång
            till kommunikationer i hela landet. I regeringens antagna nationella
            plan anser vi inte att det är acceptabelt att en större del av
            det lågtrafikerade vägnätet kommer att få en försämring under
            planperioden. Det skulle negativt påverka möjligheten för boende
            i gles- och landsbygd att färdas på vägar med rimlig standard.
            För att åtminstone bibehålla den standard som i dag finns på dessa
            vägar anser vi att den omfattande satsningen på 10 miljarder till
            att stärka ett begränsat vägnät för 74-tonstrafik bör reduceras
            och bl.a. samordnas med enskilda vägars behov av investeringar.
            Vi ställer oss bakom en satsning för att möjliggöra 74-tonstrafik
            på ett begränsat vägnät men anser det inte vara rimligt att det
            leder till att glesbygdsbor i sin vardag ska få försämrade vägar.
          </p>
          <p xml:id="i-FyUb4XjezpW3tVdV94Wm81">
            Upphandlingsregler som Trafikverket börjat anamma gällande t.ex.
            snöröjningar på allmänna vägar har fått oönskade konsekvenser
            med ökade utsläpp och sämre vägunderhåll på enskilda vägar i anslutning
            till allmänna vägnätet. Dessa regler måste anpassas till glesbygd
            där förhållandena skiljer sig enormt jämfört med tättrafikerade
            orter.
          </p>
          <head xml:id="i-HLcYviEMR8g2vckYwwHgaY" type="h1">
            6 Trafikverket måste få ett nytt uppdrag
          </head>
          <p xml:id="i-MUMiU5mUfeAox2o9sAaoXS">
            Vänsterpartiet har under flera år kritiserat det planeringsarbete
            som föregått Trafikverkets förslag till nationell plan för transportsystemet
            för perioden 2018–2029. Det enda rimliga är att underlag och förslag
            till planering för vårt transportsystem under en tolvårsperiod
            ska ha riksdagens beslutade klimatmål som utgångspunkt, och inte
            oönskade trafikökningar på våra vägar. I denna kritik har vi inte
            varit ensamma; både miljörörelsen och Naturvårdsverket delar denna
            bedömning. Då klimathotet med icke önskvärd tydlighet visar att
            åtgärder snabbt behöver vidtas för att radikalt minska utsläppen
            av växthusgaser är det alltmer orimligt att hänga kvar i gamla
            planeringsgrunder, inte minst i skuggan av riksdagens nyligen
            beslutade klimatpolitiska ramverk för Sverige med klimatlag och
            nya klimatmål som ska ge oss en ambitiös, långsiktig och stabil
            klimatpolitik. Därför bör regeringens beslut inom nationell trafikslagsövergripande
            plan för transportinfrastrukturen för perioden 2018–2029 rivas
            upp och Trafikverket ges ett nytt uppdrag. Regeringen bör ge Trafikverket
            i uppdrag att återkomma med ett nytt förslag till nationell plan
            för transportsystemet 2018–2029 som utgår från utveckling av klimatpåverkande
            utsläpp från transportinfrastrukturen som ligger på nivåer som
            är förenliga med riksdagens klimatmål. Detta bör riksdagen ställa
            sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-DGtyqjr2McfSRYch2dbbGD" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-GAbyVLjiAFo7SqC1pVTBzB" who="i-Srv2XCR7hGVyZ66wLkW6ad">
              Lorena Delgado Varas (V)
            </item>
            <item xml:id="i-JnoaXgxq9QyDtMpPA6999F" who="i-6CAgZyR6FvVqYZHQfCw5HJ">
              Hanna Gunnarsson (V)
            </item>
            <item xml:id="i-6catTCvCudDspiWKFs8YGC" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-K8G6XYxagYg3gu6XJMdwLd" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-Fvanx2DvvQJdYEuSH198Zd" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-3LckN5jvTgcg9uxk9VLktU" who="i-CgLZxiLTqtr669ULBLHcuK">
              Yasmine Posio (V)
            </item>
            <item xml:id="i-8mHU8ZUv9EFcetjqR4FHz9" who="i-KNRqa17M8avm4WSafSQiUy">
              Elin Segerlind (V)
            </item>
            <item xml:id="i-sx7GdGzJ1PRGZXNbXxozH" who="i-HG8uLqLT7SnwSx5YRobkVr">
              Håkan Svenneling (V)
            </item>
          </list>
        </div>
      </div>
    </body>
  </text>
</TEI>
