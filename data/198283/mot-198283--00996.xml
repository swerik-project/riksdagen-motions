<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00996">
  <teiHeader>
    <fileDesc>
      <titleStmt>
        <title>Jordbrukspolitiken</title>
        <author>Thorbjörn Fälldin m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jordbrukspolitiken</title>
          <idno type="rdwebb">G602996</idno>
          <rs type="number">996</rs>
          <ref type="dokument_url_text">http://data.riksdagen.se/dokument/G602996/text</ref>
          <ref type="dokument_url_html">http://data.riksdagen.se/dokument/G602996</ref>
          <ref type="dokumentstatus_url_xml">http://data.riksdagen.se/dokumentstatus/G602996</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Y2s3vw3xfBnmDmMhCYX6QJ</idno>
            <name>RUNE GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-jfPyBgwNkgJP6agUZAarG</idno>
            <name>ARNE FRANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-FdvWw4zD2L3JULLMLZP4N7</idno>
            <name>KJELL A. MATTSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-N3aYKF4kBnV2748MhAsbdj</idno>
            <name>TAGE SUNDKVIST</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-4Fpaw3XcFb6Gne8E62mhr1</idno>
            <name>KARL BOO</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-3R2qbKpVQbNv7BvXe7jvcr</idno>
            <name>ANDERS DAHLGREN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>OLOF JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-QhnsQ4XHA6EXWk4gj8dW77</idno>
            <name>NILS G. ÅSLING</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-S9emfaxXsmAywnkewYKSJ7</idno>
            <name>GUNNEL JONÄNG</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-P4Whrc3PQ9jPwPpdLqCHem</idno>
            <name>CLAES ELMSTEDT</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-6J1joFvFHPkqoFzNFfxEV4</idno>
            <name>BRITTA HAMMARBACKEN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-JbQ4LaZceHR3Dk6TCPfuHh</idno>
            <name>GUNILLA ANDRÉ</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HovLemQHYHrT5WbYWNu7Zv" type="signed"/>
        <correspContext corresp="i-HovLemQHYHrT5WbYWNu7Zv">
          <note type="signatory" corresp="i-PDvEfAmYAgGTBhkGvyY7F4"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-Y2s3vw3xfBnmDmMhCYX6QJ"/>
          <note type="signatory" corresp="i-jfPyBgwNkgJP6agUZAarG"/>
          <note type="signatory" corresp="i-FdvWw4zD2L3JULLMLZP4N7"/>
          <note type="signatory" corresp="i-N3aYKF4kBnV2748MhAsbdj"/>
          <note type="signatory" corresp="i-4Fpaw3XcFb6Gne8E62mhr1"/>
          <note type="signatory" corresp="i-3R2qbKpVQbNv7BvXe7jvcr"/>
          <note type="signatory" corresp="r-0"/>
          <note type="signatory" corresp="i-QhnsQ4XHA6EXWk4gj8dW77"/>
          <note type="signatory" corresp="i-S9emfaxXsmAywnkewYKSJ7"/>
          <note type="signatory" corresp="i-P4Whrc3PQ9jPwPpdLqCHem"/>
          <note type="signatory" corresp="i-6J1joFvFHPkqoFzNFfxEV4"/>
          <note type="signatory" corresp="i-JbQ4LaZceHR3Dk6TCPfuHh"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__996/mot_198283__996-001.pdf"/>
      <fw xml:id="i-3PeNRSQgkWjLTjvZPSDMQ7">
        Motion 1982/83:996
      </fw>
      <div xml:id="i-JGHfvy9qLDBRqVqiQ3PphD" type="motHeader">
        <div xml:id="i-SK7bsXAZSFw38oivAnhwpj" type="motTitle"/>
        <div xml:id="i-NVHdNotC8AzuYzAEeVZ9LY" type="motSubmissionInfo"/>
      </div>
      <div xml:id="i-VQ9zGvLEpk6JcYgkGNwzJW" type="motBody">
        <div xml:id="i-MJjHuMUf6aw9spY4RdAhN6">
          <p xml:id="i-4Xos8oFdbjb11dhit4mwC5">
            Thorbjörn Fälldin m. fl. Jordbrukspolitiken
          </p>
          <p xml:id="i-7tzi2UpoFnaH1KnVTKMQhC">
            Genom beslut den 9 december 1982 har regeringen tillsatt en utredning
            angående utformningen av en livsmedelspolitik. Av de direktiv
            som offentliggjordes ett par veckor senare framgår emellertid
            att kommitténs huvuduppgift blir att göra en översyn av de riktlinjer
            för jordbrukspolitiken som antogs av riksdagen 1977. Även om skrivningen
            i direktiven är oklar synes avsikten vara att den statliga rationaliseringspolitiken
            faller utanför uppdraget. Vissa delfrågor skall utredas med förtur
            och resultaten presen- teras senast den 1 oktober 1983. Hela utredningen
            skall vara klar den 1 oktober 1984. Tidsschemat är således mycket
            snävt och torde inte möjliggöra några djupgående analyser. Enligt
            vår uppfattning finns det f. n. inte någon anledning att ompröva
            de riktlinjer för jordbrukspolitiken, som drogs upp i 1977 års
            beslut. De snäva tidsmarginaler som kommittén fått visar också
            att det mindre är sakliga motiv och mera politiska överväganden
            som motiverat utredningens tillkomst. De nuvarande riktlinjerna
            för jordbrukspolitiken har inte, som det görs gällande i direktiven,
            blivit inaktuella till följd av den ekonomiska utvecklingen. Det
            är en sak att denna utveckling blivit avsevärt mer ogynnsam än
            någon räknade med när beslutet togs och att detta haft en negativ
            effekt på jordbruket och lett till kraftigt sänkta realinkomster.
            Det är också klart att jordbruksnäringen är särskilt känslig för
            höga räntor och energipriser liksom för sänkta realinkomster för
            konsumenterna. Men därav kan man inte dra slutsatsen att jordbrukspolitiken
            är fel och måste ändras. I mitten av 1970-talet var situationen
            för jordbruket ganska gynnsam. Det omdömet gäller särskilt om
            man jämför med de mycket svåra åren under 1960-talet, då socialdemokraterna
            drev en hård politik, som syftade till en snabb bantning av jordbruksnäringen.
            Resurser skulle på så sätt överföras till andra näringar och till
            den offentliga sektorn, varigenom man räknade med att uppnå stora
            samhällsekonomiska vinster. Dessa tankegångar låg till grund för
            1967 års jordbrukspolitiska beslut och ledde till stora motsättningar
            mellan den socialdemokratiska regeringen och jordbrukarna. I dag
            talar socialdemokraterna ofta om behovet av samförstånd kring
            jordbrukspoliti- ken. Det kan tolkas som ett senkommet erkännande
            av att deras konfrontationspolitik på 1960-talet var felaktig.
            Det märkliga är att regeringen nu tror sig kunna uppnå samförstånd
            genom att upprepa misstagen. Den socialdemokratiska regeringen
            tvingades till reträtt 1971, då mjölk- produktionen hotade att
            sjunka så starkt att försörjningen äventyrades. Men
          </p>
          <pb facs="riksdagen-motions-pdf/data/198283/mot_198283__996/mot_198283__996-002.pdf"/>
          <fw xml:id="i-6L4dHytLEWUo4APe3zmFZA">
            Mot. 1982/83:996 10
          </fw>
          <p xml:id="i-12Pf2aoHnzpvYxH3GW7ung">
            när direktiven till 1972 års jordbruksutredning skrevs var det
            fortfarande en huvudfråga hur nedskärningen av jordbruksproduktionen
            skulle kunna påskyndas. En tid därefter började världsmarknadspriserna
            på främst spannmål att stiga kraftigt; vissa tider överstegs de
            svenska priserna och exporten var mycket lönsam. Kraven på en
            snabb minskning av åkerarealen tystnade. Samtidigt infördes livsmedelssubventioner,
            vilket stimulerade konsumtionen av främst kött, fläsk, ost och
            k-mjölk. Under denna tid hade också konsumenterna, löntagarna,
            den snabbaste reallöneökningen någon- sin. Denna torde ha betytt
            långt mer än subventionerna för konsumtionsut- vecklingen för
            livsmedel. Dessa förhållanden sammantagna möjliggjorde en positiv
            utveckling för jordbruket. Investeringarna ökade och effektivisering-
            en stimulerades. Framtidstron återvände och många unga bönder
            vågade träda till. Denna framtidstro stärktes genom 1977 års beslut
            om jordbruks- politiken, där utgångspunkten inte längre var att
            jordbruksnäringen skulle vara så liten som möjligt utan att vi
            skulle effektivt utnyttja våra produktionsresurser, främst åkerarealen.
            Väsentliga inslag i 1977 års beslut var också erkännandet av jordbrukets
            regionalpolitiska roll, hänsynen till miljö och ekologi samt understrykandet
            av vårt ansvar för livsmedelsförsörj- ningen i världen. Viktigt
            var också rationaliseringspolitikens inriktning på familjelantbruket
            och kombinationen jord, skog och glesbygdsstödets utformning.
            1977 års riktlinjer följdes upp i den nya jordförvärvslagen och
            skötsella- gen. Genom dessa beslut har en stabil grund lagts för
            jordbrukspolitiken, samtidigt som de medger en fortlöpande anpassning
            till ändrade förhållan- den, exempelvis behovet av styrmedel och
            prisreglerande åtgärder. En sådan anpassning har också i vissa
            fall skett. Sålunda har systemet för råvarukost- nadsutjämning
            modifierats. Tyvärr har det däremot inte varit möjligt att nå
            enighet om ett effektivt styrmedel för att hindra animalieproduktionens
            utbyggnad. På grund därav har överskotten vuxit till en inte önskvärd
            nivå. Uppkomsten av dessa överskott är också en följd av en fortgående
            avkastningsökning i både växtodling och djurproduktion i förening
            med en stagnerande eller t. o. m. minskande konsumtion. Den är
            i sin tur orsakad av att realinkomsterna minskat och att subventionerna
            för de flesta varor fått trappas ner. Skulden för allt detta kan
            inte läggas på jordbrukspolitiken. Vi vill också hävda att utvecklingen
            inom jordbruket och livsmedelsindu- strin fram till nu varit gynnsam
            i förhållande till andra näringar. I 1977 års beslut framhölls
            också att livsmedelssektorn är en stabil del i samhällsekono-
            min. Genom att produktionen hållits uppe och t. o. m. ökat har
            sysselsätt- ningen i jordbruket endast minskat i den takt som
            rationaliseringen medfört. Den stora produktionen av bl. a. slaktdjur
            har haft en mycket gynnsam effekt på sysselsättningen inom livsmedelsindustrin.
            Sammantaget torde livsme- delssektorn ha lämnat små tillskott
            till den stora arbetslösheten. Dessa förhållanden måste sättas
            på pluskontot, när man bedömer de senaste årens
          </p>
          <pb facs="riksdagen-motions-pdf/data/198283/mot_198283__996/mot_198283__996-003.pdf"/>
          <fw xml:id="i-FdLYD1Nwt9zw1YMzK2m4eH">
            Mot. 1982/83:996 11
          </fw>
          <p xml:id="i-Us1pB3HrKfb8bxKEq4cYPC">
            utveckling inom jordbruk och livsmedelsindustri. Den omständigheten
            att det höga kostnadsläget gjort det svårt för maskinindustrin
            att klara konkurrensen från importerade traktorer och lantbruksmaskiner
            är inte något som kan läggas jordbruket eller jordbruks- politiken
            till last. Snarast visar det på ett väl utvecklat kostnadsmedvetande
            hos lantbrukarna, som bidragit till att hålla nere livsmedelspriserna.
            Vi anser att jordbrukspolitiken också i fortsättningen bör ingå
            som en del i samhällspolitiken i övrigt, dvs. i näringspolitiken
            inkl. regionalpolitiken, säkerhetspolitiken, det sociala trygghetssystemet,
            miljö- och naturresurshus- hållningsfrågan osv. En utgångspunkt
            för jordbrukspolitiken bör vara att landets naturliga resurser
            för jordbruksproduktion skall utnyttjas effektivt, men på ett
            sätt som är förenligt med ekologisk balans och en god miljö. En
            utgångspunkt bör också vara att familjelantbruket skall vara den
            domine- rande företagsformen. Från dessa utgångspunkter bör ställas
            upp olika delmål, som får avvägas med hänsyn till olika intressen
            och med beaktande av i vad mån de kan uppnås med jordbrukspolitiska
            insatser. Den viktigaste naturresursen för jordbruksproduktion
            är åkerarealen. Genom att utnyttja vår brukningsvärda åkerjord
            kan vi tillgodose vårt eget behov av livsmedel i fredstid och
            därutöver ge ett visst positivt bidrag till livsmedelsförsörjningen
            i världen. Vi ser detta som en solidaritetshandling i en värld
            där livsmedelsbristen är ett olöst problem för en stor del av
            mänskligheten. På detta sätt ger vi också oss själva de bästa
            förutsättningarna att trygga livsmedelsförsörjningen vid avspärrning
            och krig. Sårbarheten i olika led av livsmedelskedjan har visserligen
            ökat starkt under senare år, något som i hög grad bidrar till
            att sänka beredskapen och försvåra de omställningar som är nödvändiga.
            En stor åkerareal är därför en allt värdefullare beredskapsresurs.
            Den dåvarande regeringen tillkallade också i början av 1982 en
            utredning med uppdrag att studera livsmedelsförsörjning- ens sårbarhet
            och föreslå förebyggande åtgärder. Utgångspunkten för detta arbete
            var 1977 års politiska beslut att all brukningsvärd åker skall
            brukas. En omprövning av jordbrukspolitiken, som leder till en
            minskning av åkerarea- len, ökar sårbarheten och skärper kraven
            på särskilda insatser. Ett utnyttjande av hela vår åkerareal leder
            i fredstid till överskott antingen av spannmål och andra växtodlingsprodukter
            eller av djurprodukter. Enligt 1977 års beslut skall överskottet
            i första hand tas i form av spannmål. Det påpekas dock att situationen
            kan ändras. Vi anser att det nu finns skäl att helt jämställa
            spannmål och oljeväxter. Vidare bör den genomsnittliga självför-
            sörjningsgraden för socker höjas till ca 95 26. Riktmärket bör
            vara en odlingsareal om 53 000 ha och att samtliga nu i drift
            varande fabriker skall bibehållas. Vi delar uppfattningen att
            de stora överskotten på djurprodukter bör reduceras. En förstahandsåtgärd
            är att stoppa utbyggnaden. Vi har därför i en särskild motion
            framlagt ett komplett förslag till lagstiftning om tillståndprövning
            för investeringar i vissa djurstallar. Enligt vår mening
          </p>
          <pb facs="riksdagen-motions-pdf/data/198283/mot_198283__996/mot_198283__996-004.pdf"/>
          <fw xml:id="i-ByLHVWHmVWko1op9To6cTD">
            Mot. 1982/83:996 12
          </fw>
          <p xml:id="i-S9nbSvmjxjQztBmzsGfCdA">
            borde också den storskaliga produktionen, inom ramen för gällande
            system, få bära en större andel av exportkostnaderna än som nu
            sker. Enligt 1977 års beslut har staten åtagit sig ett särskilt
            ansvar för spannmålsöverskotten. Hittills har dock detta åtagande
            inte behövt infrias. Vi anser att omställning- en av jordbruksproduktionen
            skulle underlättas om staten nu gick in och tog ett klart uttalat
            kostnadsansvar för spannmålsöverskottet. Staten skulle i enlighet
            härmed ta kostnadsansvaret för den kvantitet spannmål som motsvarar
            den minskade foderåtgången vid en reduktion av animaliepro- duktionen.
            Staten skulle också kunna lösa in den kvantitet kött som uppstår
            genom en viss utslaktning av kor och förmedla det som katastrofhjälp
            till Polen. Vi kan för vår del inte ansluta oss till en politik
            som lägger allt ansvar för överskotten på jordbruksnäringen och
            som därmed också genom prispress framtvingar en åkernedläggning.
            En minskning av överskotten kan uppnås genom att växtodlingen
            inriktas på grödor som kan utgöra råvara för direkt energiproduktion.
            Det förutsätter att sådan produktion blir lönsam för den enskilde
            producenten och på lång sikt också samhällsekonomiskt i förhållande
            till livsmedelsproduktion. Bättre produktionsbalans kan också
            uppnås genom att importfoder ersätts med hemmaodlat proteinfoder.
            En sådan omläggning är dock samhällseko- nomiskt fördelaktig endast
            om det är mindre lönsamt att på motsvarande areal odla spannmål
            och oljeväxter för export och importera koncentrerat proteinfoder.
            Tillgången på proteingrödor, som är lämpliga för odling i Sverige,
            är begränsad även om det är möjligt att utöka användningen av
            ärter i foderblandningen. Vårt välfärdssamhälle bygger på solidaritet
            mellan olika grupper och förutsätter att välståndet fördelas rättvist.
            Genom jordbrukspolitiken kan statsmakterna reglera förutsättningar
            och villkor för jordbruksnäringen och därmed jordbrukarna. Om
            vi har som förutsättning att det skall bedrivas jordbruk i landet
            och att våra resurser för detta skall utnyttjas är det rimligt
            att ett huvudsyfte med jordbrukspolitiken skall vara att jordbrukarna
            i alla delar av landet tillförsäkras en med jämförliga grupper
            likvärdig ekonomisk och social standard. En lägre ambitionsnivå
            innebär att livsmedelsproducen- terna genom en lägre lön subventionerar
            konsumenterna. Genom att stödja rationaliseringen i jordbruket
            kan staten medverka till att minska produktionskostnaderna och
            därmed livsmedelspriserna för konsumenterna. Vid ett rationellt
            familjelantbruk kan de väsentligaste storleksfördelarna uppnås.
            Anpassningsförmågan är stor inte minst i fråga om arbetsinsatsen,
            vilket är viktigt i jordbruket där arbetskraftsbehovet varierar
            kraftigt under året. Kapitalbehovet är måttligt varigenom genera-
            tionsskiftena underlättas. Företagaransvaret är också en viktig
            effektivitets- faktor. En satsning på familjelantbruk, där jordbruk
            drivs i kombination med skog eller annat lokalt bundet yrkesarbete,
            är också en avgörande förutsättning för att bygden kan hållas
            levande. Ett viktigt inslag i jordbrukspolitiken är det särskilda
            stödet till jordbruket
          </p>
          <pb facs="riksdagen-motions-pdf/data/198283/mot_198283__996/mot_198283__996-005.pdf"/>
          <fw xml:id="i-FTB6LR4vCYZpA8AoDXot6E">
            Mot. 1982/83:996 13
          </fw>
          <p xml:id="i-JNoriX5zZuWWiBQr8NWWY5">
            inorra Sverige. Det utgår både som pristillägg på i första hand
            mjölk och som särskilt rationaliseringsstöd. Syftet med stödet
            är att utjämna de skillnader i produktionsförutsättningar och
            kostnader som finns mellan jordbruket i denna del av landet och
            i övriga delar av riket. Detta regionalpolitiska stöd är av avgörande
            betydelse för möjligheterna att bedriva jordbruk i norra Sverige.
            En fortlöpande anpassning av stödet behöver därför ske bl. a.
            till förändringarna i penningvärdet. Norrlandsstödets utformning
            har setts över med jämna mellanrum. Sedan mars 1981 pågår en sådan
            översyn genom en parlamentarisk kommitté, som nyligen avlämnade
            ett delbetänkande med vissa förslag till förstärkningar och effektivisering
            av stödet. Vi utgår därför ifrån att regeringen under våren förelägger
            riksdagen en proposition i detta ärende. Vi får då anledning att
            återkomma. Konsumentpriserna på livsmedel påverkas även av kostnaderna
            i efterföl- jande led och momsens storlek. Det är därför inte
            möjligt att enbart genom jordbrukspolitiska åtgärder styra konsumentpriserna.
            Endast den andel som omfattas av jordbruksprisregleringen kan
            påverkas. Ett viktigt syfte med jordbrukspolitiken måste dock
            självfallet vara att medverka till att konsu- menternas krav på
            säker tillgång till livsmedel av hög kvalitet till rimliga priser
            kan tillgodoses. Statligt stöd till jordbrukets rationalisering
            i form av finansiellt stöd och rådgivning är ett viktigt medel
            att nå detta mål. Det är angeläget att inte värdet av detta stöd
            urholkas. Liksom hittills bör det statliga stödet till jordbrukets
            rationalisering i första hand främja uppbyg- gandet och vidmakthållandet
            av rationella familjeföretag. Stödet till forskning, försök och
            rådgivning skall medverka till att utveckla en teknik som kan
            utnyttjas vid sådana företag. Utbyggnad av storskalig produktion
            bör hindras genom särskild investeringskontroll. Om konsumenternas
            intresse av att få säker tillgång till livsmedel av god kvalitet
            till rimliga priser skall kunna tillgodoses är det av största
            betydelse att kostnaderna i förädlings- och distributionsleden
            hålls på en skälig nivå. Den nya utredning som tillsatts sägs
            komma att omfatta också dessa led även om deidirektiven behandlas
            ganska ytligt. Kommittén skall belysa och analysera olika företeelser,
            exempelvis koncentrationen på ett fåtal ägare och anläggningar,
            resp. distributionskedjor, samt de olika ledens roll ur sysselsättningssynpunkt.
            Om utredningen skall kunna göra anspråk på att vara en livsmedelsutredning
            med uppdrag att utforma en livsmedelspolitik, då är det enligt
            vår mening inte rimligt att begränsa uppdraget till jordbruksprisreglerade
            produkter. Vidare är det nödvändigt att göra samma analyser av
            lönsamhets- och lönenivåer som sker för producentledet också beträffande
            efterföljande led. Dessutom bör prövas på vad sätt konsumen- ternas
            intresse av insyn och inflytande skall tas till vara vid de löneförhand-
            lingar som berör livsmedelsförsörjningens förädlings- och distributionsled.
            Det är uppenbart att resultatet av dessa förhandlingar betyder
            mer för konsumentpriserna på livsmedel än motsvarande överläggningar
            med producenterna.
          </p>
          <pb facs="riksdagen-motions-pdf/data/198283/mot_198283__996/mot_198283__996-006.pdf"/>
          <fw xml:id="i-ACB3iby3u2wqmpoTyPYtQT">
            Mot. 1982/83:996 14
          </fw>
          <p xml:id="i-49BiPjbevSY14io46RnDqJ">
            Vi är för vår del tveksamma till att statsmakterna skall gå in
            med regleringar i förädlings- och distributionsleden i syfte att
            hålla nere konsumentpriserna. Ingreppen skulle måhända ge motsatt
            resultat. Men det kan inte undgås om samhället vill utforma något
            som ger skäl för namnet livsmedelspolitik. Av denna anledning
            är vi också tveksamma till tanken på att inordna jordbrukspolitiken
            under en sådan livsmedelspolitik. Vi anser vidare att det inte
            är vare sig möjligt eller lämpligt att via produktionen styra
            människornas kostvanor. Det är självfallet en uppgift för samhället
            att informera människorna om vilken livsföring som är lämplig
            ur hälsosyn- punkt. Den efterfrågan som därigenom uppstår får
            sedan påverka produk- tionen, och en anpassning bör om det behövs
            underlättas via prisreglering- en. Sammanfattningsvis anser vi
            att de grundläggande principer som lagts fast i 1977 års beslut
            om jordbrukspolitiken, i skötsellagen ochi jordförvärvslagen,
            ger en stabil grund för den framtida jordbrukspolitiken. De anpassningar
            som behövs för den praktiska tillämpningen av politiken för att
            t. ex. uppnå en bättre produktionsbalans och underlätta för nytillträdande
            lantbrukare att klara de första åren kan ske utan att principerna
            rubbas. Jordbrukspolitiken är en avvägning mellan olika intressen,
            där utgångspunkten måste vara att vi skall ha ett effektivt och
            livskraftigt jordbruk, som kan trygga vår livsmedelsförsörjning
            både i fredstid och i krissituationer och som kan ge sina utövare
            en med jämförbara grupper likvärdig ekonomisk och social standard.
            Dessa mål kan bäst uppnås genom att vi utnyttjar våra naturliga
            resurser för jordbruksproduktion effektivt, men på ett sätt som
            är förenligt med ekologisk balans och en god miljö. Därmed kan
            jordbrukspolitiken också medverka till att konsumentintressena
            beträffande livsmedlen kan tillgodoses. Den nu tillsatta utredningen
            kan därmed koncentrera sitt arbete på att finna lösningar på de
            akuta problemen och på hur produktionsanpassningen kan ske med
            minsta möjliga störningar för producenter och livsmedelsindu-
            stri. Däri bör också ingå åtgärder för att stimulera export av
            förädlade livsmedel. En viktig uppgift är också att finna åtgärder
            för att begränsa livsmedelsförsörjningens sårbarhet för störningar
            i krislägen i enlighet med de direktiv som gavs våren 1982. Med
            hänvisning till det anförda hemställer vi att riksdagen beslutar
            att som sin mening ge regeringen till känna vad som i motionen
            anförts om jordbrukspolitiken.
          </p>
          <pb facs="riksdagen-motions-pdf/data/198283/mot_198283__996/mot_198283__996-007.pdf"/>
          <fw xml:id="i-JXNfGvYQ8fgoYkkTPg35vj">
            Mot. 1982/83:996
          </fw>
          <p xml:id="i-QUaBXQseLLN3x3BUyXLw1U" type="date">
            Stockholm den 24 januari 1983
          </p>
          <div xml:id="i-xYNx5usXG7jSpu4hs3N2e" type="signatureBlock">
            <p who="i-PDvEfAmYAgGTBhkGvyY7F4" type="signature">
              THORBJÖRN FÄLLDIN (c)
            </p>
            <p who="i-XrDegv7uQGz4MSbepK4txd" type="signature">
              KARIN SÖDER (c)
            </p>
            <p who="i-Y2s3vw3xfBnmDmMhCYX6QJ" type="signature">
              RUNE GUSTAVSSON (c)
            </p>
            <p who="i-jfPyBgwNkgJP6agUZAarG" type="signature">
              ARNE FRANSSON (c)
            </p>
            <p who="i-FdvWw4zD2L3JULLMLZP4N7" type="signature">
              KJELL A MATTSSON (c)
            </p>
            <p who="i-N3aYKF4kBnV2748MhAsbdj" type="signature">
              TAGE SUNDKVIST (c)
            </p>
            <p who="i-4Fpaw3XcFb6Gne8E62mhr1" type="signature">
              KARL BOO (c)
            </p>
            <p who="i-3R2qbKpVQbNv7BvXe7jvcr" type="signature">
              ANDERS DAHLGREN (c)
            </p>
          </div>
          <p xml:id="i-88ZdRP6Biv7oLL1xnnJTxD">
            15
          </p>
          <p xml:id="i-P1q86U8zwgd7erwefcAi3J">
            OLOF JOHANSSON (c) NILS G. ÅSLING (c) GUNNEL JONÄNG (c) CLAES
            ELMSTEDT (c) BRITTA HAMMARBACKEN (c) GUNILLA ANDRÉ (c)
          </p>
        </div>
      </div>
    </body>
  </text>
</TEI>
