<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-MJU-00014">
  <teiHeader>
    <fileDesc>
      <titleStmt>
        <title>med anledning av prop. 2007/08:108 En skogspolitik i takt med tiden</title>
        <author corresp="i-UFTZBKNRWWLXUXAtcCcVfH">av Tina Ehn m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:108 En skogspolitik i takt med tiden</title>
          <idno type="rdwebb">GV02MJ14</idno>
          <rs type="number">MJ14</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GV02MJ14/text</ref>
          <ref type="dokument_url_html">http://data.riksdagen.se/dokument/GV02MJ14</ref>
          <ref type="dokumentstatus_url_xml">http://data.riksdagen.se/dokumentstatus/GV02MJ14</ref>
          <ref type="doc">http://data.riksdagen.se/fil/DA3F2929-C85D-42FA-8B79-5F5B7A3290FB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6DmPDvJkaZtzt9sf3F6gQH" type="basedOn"/>
        <correspContext corresp="i-6DmPDvJkaZtzt9sf3F6gQH">
          <ref>Proposition 2007/08:108</ref>
        </correspContext>
        <correspAction xml:id="i-HZp4rGFNCDNqGXnALB2qyq" type="signed"/>
        <correspContext corresp="i-HZp4rGFNCDNqGXnALB2qyq">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-5QNmudGpnjjRJCTYzakn9H"/>
        </correspContext>
        <correspAction xml:id="i-FbtWWSwmWkt9QzLKM2uU9T" type="referral">
          <date when="2008-04-11"/>
        </correspAction>
        <correspAction xml:id="i-R6hNpsdEACP2tcTVg8QVT6" type="dismissal">
          <date when="2008-04-10"/>
        </correspAction>
        <correspAction xml:id="i-7XbWcz4gHuVfyqYQkAMQVV" type="dismissal">
          <date when="2008-04-10"/>
        </correspAction>
        <correspAction xml:id="i-WAh5qB46hc7ZS6D6RtnPsy" type="transfer">
          <date when="2008-04-09"/>
        </correspAction>
        <correspAction xml:id="i-DtBrETP9dgmyaxbxuCftUV" type="submission">
          <date when="2008-04-09"/>
        </correspAction>
        <correspAction xml:id="i-Xa8XRKs2oyCB9x8nogNYqW" type="assigned"/>
        <correspContext corresp="i-Xa8XRKs2oyCB9x8nogNYqW">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RPc2ocTru7rmifbGWUR8Hi" type="motBody">
        <div xml:id="i-hhMTeEYKFaGvk9yc4gm9d" type="motProposal" subtype="förslag">
          <head xml:id="i-4HUGyG3CKEh5YpXm2W7t3f">
            1 Förslag till riksdagsbeslut
          </head>
          <list xml:id="i-2SnmsJyM6W9VvkTUnbzLQ3" style="ol">
            <item xml:id="i-4WjA14xCz4BGbRPnyKdsSw">
              Riksdagen tillkännager för regeringen som sin mening vad som
              anförs i motionen om att åtgärder för att stärka miljöskyddet
              ska hanteras parallellt med åtgärder för att öka produktionen.
            </item>
            <item xml:id="i-YM6brPN9b5zWC5JikFFsM9">
              Riksdagen tillkännager för regeringen som sin mening vad som
              anförs i motionen om att åtgärder för att öka produktionen måste
              utvärderas noggrant ur klimat- och miljösynpunkt och att direktiven
              i övrigt inte bör vara alltför styrande.
            </item>
            <item xml:id="i-9uzPNekYaxqFswspPSHoWe">
              Riksdagen tillkännager för regeringen som sin mening vad som
              anförs i motionen om att överväga en mer långtgående skyldighet
              för markägare att värna om de allmänna värden som biologisk mångfald
              och ekosystemtjänster utgör.
            </item>
            <item xml:id="i-3qF9bsFtqoMjwU2kx8bM8o">
              Riksdagen tillkännager för regeringen som sin mening vad som
              anförs i motionen om medel för forskning om samspelet mellan produktionshöjande
              åtgärder och utsläpp av växthusgaser.
            </item>
            <item xml:id="i-NQjNJAwhHG52PZjWG1Q7ap">
              Riksdagen tillkännager för regeringen som sin mening vad som
              anförs i motionen om medverkan från naturvårdsinriktade intressen
              vid prioriteringen av forsknings­resurser.
            </item>
            <item xml:id="i-7GhEdQezCL5N8dPqmWbNjT">
              Riksdagen tillkännager för regeringen som sin mening vad som
              anförs i motionen om stormarna i relation till monokulturer samt
              analyser av effekterna av samhällets stöd efter stormarna.
            </item>
            <item xml:id="i-HUcht4s4DWRxSFAYsvC1QY">
              Riksdagen tillkännager för regeringen som sin mening vad som
              anförs i motionen om ett införlivande av skogsvårdslagen i miljöbalken.
            </item>
            <item xml:id="i-RaGbNrxAA9WB2bjY4puiqB">
              Riksdagen tillkännager för regeringen som sin mening vad som
              anförs i motionen om en utveckling av miljöorganisationernas talerätt
              i skogsrelaterade frågor.
            </item>
            <item xml:id="i-YV2ARnFcqoLpb74iicLtL9">
              Riksdagen avslår regeringens förslag till ändring av portalparagrafen
              i skogsvårdslagen.
            </item>
            <item xml:id="i-9wp6f7GMVKzXYuMx8d6ekz">
              Riksdagen avslår regeringens förslag till ändring av definitionen
              av skogsmark i skogsvårdslagen.
            </item>
            <item xml:id="i-4ZqNaGEjzAfNvZnDaEAucf">
              Riksdagen tillkännager för regeringen som sin mening vad som
              anförs i motionen om en utveckling av Smör för att det bättre
              ska motsvara t.ex. ett egenkontrollprogram eller skötselplan.
            </item>
            <item xml:id="i-VyNGx1pzmEXqiqWm344QjQ">
              Riksdagen tillkännager för regeringen som sin mening vad som
              anförs i motionen om en översyn av gränserna för fjällnära skog
              m.m.
            </item>
            <item xml:id="i-NBdku3FE2USaD8whhDV6pn">
              Riksdagen tillkännager för regeringen som sin mening vad som
              anförs i motionen om att föreslagna sanktioner bör vara differentierade
              med avseende på avverkningens värde.
            </item>
            <item xml:id="i-BCYabnbbKttDyAHhEAyrVR">
              Riksdagen tillkännager för regeringen som sin mening vad som
              anförs i motionen om att det behövs starkare styrmedel eller instrument
              för att öka den generella hänsynen.
            </item>
            <item xml:id="i-954SxfMzCMMeiicfFQceqh">
              Riksdagen tillkännager för regeringen som sin mening vad som
              anförs i motionen om att längre omloppstider i skogen kan ge både
              mer högvärdig råvara och högre miljövärden och sociala värden.
            </item>
            <item xml:id="i-6cFTVjQEDLWYFomp2Y8z76">
              Riksdagen tillkännager för regeringen som sin mening vad som
              anförs i motionen om att vid beslut om förädlat föryngringsmaterial
              ska stor hänsyn ska tas till de ökade krav på genetisk variation
              och biologisk mångfald som behövs för att klara klimatförändringen.
            </item>
            <item xml:id="i-6u1gz7o5gRLKMg6Q7bxUkE">
              Riksdagen tillkännager för regeringen som sin mening vad som
              anförs i motionen om behovet av en balans mellan skogens växter,
              klövvilt och rovdjur.
            </item>
            <item xml:id="i-fN6KgLuwD3LhHECqvXWme">
              Riksdagen tillkännager för regeringen som sin mening vad som
              anförs i motionen om att ökad kvävegödsling kan påverka flera
              miljömål negativt, inklusive klimatmålet.
            </item>
            <item xml:id="i-Vaw7KyBGtGxbgBLKzG9h16">
              Riksdagen tillkännager för regeringen som sin mening vad som
              anförs i motionen om att dikning bör minska tills klimateffekter
              och övriga miljöeffekter av dikningen har analyserats.
            </item>
            <item xml:id="i-GGWUkGBmDJxEz3DtWouT5K">
              Riksdagen tillkännager för regeringen som sin mening vad som
              anförs i motionen om att eventuell stubbutvinning endast bör få
              ske efter dispens.
            </item>
            <item xml:id="i-EHSscv52gLV1Tvd7q2dUAn">
              Riksdagen tillkännager för regeringen som sin mening vad som
              anförs i motionen om att försiktighetsprincipen ska vara styrande
              vid beslut om introduktion av främmande trädarter.
            </item>
            <item xml:id="i-NATB95BvLww4CJGHv2BkxR">
              Riksdagen tillkännager för regeringen som sin mening vad som
              anförs i motionen om stor varsamhet vid introduktion av intensivskogsbruk
              i Sverige.
            </item>
            <item xml:id="i-JjMzoFtYjE4RynD4hdpUDv">
              Riksdagen tillkännager för regeringen som sin mening vad som
              anförs i motionen om behovet av att miljömålet i skogsvårdslagens
              portalparagraf utvecklas för att omfatta miljökvalitetsmålen.
            </item>
            <item xml:id="i-X3pNjvzykEDL7qnJTDiwp1">
              Riksdagen tillkännager för regeringen som sin mening vad som
              anförs i motionen om behovet av starkare styrmedel i åtgärdsprogram
              för att uppnå EU-kraven på vattenstatus.
            </item>
            <item xml:id="i-DbZ9PcC7JLBGmsyLGwr8Ze">
              Riksdagen tillkännager för regeringen som sin mening vad som
              anförs i motionen om behovet av starkare styrmedel för att förbättra
              hänsyn till natur- och kultur­miljövärden i skogsbruk.
            </item>
            <item xml:id="i-RSr8TZBYLGsFQuPcxFsZwV">
              Riksdagen tillkännager för regeringen som sin mening vad som
              anförs i motionen om behovet av justeringar av avkastningskrav
              och direktiv för Fastighetsverket och Sveaskog.
            </item>
            <item xml:id="i-L5XrRPadq5MQFdaecR2iRk">
              Riksdagen tillkännager för regeringen som sin mening vad som
              anförs i motionen om vikten av ökad delaktighet för lokala företrädare
              för miljö- och friluftsintressen.
            </item>
            <item xml:id="i-MQyPdbaN9xkF5ejfJ85WS1">
              Riksdagen tillkännager för regeringen som sin mening vad som
              anförs i motionen om en snabbutredning om akuta åtgärder för att
              stoppa avverkning inom de mest skyddsvärda områdena.
            </item>
            <item xml:id="i-AWbXqDTmkha85h9CVohFcs">
              Riksdagen tillkännager för regeringen som sin mening vad som
              anförs i motionen om att vård och skötsel av natur- och kulturmiljövärden
              i skogen behöver förbättras.
            </item>
            <item xml:id="i-7q5ci3oADT5RwHg1ukCBrc">
              Riksdagen tillkännager för regeringen som sin mening vad som
              anförs i motionen om att sociala värden bör prioriteras högre
              vid skogsskötsel.
            </item>
            <item xml:id="i-E1ydDzGKpEHWbz1CVL1Xsy">
              Riksdagen tillkännager för regeringen som sin mening vad som
              anförs i motionen om att andra miljöhänsyn än klimat samt sociala
              hänsyn ges tillräcklig tyngd i det internationella klimatarbetet
              med skogen.
            </item>
          </list>
        </div>
        <div xml:id="i-U96qJZqvgozxH5NnRn2nGw" type="motContent">
          <head xml:id="i-VPY1zCtfpwhRPUTmUgUVxR" type="h1">
            2 Inledning
          </head>
          <p xml:id="i-WMKvChUL1SxDxZtxstQSGT">
            En underliggande utgångspunkt i utredningen och propositionen
            är att skogsindustrins efterfrågan på råvara tas för given och
            att klimatutmaningen gör att biobränsleuttaget behöver öka. Inriktningen
            är därmed att öka skogsproduktionen. Miljömålet om biologisk mångfald
            ska då hanteras senare.
          </p>
          <p xml:id="i-T4ho8dJCPzAro6YVsvjiEj">
            Miljöpartiet delar inte denna utgångspunkt. Skogsindustrins efterfrågan
            på råvara kan inte tillgodoses till vilket pris som helst, på
            bekostnad av biologisk mångfald och andra miljömål. Då riskerar
            man att skapa en situation som liknar den vi i dag ser på fiskeri­området
            där det nu är tydligt att det råder en överkapacitet i förhållande
            till resursbasen. Man tär alltså på naturkapitalet i stället för
            att leva på räntan.
          </p>
          <p xml:id="i-BHAn9aigPmNNDSQeQneNME">
            Det finns risk för en liknande utveckling på skogens område.
            Redan 2003 varnade Skogsstyrelsen för att resursen inte räckte
            till. Virkesförbrukningen hade då under det senaste decenniet
            vuxit med mer än 1 % per år. Förbrukningen översteg avverkningen
            med närmare 7 %. Underskottet täcktes med import från framför
            allt Ryssland och Baltikum. Man befarade att ambitionen att ha
            en balans mellan produktion och miljö i den svenska skogspolitiken
            skulle behöva ställas på sin spets. Sedan dess har som bekant
            Ryssland infört restriktioner på exporten.
          </p>
          <p xml:id="i-EvjkzB34vQgWXxxEBi2Cdj">
            Miljöpartiet ifrågasätter ordningen att först diskutera ökning
            av produktionen för att först i ett senare skede ta sig an miljöfrågorna.
            Detta är att i praktiken frångå principen i den nuvarande skogsvårdslagen
            att miljö- och produktionsmålen ska vara likvärdiga. Signaleffekten
            är betydande. Både de som försvarat och de som kritiserat propositionen
            tolkar den som om den ger ett ökat fokus på produktionsmålet.
          </p>
          <p xml:id="i-2naPT4CvyGi5X2NAEE3MAm">
            Miljöpartiet vill också påpeka att detta i ett längre perspektiv
            är riskabelt för svensk skogsindustri. Det är av strategisk betydelse
            för svensk skogsindustri att dess råvaruframställning anses hålla
            en internationellt sett hög naturvårdsstandard. Ett kantstött
            renommé kan ta lång tid att återställa.
          </p>
          <p xml:id="i-3rNGMGYHGAZ9c5hT6SkcXx">
            Miljöpartiet välkomnar ambitionen att lyfta fram klimatfrågans
            betydelse i skogs­politiken. Vi ser dock tre problem med regeringens
            inriktning. Dels lyfts klimatfrågan i praktiken fram på bekostnad
            av andra miljömål, som levande skogar och rikt växt- och djurliv,
            dels betraktas klimatfrågan nästan uteslutande som en fråga om
            att öka uttaget av skogsråvara, dels baseras klimatöverväganden
            på en mycket bräcklig kunskapsbas.
          </p>
          <p xml:id="i-HKunLTPmDXdmUdfZAosgyC">
            Det är därför bra att propositionen i så hög utsträckning är
            inriktad på att föreslå vidare utredning. Det är dock viktigt
            att dessa utredningar ges tillräckligt öppna, sökande mandat och
            inte inriktas alltför snävt på i förhand bestämda slutsatser.
          </p>
          <p xml:id="i-EZe5n9nAfkR5Tj4RiZ8Yxb">
            Regeringen signalerar tydligt att den vill införa en höjd ambitionsnivå
            när det gäller ökad tillväxt i skogen. Man säger att detta inte
            ska utarma miljömålet. Problemet är att miljöhänsynen behöver
            stärkas.
          </p>
          <head xml:id="i-EdJaGvWvUauGec2QnDWbWW" type="h1">
            3 Skogspolitikens inriktning och mål
          </head>
          <head xml:id="i-F9YwwAJX6yiC9JGN94KvpL" type="h2">
            3.1 Förändrat klimat och skogspolitiken
          </head>
          <p xml:id="i-6sQfNXH89cYUeHDcJY3rGZ">
            Miljöpartiet instämmer i regeringens bedömning att skogspolitiken
            i högre grad bör beakta klimatförändringar. Vi har dock en delvis
            annorlunda syn på varför och hur.
          </p>
          <p xml:id="i-MRtVVrU5CoaDpoV9nP8Kxa">
            Miljöpartiet delar regeringens och utredningens bedömning att
            grunden för skogs­politiken, de jämställda målen, bör ligga fast.
            Vi delar dock inte bedömningen att politiken fungerat väl. Produktionsmålet
            har i praktiken tillåtits dominera på bekostnad av miljömålet.
            Detta är inte förvånande, eftersom produktionsmålet tidigare har
            prioriterats högre av staten och kan prioriteras högre av en del
            skogsägare och av skogsindustrin, som i sin tur har stor påverkan
            på vissa skogsägare. Problemet förvärras dock av att utredningen
            och propositionen i praktiken ger produktionsmålet ökad tyngd
            genom att behandla det först och skilt från miljömål som biologisk
            mångfald. Miljöpartiet anser att miljömålet måste få ökad tyngd
            i det praktiska arbetet i myndigheterna och skogen.
          </p>
          <p xml:id="i-9Y73Bp9hyHHxLBfteeLsud">
            Klimatfrågan får konsekvenser för både produktionsmålet och miljömålet.
            I regeringens proposition betonas konsekvenserna av ökad efterfrågan
            på råvara framför konsekvenserna för miljön i stort. Detta blir
            desto mer problematiskt då man, som nämnts ovan, tagit skogsindustrins
            växande efterfråga på råvara för given.
          </p>
          <p xml:id="i-DdYAhkcKxa7ZeFMsdVb5Uz">
            Miljöpartiet delar bedömningen att uttaget av bioenergi från
            skogen bör kunna öka. Vi vill dock starkare betona att så inte
            få ske på bekostnad av andra miljömål som biologisk mångfald.
            Tvärtom måste skogsskötseln ta ökad hänsyn till biologisk mångfald
            och andra miljömål. I längden är hela vårt samhälle beroende av
            ekosystemen och deras tjänster. Ekosystemens funktion sätts under
            större press genom spridningen av miljögifter och klimatförändringen.
            Detta gör att skyddet av skogen måste stärkas jämfört med vad
            som annars hade varit fallet.
          </p>
          <p xml:id="i-UADu2Z1ptxepfK4cjMSy9T">
            När propositionen presenterades betonade jordbruksministern att
            ökad skogs­produktion är bra ur klimatsynpunkt. Men de åtgärder
            som vidtas för att öka produktionen kan leda till ökade utsläpp
            av växthusgaser. Det samlade resultatet är inte givet. Miljöpartiet
            vill därför betona vikten av att klimatkonsekvenser av olika skogs­skötselåtgärder
            utreds mycket noggrant innan beslut fattas om ändringar i större
            omfattning. Det finns t.ex. forskning som tyder på att ökad avverkning
            för bioenergi­produktion ger en tillfällig ökning av koldioxidutsläpp
            under flera decennier det tar ju många år innan koldioxidutsläppen
            kompenseras av ny tillväxt. I värsta fall kan effekten bli negativ,
            åtminstone under mycket lång tid, om avverkning lett till utsläpp
            av kol bundet i marken som inte neutraliseras genom ökad tillväxt
            av biomassa. Denna effekt är beroende av markförhållanden i det
            aktuella området och av de närmare detaljerna kring skötseln.
            Detta är ett exempel på frågeställningens komplexitet och behovet
            av att förbättra kunskapsläget och gå varsamt fram.
          </p>
          <p xml:id="i-5xKaEMxNh8rdFty66jcD4E">
            Det förefaller också sannolikt att andra former än trakthyggesbruk
            som kontinuitets­skogsbruk kan vara särskilt lämpliga på kolrika
            marker där utsläppen av koldioxid kan vara stora vid markbearbetning.
          </p>
          <p xml:id="i-HsHRvip4Z81YJtsSPRuqA">
            Ändrade klimatförhållanden, med kortare perioder av snötäcke
            och tjäle, kan befaras öka risk för skador på mark vid avverkningar.
          </p>
          <p xml:id="i-2SWfeaxqvD14phkkdkLP95">
            Regeringen har i propositionen inte dragit lärdom av de varningarna
            som stormen Gudrun m.fl. lämnat. Det klimat som våra skogar kommer
            att växa i om hundra år kommer att vara mycket olikt det klimat
            som nu råder. Blandskog har visat sig vara mer stormsäker än monokulturer.
            Som Världsnaturfonden (WWF) påpekat är bevarandet av den biologiska
            mångfalden ett sätt att värna om skogens förmåga att möta den
            kommande klimatstressen. Den bästa strategi vi i ett sådant perspektiv
            kan välja är att slå vakt om variationen i skogen. Denna insikt
            är frånvarande i regeringens proposition och förslag.
          </p>
          <head xml:id="i-AgagFcVV55irYbCNEPPy8S" type="h2">
            3.2 En fortsatt stark äganderätt
          </head>
          <p xml:id="i-DGbpiVpnPeUeLeMbe7EDf8">
            Miljöpartiet delar inte regeringens syn att frihet under ansvar
            fungerat väl. Tvärtom visar Skogsstyrelsens uppföljningar att
            grovt räknat en fjärdedel av avverkningarna inte ens uppnår lagens
            krav på generell hänsyn. Lagens krav är i sin tur inte tillräckliga
            för att nå målen om biologisk mångfald och levande skogar. Återplanteringar
            efter stormen Gudrun visar också att man i för låg utsträckning
            satsar på lövinblandning. Utvärderingar av de frivilliga avsättningarna
            visar också att dessa inte har fungerat tillräckligt väl det är
            alltför sällan de mest skyddsvärda partierna som avsatts, och
            en del skogsägare redovisar inte ens vilka områden som avsatts
            (i klar strid med reglerna för skogscertifieringen).
          </p>
          <p xml:id="i-7YEPT9bSYVygeVDp23R99V">
            Regeringen uppvisar en övertro på marknadskrafterna. Dessa karakteriseras
            av kortsiktiga fluktuationer, vilket långt ifrån alltid ger bra
            resultat för en långsiktig verksamhet som skogens skötsel. Höga
            priser leder t.ex. i nuläget till att skog som bör skyddas i stället
            avverkas. En förutsättning för att konsumenternas önskemål om
            att råvaran kommer från skog där stora miljöhänsyn tagits är att
            informationen till konsumenterna är tillräckligt bra. Märknings-
            och certifieringssystem är ett mycket stort stöd för konsumenterna.
            Det är därför alarmerande att FSC (Forest Stewardship Council)
            fungerat så problematiskt att Fältbiologerna har hoppat av och
            Naturskyddsföreningen nu lämnat styrelsen i protest.
          </p>
          <p xml:id="i-7iBUUpstwL5H86VMRzTt6X">
            Miljöpartiet vill understryka betydelsen av de mindre, privata
            ägarnas agerande för att behålla en variation i skogsbruket, särskilt
            då skogspolitiken tidigare varit alltför inriktad på virkesförsörjningen
            för industrin. Som utvecklingen visat har inte ägande­rättens
            innehåll varit oförändrat under historien. Vi anser att ändringar
            i fördelningen av ansvaret mellan samhälle och bl.a. skogsägare
            som gjorts på 1980- och 1990-talen inte föregåtts av tillräckligt
            noggranna konsekvensanalyser. Det kan finnas anledning att överväga
            om äganderätten bör kompletteras med en mer långtgående skyldighet
            för markägare att värna om de allmänna värden som biologisk mångfald
            och ekosystem­tjänsterna utgör.
          </p>
          <head xml:id="i-YB8aHUoL4wqj1Nuu7iSyGp" type="h2">
            3.3 Forskning
          </head>
          <p xml:id="i-Qzeo2BCvYc6cEBt4GAgAqJ">
            Det finns behov av ökad kunskap om samspelet mellan åtgärder
            för att öka skogens produktion, markförhållanden, skogsbruksmetoder
            och utsläpp av växthusgaser. Det är viktigt att forskningsmedel
            avsätts till detta område.
          </p>
          <head xml:id="i-DLpwZviBd7bAWgyAQNppxn" type="h2">
            3.4 Hänsyn till natur- och kulturmiljövärden
          </head>
          <p xml:id="i-PnjadnVxJyJhkjAvHhGgkJ">
            Propositionen föreslår att Skogsstyrelsen förstärker informationen
            till berörda parter. Samtidigt föreslås att kraven på skogsägares
            informationsinhämtning slopas. Detta innebär en omfördelning av
            undersöknings- och informationsansvaret från skogs­näringen till
            samhället.
          </p>
          <head xml:id="i-B4UKToX8t5R8Ab8fTXr1Mz" type="h2">
            3.5 Skoglig forskning
          </head>
          <p xml:id="i-JaQTJya1pkQtSnMmhShHqb">
            Miljöpartiet instämmer i regeringens bedömning att det är viktigt
            med forskning om skogen och dess användning. Vi vill dock peka
            på risken för slagsida åt produktionsintresset om vissa delar
            av näringslivet får för stort inflytande över den offentligt finansierade
            forskningens inriktning. Naturvårdens perspektiv får inte komma
            på efterkälken. Det är viktigt med medverkan från de ideella miljöorganisationerna
            och andra naturvårdsinriktade intressen vid prioriteringen av
            forskningsresurser.
          </p>
          <head xml:id="i-URoQCMYE332BfxMrCRWrdQ" type="h2">
            3.6 Stormar
          </head>
          <p xml:id="i-KqdRpCMicqyMdGJijQtoUB">
            Miljöpartiet delar regeringens bedömning att det är viktigt att
            erfarenheterna från insatserna som gjorts efter de senaste årens
            stormar tas till vara. Men vi vill under­stryka vikten av att
            ta till vara också andra lärdomar än erfarenheter som gjorts av
            insatserna efter stormarna. Väl så viktigt är att dra lärdom av
            det som gjordes före stormarna som bidrog till stormarnas svåra
            följder. Dessvärre kan man konstatera att många aktörer inte dragit
            sådan lärdom.
          </p>
          <p xml:id="i-6HD6fxcN3sDFEdoBhBimnz">
            Det framgår indirekt av propositionens redovisning av den stora
            andelen gran som fälldes att det är problematiskt med alltför
            stor inriktning på just gran. I åter­planteringen och insatserna
            för att stödja den har markägarna tagit alltför liten hänsyn till
            behovet av att få ökad inblandning av löv i skogarna i riskområdena.
            I stället har skogsindustrins inriktning på gran fått dominera.
          </p>
          <p xml:id="i-T53BRoqYBgb6mVVEbJaquj">
            Det kan inte uteslutas att denna inriktning också påverkats av
            utformningen av samhällets stöd till näringarna efter stormarna.
            Miljöpartiet efterlyser en närmare analys av motiveringen till
            samhällets stöd och vilka effekter stödet kan ha för näringens
            eget ansvarstagande, t.ex. risken för s.k. moral hazard (att marknadsaktörerna
            blir mer villiga att ta risker, eftersom de räknar med att staten
            rycker in med stöd om problemen blir för stora).
          </p>
          <p xml:id="i-A5ysJ28B6iRLMWiZui6LiS">
            Det blir särskilt viktigt att analysera den ensidiga satsningen
            på gran eftersom en mer mångsidig skog behövs för att klara av
            framtida klimatförändringar med ökande neder­börd, förändringar
            i temperaturen och kraftigare stormar. Framför allt är den stora
            delen stormkänslig gran i södra Sverige ett problem. Slutavverkningsåldern
            varierar från 45 till 100 år varför klimatet kommer att hinna
            förändras påtagligt för skog som är ung och för skog som skapas
            i dag.
          </p>
          <head xml:id="i-PcU3FCYwTqMkwG329aCkG1" type="h1">
            4 Ändringar i skogsvårdslagen
          </head>
          <head xml:id="i-xgVrNzyHhEZC8hv9GmDgW" type="h2">
            4.1 Portalparagrafen i skogsvårdslagen
          </head>
          <head xml:id="i-KraUVpJetzVZDNBhmAzod7" type="h3">
            4.1.1 Skogen en förnybar resurs
          </head>
          <p xml:id="i-SKGgCQu33KnxPAhp8uNS4v">
            Skogsvårdslagens portalparagraf har sedan 1994 haft två jämställda
            mål: produktion och miljö. Regeringen föreslår att portalparagrafen
            ändras genom tillägget att skogen är en förnybar resurs. Virke
            från skogen är en förnybar resurs om skogen sköts rätt. På samma
            sätt är fisk är en förnybar resurs om inte bestånden plundras.
            Det står dock redan i portalparagrafen att skogen ska skötas så
            att den uthålligt ger en god avkastning. Tillägget om en förnybar
            resurs fyller ingen funktion.
          </p>
          <p xml:id="i-JPWfdXQyRJvZbFiSNKYWpL">
            Skogen är dock mycket mer än virkesproduktion. Skogen är ett
            ekosystem eller en grupp ekosystem, som tillhandahåller livsnödvändiga
            tjänster. Skogen ska också klara av att återhämta skador i miljön,
            skogens olika ekosystem och andra ekosystem ska kunna ge möjligheten
            till resiliens, vilket blir alltmer viktigt. Avverkas en värdekärna
            är den borta under överskådlig framtid. Det är därför sakligt
            fel att säga att skogen är en förnybar resurs.
          </p>
          <p xml:id="i-3bqWua5LPmTQ43nUZMChtr">
            Propositionens motivering till ändringen tyder på att syftet
            är att ge ökad tyngd åt produktionen då energi från skogen är
            viktig i kampen mot klimatförändringarna. Detta rubbar den nuvarande
            balansen mellan produktions- och miljömålet i portalparagrafen.
          </p>
          <p xml:id="i-M6cCP9TAaVgPT9UUL1F4wu">
            Miljöpartiet avvisar regeringens förslag till ändring av portalparagrafen.
          </p>
          <p xml:id="i-5fYR1jVb95jrr6qXXkKW9M">
            Hela vårt samhälle är beroende av fungerande ekosystem. Ökade
            miljöhänsyn är inte minst mot bakgrund av klimatförändringarna
            också ett sätt att långsiktigt trygga virkesproduktionen. Miljöpartiet
            anser att miljömålet bör överordnas produktionsmålet, vilket vi
            utvecklat närmare i annat sammanhang (se t.ex. 2005/06:MJ449).
          </p>
          <head xml:id="i-LvKWxzEyRD6GA6HrhraHqF" type="h3">
            4.1.2 Miljömålet i portalparagrafen
          </head>
          <p xml:id="i-6LAPgbuZTnqhYuYRWc22Z6">
            Miljömålet är snävt formulerat i skogsvårdslagens portalparagraf
            där bara biologisk mångfald nämns: samtidigt som den biologiska
            mångfalden behålls. Men skogen och skogsskötseln är väsentlig
            för fler miljövärden än biologisk mångfald. Propositionen lyfter
            t.ex. fram klimatmålet. Vår kunskap om skogen och skogsskötselns
            betydelse för andra miljömål än biologisk mångfald har ökat, även
            om kopplingen till biologisk mångfald och ekosystemtjänsterna
            är särskilt stark. Skogen och dess skötsel har t.ex. en avgörande
            betydelse för vattenregleringen och för miljömål som Ingen övergödning
            och Bara naturlig försurning. Regeringen redovisar i anslutning
            till en uttrycklig diskussion om miljömålen (kap. 7.1) på ett
            bra sätt att flera miljökvalitetsmål har kopplingar till skogen.
            Denna insikt tycks dock vara frånvarande i resten av propositionen.
            En utvecklad portalparagraf bör uttrycka insikten om att andra
            miljömål berörs av skogen och dess skötsel, t.ex. genom att säga
            att den biologiska mångfalden och skogens bidrag till andra miljömål
            ska bibehållas.
          </p>
          <head xml:id="i-2h2Jq4Bccy6s39davRYvA8" type="h2">
            4.2 Definition av skogsmark
          </head>
          <p xml:id="i-QnkXPkjrFj3Uz9vLRqwUCs">
            Det finns en klar poäng med att Sveriges definition av skogsmark
            är jämförbar med den definition som används internationellt. Det
            är bra att internationella jämförelser underlättas. Samtidigt
            är förhållandena olika i olika delar av världen, och det är också
            viktigt att skillnaderna beaktas.
          </p>
          <p xml:id="i-66Dw6Mec4Pnvv4Sdqcd6x2">
            Regeringen har gett en svag motivering till ny definition av
            skogsmark. Frågan om internationellt jämförbar statistik kan lösas
            på ett enklare sätt.
          </p>
          <p xml:id="i-5NatWa9XzJk9DZQtnYP8SA">
            Den nuvarande definitionen används i en rad olika sammanhang,
            t.ex. i olika regler, vid beslut och vid formuleringen av miljökvalitetsmål.
            En ändring av definitionen av skogsmark medför en svåröverskådlig
            rad av följd- och konsekvens­ändringar. Det finns en uppenbar
            risk för oförutsedda och oönskade konsekvenser. Det är viktigt
            att målet för skogsskydd, Levande skogar och biologisk mångfald,
            också ses över och vid behovs justeras samtidigt som definitionen
            av skogsmark ändras. Särskilt viktigt är att ett nytt skogsmarksbegrepp
            inte får leda till att man kan räkna in icke-produktiv skogsmark
            i delmålet om att skydda 900 000 hektar produktiv skogsmark till
            2010. Regeringens förslag utesluter inte denna möjlighet.
          </p>
          <p xml:id="i-SmLV7pLai3FTbLzsYCuevA">
            Miljöpartiet avstyrker därför en ändring av definitionen på skogsmark
            tills en genom­gripande översyn av alla konsekvenser har genomförts.
          </p>
          <head xml:id="i-AoCKsYFkq9YLFkqv2osSDZ" type="h2">
            4.3 Andra skogsmarksrelaterade definitioner
          </head>
          <p xml:id="i-QGH8RbP2XhiZs3gfu4Wc6z">
            Propositionens resonemang om uppdelning av olika sorters skogsmark
            och andra marker är otillfredsställande. Uppdelningen mellan å
            ena sidan skyddsvärda skogs­relaterade marker och produktionsskog
            saknas. Det är viktigt av flera skäl att lyfta fram det som är
            skyddsvärt.
          </p>
          <head xml:id="i-BooDuVrY53zT8yfqtJR343" type="h2">
            4.4 Skogs- och miljöredovisning (Smör), egenkontroll eller skötselplan
          </head>
          <p xml:id="i-278TpYJyqq8ag2Ez4ePAxj">
            Flera studier konstaterar att miljöhänsynen i skogsbruket har
            varit otillfredsställande. Också kulturhänsynen är eftersatt.
            Ett återkommande problem är bristen på kunskap. Problemet kan
            befaras öka i takt med att andelen skogsägare som bor vid och
            lever av sin skog minskar.
          </p>
          <p xml:id="i-7D83S3dEeqipzuh6eXLzKx">
            Mot den bakgrunden är regeringens förslag om att avskaffa kravet
            på en redovisning av brukningsenhetens natur- och kulturvärden
            (Smör) kontraproduktivt. Syftet med Smör är ju att skogsägare
            ska ha kunskap om de natur- och kulturvärden som finns på den
            egna fastigheten.
          </p>
          <p xml:id="i-8AqsFAR3r41wSjczochn7v">
            I propositionen noteras att avskaffandet av kravet skulle kunna
            leda till att mark­ägarna får sämre kunskap om sin fastighets
            produktionsmöjligheter. Regeringen uttrycker en vag förhoppning
            om att information som tillhandahålls av Skogsstyrelsen med tiden
            kan ersätta denna information. I stället för utredningens förslag
            om krav på skogsbruksplaner vill regeringen att myndigheterna
            genom rådgivning och andra åtgärder ska hjälpa skogsägare att
            upprätta sina produktionsplaner.
          </p>
          <p xml:id="i-D6whJgnsJ6ChUi38qfwHn">
            Regeringen skriver att Skogsstyrelsens tillsyn av Smörkravet
            haft låg prioritet, bl.a. på grund av att nyttan ansetts begränsad.
            Detta och andra problem med Smör åtgärdas dock inte bäst genom
            att avskaffa kravet på skogsägares åtgärder och ersätta dessa
            med myndighetsinsatser. Det kan för övrigt ifrågasättas om detta
            är förenligt med ambitionen att myndigheter inte ska tillhandahålla
            tjänster som kan eller bör utföras av privata intressenter.
          </p>
          <p xml:id="i-ULx6RkQPNTMMmZmjNHVo6e">
            Miljöpartiet anser att kraven på Smör bör utvecklas. Kraven bör
            vara i nivå med kraven på en aktuell grön skötselplan eller motsvarande
            beskrivnings- och handlings­plan för aktiva skogsfastigheter.
            Alternativt kan kraven jämföras med tillsyn över egenkontroll
            i annan verksamhet: att det är den som bedriver en verksamhet
            med miljöpåverkan som ska planera den och kontrollera att erforderliga
            miljöhänsyn vidtas (se nedan).
          </p>
          <head xml:id="i-SrbruKsx3FJmxmga8LZHZF" type="h2">
            4.5 Gräns för svårföryngrad skog m.m.
          </head>
          <p xml:id="i-L95V8vkGDjKxFC7FmJtKKr">
            Regeringen har tagit visst intryck av remissinstansernas kritik
            mot utredningens förslag om översyn av gränsen för svårföryngrad
            skog, fjällnära skog och skyddsskog. Det är bra.
          </p>
          <p xml:id="i-QT8GKVexZVgzAXA5DzPkPX">
            Miljöpartiet vill betona att översynen inte får resultera i en
            försvagning av skyddet för skyddsvärd skog eller för skog som
            är svårbedömd. Ändrad klassning ska inte heller motverka intentionerna
            med arealmålen för miljömålet Levande skog eller andra värden
            som gränserna är satta att skydda.
          </p>
          <p xml:id="i-KRpKMJAybCu56NmQJnXWPt">
            Syftet med översynen verkar vara att öppna för avverkning på
            marker där avverkning i dag inte sker. En förklaring kan vara
            att klimatförändring gör att markens virkes­produktivitet ökar.
            Klimatförändring ökar dock även stress på ekosystemen och medför
            ett ökat skyddsbehov. Stora sammanhängande områden utan konventionell
            skogs­produktion kan i det perspektivet utgöra ovärderliga reservoarer
            och spridnings­korridorer för biologisk mångfald.
          </p>
          <head xml:id="i-ToaecVFY5fBAZoGRtLb7Us" type="h2">
            4.6 Sanktioner
          </head>
          <head xml:id="i-NqrfSYgLPStPnBG7AtdMr5" type="h3">
            4.6.1 Differentierade sanktionsavgifter
          </head>
          <p xml:id="i-VhkevbyANKfsKo1v583vex">
            Det är positivt att regeringen överväger att införa sanktionsavgifter
            vid utebliven avverkningsanmälan. Det är dock viktigt att notera
            att den vinst en skogsägare kan göra vid felaktig avverkning varierar
            väldigt mycket. För att avgiften ska ha en före­byggande effekt
            för andra än de minsta skogsägarna är det viktigt att avgiften
            differentieras, t.ex. med avseende på värdet av avverkningen.
            Det borde vara en själv­klarhet, men regeringen har gjort precis
            det misstaget att föreslå en odifferentierad avgift i en nyligen
            framlagd proposition om sanktionsavgifter på fiskets område. Det
            misstaget bör inte göras om på skogens område.
          </p>
          <head xml:id="i-7Sodtq2snxvHChAEanCRxo" type="h3">
            4.6.2 Bristande miljöhänsyn
          </head>
          <p xml:id="i-YNqREV4ohsz7wFxLkga31M">
            Ett flertal utredningar har som nämnts konstaterat att den lagstadgade
            allmänna hänsynen inte tas i grovt räknat en fjärdedel av alla
            avverkningar. Regeringen avvisar tanken på sanktionsavgifter för
            bristande hänsyn till miljö- och kulturvärden. Man lägger inga
            förslag som skulle förbättra denna hänsyn. Däremot läggs förslag
            som kan befaras försämra hänsynen (slopandet av kravet på Smör).
            I stället hänvisas till ett uppdrag som Skogsstyrelsen har fått
            att utveckla en strategi. Detta kan befaras vara otillräckligt.
          </p>
          <p xml:id="i-52XYyTRf2dCWERGQFCckCn">
            Propositionens diskussion om en förtydligad rådgivningsnivå utgår
            från att där näringens syn skiljer sig från myndighetens är det
            näringens syn som normalt ska gälla. Detta ska visserligen inte
            betyda per automatik att Skogsstyrelsen ska korrigera sin uttolkning,
            som det står i propositionen. Miljöpartiet vänder sig mot den
            här indirekt uttryckta presumtionen att det är myndigheten som
            normalt ska anpassa sig till näringens åsikt om hur lagen ska
            tolkas.
          </p>
          <p xml:id="i-SvJMwSbiiKghRWtYmndkED">
            De ökade förväntningarna på rådgivning kan medföra ett ökat resursbehov
            hos Skogsstyrelsen. Detta säger dock regeringen ingenting om.
            Det är vidare uppenbart att det inte räcker med bättre rådgivning
            från myndigheterna för att lagkraven på generell hänsyn ska uppfyllas.
            Myndigheterna behöver starkare instrument än så.
          </p>
          <p xml:id="i-B41NNxQ8E6F4HmSU2AoLxT">
            Översynen eller strategin bör därför komma med förslag på styrmedel
            eller instrument för att öka miljöhänsynen. En modell kan vara
            förtydligade krav på miljöhänsyn och sanktionsavgifter. Alternativt
            bör möjligheten att stärka det nuvarande systemet med åtalsanmälan
            och domstolsprövning prövas, t.ex. genom ökade resurser till Skogsstyrelsen
            och vid behov åklagare och domstol. Det kan också vara givande
            att titta på den modell som gäller för tillsyn enligt miljöbalken
            eller i livsmedelsreglerna. Där finns avgiftsbelagd tillsyn. Om
            återbesök eller tätare besök bedöms nödvändiga resulterar detta
            i ökade tillsynsavgifter för verksamhetsutövaren. Vid ett sådant
            system blir det också tydligare för alla parter vilka miljöhänsyn
            som ska tas och om hänsynen har tagits eller inte.
          </p>
          <head xml:id="i-Lq7k6RwhqgepwDimaheRGk" type="h2">
            4.7 Skogsvårdslagen och miljöbalken
          </head>
          <p xml:id="i-SUnrGMRhFJ6NDXMpr4BE9R">
            Det har länge diskuterats om skogvårdslagen ska införlivas i
            miljöbalken eller om skogsvårdslagens regler på olika områden
            bör anpassas för att närma sig miljöbalkens. Miljöbalken bör enligt
            många vara heltäckande och innefatta de lagar som är centrala
            för all miljöpåverkande verksamhet. Skogsvårdslagen behandlar
            till stor del naturvårdshänsyn och hushållning med naturresurser
            och har klara beröringspunkter med miljöbalken.
          </p>
          <p xml:id="i-S85L4njKT4yVtSTEPPmExV">
            Det finns mycket som talar för att skogsvårdslagens relation
            till miljöbalken bör utredas. Ett införlivande i miljöbalken skulle
            förbättra möjligheterna att generellt stärka det miljömål som
            varit eftersatt i den praktiska skogsskötseln och skogspolitiken.
            En utredning skulle kunna analysera närmare ifall, och i så fall
            varför, det finns skäl att ge skogspolitiken och skogsnäringen
            den särställning som den särskilda lagstiftningen innebär. Tillsynsfrågan
            skulle då också aktualiseras. Det är möjligt att det finns sakliga
            motiveringar, men det är t.ex. inte självklart att nuvarande skillnader
            i verksamhets­utövarens ansvar och formerna för tillsyn mellan
            miljöbalken och skogsvårdslagen är rimliga. Miljörörelsens ställning
            i förhållande till lagen kan ses över (se nedan). Lagarnas relation
            till miljömålen kan förtydligas. Även i övrigt finns frågor om
            gräns­dragning och överlappningar som bör analyseras närmare.
            Regeringen bör därför närmare pröva hur skogsvårdslagen, eller
            åtminstone stora delar av den, kan inarbetas i miljöbalken.
          </p>
          <head xml:id="i-6zUH9BPDMHFRpsf73p3fuZ" type="h2">
            4.8 Miljöorganisationers talerätt
          </head>
          <p xml:id="i-JwhG2FpdDf3JL66rNQwkR6">
            Miljöpartiet anser att det är lämpligt att vidga miljöorganisationers
            talerätt. Detta behövs av demokratiskäl, för att uppfylla intentionerna
            i internationella åtaganden och som ett medel att stärka den allmänna
            hänsynen vid skogsbruket. Vi anser således att miljöorganisationer
            enligt definitionen i miljöbalken 16 kap. 13 § ska ha rätt att
            överklaga beslut enligt skogsvårdslagen. Det bör för övrigt övervägas
            om inte över­klaganderätten i så fall bör utvidgas till att gälla
            fler miljöorganisationer och frilufts­organisationer, som sådana
            med annan associationsrättslig organisationsform. Det är t.ex.
            inte självklart att väletablerade organisationer som Världsnaturfonden
            eller Greenpeace inte ska ha rätt att begära rättslig prövning
            av miljöpåverkande beslut.
          </p>
          <p xml:id="i-TMYY1D9h4xoyye7HmMvm5A">
            De utvärderingar som gjorts visar att miljöorganisationerna har
            använt den talerätt de tillerkänts enligt miljöbalken på ett ansvarsfullt
            sätt och att ärendena tillförts sak­kunskap som annars inte kommit
            myndigheterna tillhanda. Miljöorganisationernas agerande har också
            varit viktigt för att utveckla praxis och påvisa brister i regelverket.
            De rättsvårdande myndigheterna har uppskattat miljöorganisationernas
            seriösa användning av talerätten. Det rör sig sammanlagt om en
            förhållandevis försumbar andel av mängden överklaganden.
          </p>
          <p xml:id="i-HvTUjcYxkUdoLqaGmEAWq7">
            De allra flesta avverkningar som sker i dag är endast anmälningspliktiga
            och blir inte föremål för överklagbara beslut. I ett yttrande
            över en rapport om den nationella implementeringen av Århuskonventionen
            påtalar juridiska fakulteten vid Uppsala universitet det förhållandet
            att miljöorganisationerna inte rättsligt kan utmana myndighetspassivitet.
            Sådan rätt finns i flera andra länder och är ett av Århuskonven­tionens
            krav på access to justice (rätt till rättslig prövning) för miljöorganisationer.
          </p>
          <p xml:id="i-XeF42seDVgSkCD2cxpK2mM">
            Miljöpartiet anser att miljöorganisationernas talerätt i Sverige
            bör utvidgas för att vara i nivå med de mest utvecklade länderna
            på området. Talerätten bör också omfatta skogsrelaterade miljöfrågor.
            Miljöpartiet anser att ideella miljö- och frilufts­organisationer
            bör få en allmängiltig möjlighet att bl.a. utmana myndigheters
            beslut och underlåtenheter. Vikten av en sådan ändring understryks
            av rapporter om fall där myndigheterna inte reagerat på avverkningsanmälan
            av skyddsvärd skog på grund av brist på resurser.
          </p>
          <p xml:id="i-38kdiAmcAcvhqHjTwEz5he">
            Därför bör miljöorganisationer få rätt att föra talan även i
            anmälningsärenden enligt skogsvårdslagen, genom en regel som innebär
            att en miljöorganisation ska ha rätt att begära att Skogsstyrelsen
            förelägger villkor om naturvårdshänsyn eller förbud mot avverkning
            vid anmälan om avverkning och andra åtgärder enligt skogsvårds­förordningen.
            En sådan begäran ska följas av ett beslut av Skogsstyrelsen som
            om beslutet gått miljöorganisationen emot ska kunna överklagas
            till miljödomstol i första instans och Miljööverdomstolen i andra
            instans.
          </p>
          <p xml:id="i-EWaCRNkTqVkWMiXYb1ks8m">
            För att inte en sådan talerätt för miljöorganisationer ska bli
            meningslös bör en ny regel föras in i Skogsstyrelsen att den anmälda
            åtgärden inte får genomföras förrän ärendet är avgjort och att
            Skogsstyrelsen omedelbart ska meddela markägaren detta i form
            av ett föreläggande kombinerat med vite.
          </p>
          <p xml:id="i-JLji4RBRcQFHRXRvzjugi2">
            För att underlätta allmänhetens och miljöorganisationernas insyn
            i skogsbruket, bör vidare anmälningar om avverkning m.m. senast
            en vecka efter att dessa inkommit till Skogsstyrelsen föras in
            i en databas som ska vara sökbar för alla via Internet.
          </p>
          <head xml:id="i-YMmMkrVgPnrBN5J3RV3oAx" type="h1">
            5 Ökad produktion av biomassa
          </head>
          <head xml:id="i-K4g5fBWzSLdbeyJB1dXTZQ" type="h2">
            5.1 Investering för ökad tillväxt
          </head>
          <p xml:id="i-K5S2srU653WDPozyNiama4">
            Regeringen tar som nämnts sin utgångspunkt i skogsindustrins
            fortsatt höga efterfrågan på råvara i konkurrens med ökande efterfrågan
            på skogsråvara för andra ändamål, som t.ex. energi. Propositionen
            anger att skogsindustrins fortsatt stora behov av en jämn tillgång
            på högkvalitativ skogsråvara till internationellt konkurrenskraftiga
            priser är viktigt att beakta vid utformningen av styrmedel i miljöpolitiken.
            Det är inte helt klart hur detta ska tolkas, men det ligger nära
            till hands att befara att regeringen därmed menar att produktion
            för att tillgodose kortsiktiga ekonomiska intressen ska prioriteras
            före miljömålet. Industrins eventuella överkapacitet i förhållande
            till råvarubasen varken nämns eller problematiseras (se inledningen
            ovan).
          </p>
          <p xml:id="i-NEgbiMYeaD3kat34WY2AF9">
            Regeringen har dragit ned pengarna till biologisk mångfald för
            att få resurser till sin klimatmiljard. Att satsa dessa resurser
            på ökat uttag av råvara från skogen är att på ett flagrant sätt
            frångå principen om två jämställda mål i skogspolitiken. Det är
            vidare oklart vad klimateffekten av de föreslagna skogsbruksåtgärderna
            blir.
          </p>
          <p xml:id="i-L6A72ZPTv2QEHJvhW32gkC">
            Regeringen återger optimistiska uppskattningar av produktionspotentialen
            och räknar upp ett antal åtgärder för att öka produktion och uttag
            av skogsråvara som är förenliga med dagens regelverk. Propositionens
            skrivningar om miljöhänsyn är betydligt vagare. Regeringen tycks
            heller inte ha reflekterat över att marknadens ökade efterfrågan
            på skogsråvara kan leda till att miljöhänsynen hamnar ännu mer
            på efterkälken, om inte dessa backas upp av kraftigt stärkta styrmedel.
            Miljöpartiet anser att regelverket tar för lite hänsyn till miljömålen
            inom skogsskötseln. Detta måste rättas till innan regeringen pressar
            på för ökad produktion. Annars frångår man principen om två jämställda
            mål.
          </p>
          <head xml:id="i-Jo6hDvEemxcucUDXXRadL2" type="h2">
            5.2 Rådgivning för ökad produktion mer Smör, egenkontroll eller
            skötselplan
          </head>
          <p xml:id="i-7ACBkMobrbwj98m2LXchBn">
            Regeringen redovisar att man avser att ge Skogsstyrelsen i uppdrag
            att öka sin rådgivning och information i syfte att öka tillväxten
            i skogen. Om inte sådana insatser balanseras av ökad information
            och rådgivning att stärka miljöhänsynen förstärks i stället en
            obalans i skogsbruket till förmån för produktionen. De produktionshöjande
            insatserna kommer att finansieras genom klimatmiljarden. Det understryker
            vikten av att de föreslagna åtgärdernas klimatpåverkan analyseras
            grundligt i förväg.
          </p>
          <p xml:id="i-32yqGaPjVkLLqACFpQtSyV">
            I propositionen anges att skogsägare behöver, precis som alla
            verksamhetsutövare, planera och följa upp sin verksamhet så att
            den är affärsmässig och ekonomisk, ekologiskt, socialt och kulturellt
            hållbar. Enligt miljöbalken ska alla som bedriver verksamhet med
            miljöpåverkan planera och kontrollera den. I ansvaret ingår en
            skyldighet att skaffa sig den kunskap som behövs för att ta erforderliga
            miljöhänsyn. Verksamhetsutövaren bär ansvaret för egenkontrollen.
            Tillsynsmyndigheten ska utöva tillsyn över verksamheten, men bra
            egenkontroll brukar minska behovet av tillsyn. Både svenska och
            europeiska regler utgår från att tillsynen finansieras genom avgifter.
          </p>
          <p xml:id="i-BPKxHEEX1JJvdUtKrpW3NU">
            För just skoglig verksamhet gäller dock en annan ordning. För
            att delvis kompensera detta har ställts krav på att skogsägare
            ska ha en skogs- och miljöredovisning (Smör) för sin brukningsenhet.
            Regeringen föreslår nu som nämnts att kravet avskaffas. Propositionen
            diskuterar betydelsen av en naturvårdsanpassad skogsbruksplan.
            Regeringen avvisar förslaget, men föreslår inget alternativ eller
            incitament för mark­ägaren att skaffa motsvarigheten till egenkontrollen
            som finns enligt miljöbalkens regler. Regeringen konstaterar att
            många skogsägare saknar aktuella kunskaper om sina skogsfastigheter.
            Det är kunskaper som behövs för att leva upp till de krav som
            ställs på hänsyn till natur- och kulturmiljövårdens intressen.
            Det är kunskaper som behövs för att frihet under ansvar ska fungera.
            Ändå avvisar regeringen utredningens förslag om krav på skogsbruksplan
            med argumentet att ett sådant krav inte skulle vara förenligt
            med skogspolitikens inriktning mot frihet under ansvar. Inga verkningsfulla
            åtgärder föreslås för att det ska fungera bättre.
          </p>
          <p xml:id="i-81XnqHrQNijBs6WmyxBiNE">
            Miljöpartiet anser som tidigare nämnts att Smör bör utvecklas
            för att närma sig t.ex. ett egenkontrollprogram eller en skötselplan
            som omfattar både produktion och miljö­hänsyn.
          </p>
          <head xml:id="i-KR6NCCexm3gXyJpjsnQc22" type="h2">
            5.3 Växtodlingsmaterial
          </head>
          <p xml:id="i-B9XJ9cAzZcD5VNCMmZjNQc">
            Regeringen föreslår att föryngring med gran och tall normalt
            bör ske med förädlat föryngringsmaterial från t.ex. fröplantager.
            Detta innebär ytterligare ett steg mot mindre biologisk mångfald.
            Det blir inte enbart mer av monokulturer, det blir dessutom monokulturer
            med en mindre genetisk spridning. Detta motverkar också en anpassning
            till ett framtida förändrat klimat, eftersom en mer ensartad skog
            blir mer sårbar för förändringar. Det är därför tveksamt att finansiera
            forskning om detta med medel från klimatmiljarden. Det kan vidare
            ifrågasättas om det är lämpligt att styra forsknings- och utvecklingsmedel
            från Forskningsrådet för miljö, areella näringar och samhällsbygge
            (Formas) till just skogsbrukets forskningsinstitut, Skogsforsk,
            för att ta fram riktlinjer för användning av förädlat föryngringsmaterial.
          </p>
          <p xml:id="i-JDdRps5T1SZL9yp4udMzxb">
            Miljöpartiet anser att vid beslut om förädlat föryngringsmaterial
            ska stor hänsyn tas till de ökade kraven på genetisk variation
            och biologisk mångfald som behövs för en anpassning till klimatförändringen.
          </p>
          <head xml:id="i-ExLQydMmAFNcjqayDTTyGd" type="h2">
            5.4 Skog, klövvilt och rovdjur
          </head>
          <p xml:id="i-XkvQ1gcsaFenrweYPcqwHy">
            En färsk utredning har föreslagit bl.a. att viltförvaltningsområden
            ska ha gränser som bestäms av naturliga barriärer för vilt. Regeringen
            avvisar förslaget, på oklara grunder. Regeringens analys är för
            snäv, eftersom den begränsar sig till virkesproduktion, älgen
            och jägare. Det bör övervägas om inte klövviltstammarna bör anpassas
            till en sådan nivå att lövträd som asp, sälg och rönn kan utvecklas
            och bli fullvuxna träd och skadorna på tall och annat gagnvirke
            blir lägre än i dag. En helhetssyn måste också ta större hänsyn
            till andra aspekter, som t.ex. rovdjurens roll.
          </p>
          <head xml:id="i-FwH8Kuk41j4JzVuV4DJaiw" type="h2">
            5.5 Skogsgödsling
          </head>
          <p xml:id="i-4RnPQxMeB8e8fpREHXDSQg">
            Regeringen skriver positivt om ökad skogsmarksgödsling med i
            första hand kväve. Syftet är att öka virkesproduktionen, vilket
            är önskvärt av klimatskäl. I jordbruket är just kvävegödslingen
            en av de stora källorna till klimatgasutsläpp. En del av kvävet
            avgår lätt som lustgas, som är en betydligt starkare växthusgas
            än koldioxid. Dessutom är konstgödsel normalt fossilberoende vid
            framställningen.
          </p>
          <p xml:id="i-Y12YJB4JAVMhTKssWHES3S">
            Skogstillväxt kan förväntas öka redan på grund av klimatförändringen
            som leder till varmare väder, längre vegetationsperioder och en
            ökad halt av koldioxid i atmosfären. Tillförseln av kväve genom
            luften fortsätter och bidrar till problemet med över­gödningen.
          </p>
          <p xml:id="i-TAHtKgZmErhdb1Tpxm65yc">
            Kvävegödningen av skogsmark skadar dessutom den biologiska mångfalden
            och ekosystemens funktion. De nordiska skogarna är naturligt kvävefattiga,
            och de organismer som finns i skogarna är anpassade till denna
            kvävefattiga miljö. Forskare har visat att sammansättningen av
            mykorrhizasvampar i skogsnaturen ändras vid tillförsel av kväve.
            Vissa sällsynta arter av t.ex. spindelskivlingar slås ut och ersätts
            av mer kvävetåliga arter som pepparriska. Kvävegödning av skogsmark
            skadar också de naturliga kvävefixerande organismerna som vi har
            i de nordiska skogarna. Det handlar om marklevande lavar som torsklav,
            men även blågröna alger i bladvecken i mossar, som exempel på
            den känsliga väven som finns i vår natur. Det skadar med andra
            ord de naturliga biologiska processerna i strid med både miljömålen
            och internationella åtaganden.
          </p>
          <p xml:id="i-FrKSiw3QBfaDBnxwtBJ2hf">
            Ökad kvävegödsling kan alltså påverka flera miljömål negativt,
            inklusive klimat­målet. Ökad kvävegödsling av skogsmark bör avvisas
            tills det finns underlag som visar att gödslingen inte bidrar
            till ökande utsläpp av växthusgaser totalt samt att gödslingen
            är förenlig med bättre uppfyllelse av andra berörda miljömål.
          </p>
          <head xml:id="i-R5mdg71QCyQaRaTGsvJMqz" type="h2">
            5.6 Diken i skogsmark
          </head>
          <p xml:id="i-AUNfZkocumf6pZ9DCsQwdC">
            Regeringen vill i praktiken öppna för mer dikesrensning. Skogsbruket
            har i många fall varit orsaken till utdikning och förstörelse
            av våtmarker och sumpskogar. Många hotade arter är beroende av
            just våtmarks- och sumpskogs­biotoper. Områdena fungerar som ersättningsbiotoper
            för arter som trängts undan från torrare områden av skogsbruket.
          </p>
          <p xml:id="i-BQcFHEkxRpUPiCxw7ZMjSx">
            Utdikningen är inte bara ett problem för naturvården utan också
            i hög grad en miljöfråga. Våtmarker och sumpskogar fungerar som
            naturliga kvävefällor eftersom nitrat reduceras till ofarlig kvävgas
            i den syrefattiga miljön. Numera är skogsdikning men inte skyddsdikning
            tillståndspliktig enligt 18 c § naturvårdslagen (1964:822), trots
            att skyddsdikning ofta innebär att diken dras genom våtmarksområden.
          </p>
          <p xml:id="i-Dnkkpt4gJDG1qvU2qNCGf3">
            Miljöpartiet anser att även skyddsdikningen bör göras tillståndspliktig
            och att det generella dikningsförbudet som nu gäller i södra Sverige
            ska gälla överallt. Ökad skogsproduktion bör vidare inte räcka
            som särskilt skäl för att få dispens från förbudet mot nydikning.
            Större hänsyn bör tas till konsekvenserna för utsläpp av växthusgaser
            och andra miljömål. Detsamma gäller också för dikesrensning, särskilt
            på dikad torvmark.
          </p>
          <p xml:id="i-KG6fFpbnzmmanAGm1W83D6">
            Miljöpartiet anser att dikning bör minska tills klimateffekter
            och övriga miljöeffekter av dikning har analyserats.
          </p>
          <head xml:id="i-NLDnfMTqgqSyhAnNvqt6xd" type="h2">
            5.7 Ökat uttag av biobränsle från skogen
          </head>
          <p xml:id="i-MFoBD2TmWLQ16zbo4j8p1i">
            Miljöpartiet anser att det går att öka uttaget av biobränsle
            från skogen, men att det måste göras varsamt, med förnuft och
            med hänsyn till miljömålen.
          </p>
          <p xml:id="i-N8znTtALGbZHoUvRNpqVvz">
            Stubbutvinning är för närvarande inte tillåtet. Miljöanalys enligt
            skogsvårdslagen behövs. Underlag för regeringens slutsats att
            stubbutvinning kan vara en lämplig metod för att öka uttaget av
            biomassa från skogen saknas. En stor del av den döda ved som finns
            kvar efter avverkning finns i form av stubbar. Bristen på död
            ved kommer att förvärras om stubbutvinning tillåts utan andra
            kompenserande åtgärder. Underlag för att godkänna stubbutvinning
            saknas. Beroende på markförhållanden kan stubbutvinning vara negativ
            ur klimatsynpunkt. Eventuell stubbutvinning bör endast få ske
            efter dispens.
          </p>
          <p xml:id="i-YGkzL9cNCkhzABNc94wL7o">
            Ökat uttag av röjningsavfall är ett mycket bättre alternativ.
          </p>
          <p xml:id="i-3vjbn5SvC3HdwKNzNCPArB">
            Vid ökat uttag av biobränsle från skogen måste stor hänsyn tas
            till miljöaspekter som behovet av död ved och skogsmarkens långsiktiga
            näringsbalans.
          </p>
          <head xml:id="i-xrJGD1af5dAmUV8zt46sr" type="h2">
            5.8 Utländska trädarter
          </head>
          <p xml:id="i-WjCnprkVa81fi9HgNRU935">
            Regeringen vill att gränsen för contortatallen ska utvärderas
            mot bakgrund av ny kunskap. Miljöpartiet vill påpeka att denna
            kunskap är begränsad. Contortan började användas i stor skala
            i Sverige först på 1970-talet. Det har inte ens gått en skogs­generation
            ännu. Det finns fortfarande stora osäkerheter kring t.ex. virkeskvaliteten
            och konsekvenser för biodiversiteten. Underlag för en uppluckring
            av contortagränsen saknas.
          </p>
          <p xml:id="i-JTqdGBX2nSB2QVXCgX86f5">
            Miljöpartiet anser att försiktighetsprincipen ska vara styrande
            vid beslut om introduktion av främmande trädarter.
          </p>
          <head xml:id="i-wturXrynLrLtJGDALykfH" type="h2">
            5.9 Intensivskogsbruk
          </head>
          <p xml:id="i-VMryQYUYCF1Df1GxKWS1Nk">
            Miljöpartiet vill betona vikten av varsamhet vid intensivskogsbruk.
            Beroende på markens egenskaper kan intensivskogsbruk t.ex. leda
            till ökade utsläpp av växthusgaser. Å andra sidan kan t.ex. odling
            av salix på särskilt kolintensiva jordbruksmarker innebära mindre
            markberedning och därmed mindre koldioxidutsläpp. Ökande priser
            på jordbruksprodukter som spannmål kan minska tillgängliga lämpliga
            arealer för intensiv­skogsbruk.
          </p>
          <head xml:id="i-HAQyo6oUAztF7UeNLxqzxk" type="h2">
            5.10 Högre värden med längre omloppstider
          </head>
          <p xml:id="i-REwxuv4XoaWXvK4rkQrp4Q">
            Värdet av skogens produktion kan ökas genom att man tar ut mer
            råvara från skogen eller höjer kvaliteten på den råvara som produceras.
            Regeringen har i ett annat sammanhang framfört att en ökad efterfrågan
            på virke för förädling av sågtimmer skulle innebära en förskjutning
            mot en genomsnittligt högre avverkningsålder. Det förklaras med
            att sågverken, jämfört med t.ex. massaindustrin, har behov av
            andra kvaliteter och grövre virkesdimensioner. Förädlingsvärdet
            ökar. Dessutom kan längre omloppstider bidra med miljövärden till
            ökad biologisk mångfald och sociala värden.
          </p>
          <head xml:id="i-5fcedbgKfx4z3U3zNMngSe" type="h1">
            6 Biologisk mångfald och kulturmiljöer
          </head>
          <head xml:id="i-U7B7t3YvvgbDoGcc8YKn94" type="h2">
            6.1 Natur- och kulturmiljövärden
          </head>
          <p xml:id="i-M646T3HcFDwcJdqY7o4oPQ">
            Regeringens skrivningar illustrerar att miljömålet är för snävt
            formulerat i portal­paragrafen. Ekosystemtjänster ska nyttjas,
            men det enda naturmiljömålet som ska bevaras är biologisk mångfald.
            Miljömålet för skogen bör som nämnts vara mycket mer än så.
          </p>
          <head xml:id="i-GNskqUbxA9YiuCwTjvaZAn" type="h2">
            6.2 Skogen och vatten
          </head>
          <p xml:id="i-6e2Le54Fc83gN9r6sNqEAj">
            Skogsutredningen föreslog i september 2006 att regeringen skulle
            ge Skogsstyrelsen i uppdrag att revidera föreskrifterna till skogsvårdslagens
            hänsynsparagraf så att hänsyn även skulle tas till mark- och vattenvårdens
            intressen. Regeringen lämnade tre uppdrag till Skogsstyrelsen
            i juli 2007, men dessa handlade om minskade krav på skogs­näringens
            miljöinformationsinhämtning samt åtgärder för att öka produktionen.
            Uppdrag för att stärka hänsynen till vatten lämnades först i mars
            2008. I uppdraget ingår att redovisa bl.a. effekter på utbudet
            av virke och bioenergi från skogen. I uppdraget ingår inte att
            redovisa eventuella synergieffekter med andra miljömål. Hanteringen
            illustrerar tydligt regeringens prioritering av produktionsmålet
            framför miljömålet.
          </p>
          <p xml:id="i-Vun4Ts2C6Sa5ctrGHmNQMZ">
            Det pågår ett intensivt arbete med att införliva EU:s vattendirektiv
            i svensk lag­stiftning och förvaltning. Arbetet är försenat. Det
            är högst osäkert om Sverige kommer att klara kravet att nå god
            vattenstatus inom utsatt tid, till 2015. Arbetet med EU:s miljökvalitetsnormer
            har också visat att den svenska förvaltningsmodellen har haft
            klara svårigheter att klara kraven. Starkare instrument behövs
            för att åtgärdsprogram ska uppnå resultat.
          </p>
          <p xml:id="i-C5qV6mdxvznnKoHoAidsbe">
            Utredningen om åtgärdsprogram lämnade redan 2005 förslag på starkare
            instrument för att genomföra åtgärdsprogrammen effektivare (SOU
            2005:113). Utredningens förslag har under längre tid beretts inom
            Regeringskansliet. Det är angeläget att regel­verket tydliggörs
            så att bl.a. skogsnäringen kan börja vidta de åtgärder som behövs
            för att klara vattendirektivets krav. Styrmedelsförslagen bör
            tas upp från långbänken.
          </p>
          <head xml:id="i-XgRMkvyVNNzSPHdapGF1Bz" type="h2">
            6.3 Hänsyn till natur- och kulturmiljövärden i skogen
          </head>
          <p xml:id="i-NTkcpDKmCUBVkhACuZUDcX">
            Regeringen konstaterar att det är stora brister i den generella
            hänsynen. Ansvaret läggs implicit på Skogsstyrelsen. Åtgärdsförslagen
            handlar nämligen om att Skogs­styrelsen ska utveckla sin information
            till näringen, förbättra sin kommunikation med näringen, utveckla
            sin dialog med näringen och tillhandahålla kompetensutveckling
            för näringen. Regeringen föreslår att Skogsstyrelsen förstärker
            informationen till berörda parter om sina uppföljningsmetoder.
            Skogsstyrelsen ska utveckla dialogen med näringen om inventeringsmetoder
            som används.
          </p>
          <p xml:id="i-VxY9LwDhk48tgGYXc9SfCC">
            Genom medel från landsbygdsprogrammet kan staten och EU komma
            att stå för informationssatsningar på skogsområdet till både markägare
            och entreprenörer, som markägare anlitar, rörande frågor som näringsidkare
            i andra branscher ibland förväntas stå för själva.
          </p>
          <p xml:id="i-5rif9QFNQ2NU6R56v12KaE">
            Eftersom det inte bara är brist på kunskap som är skälet till
            att näringen inte klarar lagkraven behövs dock också andra styrmedel.
            Uppdraget till Skogsstyrelsen att ta fram en strategi för ökad
            generell hänsyn bör kompletteras med uppdrag att ta fram förslag
            till verksamma och kostnadseffektiva styrmedel för att förbättra
            hänsynen. Det bör också bli lättare för skogsägare att testa andra
            metoder än trakthyggesbruk. En skogs­brukets motsvarighet till
            den utveckling som skett inom det ekologiska lantbruket skulle
            vara önskvärt och bör främjas.
          </p>
          <head xml:id="i-5mfwxjCWLioK1i3X4eenrr" type="h2">
            6.4 Skydd av skogsmark
          </head>
          <head xml:id="i-69ZGQTnxwWwN86mP34LQW1" type="h3">
            6.4.1 Metsoprogrammet
          </head>
          <p xml:id="i-Lfu9n1XTMCj7fQauoBZCe">
            Regeringen har visat stort intresse för det finska biodiversitetsprogrammet
            Metso. I propositionen motiveras intresset med kritik mot att
            befintliga arbetsformer i Sverige inte i tillräckligt hög grad
            tagit hänsyn till markägarnas intressen.
          </p>
          <p xml:id="i-45MTsakC4Dmw2V2wZzzmRE">
            Miljöpartiet delar regeringens syn att de föreslagna metoderna
            ska utvärderas utifrån hur de bidrar till förbättrad måluppfyllelse
            och kostnadseffektivitet. Naturskydds­föreningen har dels tagit
            del av en officiell finsk utvärdering av programmet, dels låtit
            göra en egen granskning. Slutsatsen i rapporten Naturvärden att
            hyra är att programmet har varit flera gånger dyrare än de svenska
            insatserna per skyddad hektar och år. Det har inte heller skyddat
            särskilt mycket skog. Dessutom försvåras planering och uppbyggnad
            av ett nätverk med tillräckligt stora och samman­hängande områden.
            Föreningen anser att ett överförande av det finska systemet dessutom
            skulle riskera att slå sönder det system som nu existerar och
            fungerar i Sverige.
          </p>
          <head xml:id="i-LSXHia9e1z4PdMNXgHVh5d" type="h3">
            6.4.2 Miljöbalkens ersättningsregler samt värdering
          </head>
          <p xml:id="i-2zzUHZAJBi67XbLvKJbmAL">
            Expropriationslagens ersättningsregler ses nu över av Utredningen
            om expropriations­ersättning. Vid översynen bör en jämförelse
            göras med principen att förorenaren ska betala, en central princip
            inom miljöpolitiken både nationellt och internationellt.
          </p>
          <head xml:id="i-6dcLsYQZNNRzscDJRHwXGS" type="h3">
            6.4.3 Skyddad skog på statlig mark
          </head>
          <p xml:id="i-TyT1mxJKLQ5QEk5467RvAU">
            Miljöpartiet anser att staten som skogsägare frivilligt och utan
            ersättning ska avstå från skogsbruk i skyddsvärd skog inom sitt
            ägande och som erhålls genom markbyten. Mycket av den skog som
            Naturvårdsverket identifierat genom sin inventering av skyddsvärd
            skog på statlig mark är av urskogstyp, huggs den ner går den inte
            lätt att återskapa. Formellt skydd genom reservatsbildning bör
            dock hanteras efter Naturvårds­verkets och länsstyrelsens prioriteringar
            också på de statligt ägda skogarna.
          </p>
          <p xml:id="i-9F2KxkmXtPLUKchL69LYYs">
            De urskogsartade skogarna på Sveaskogs mark (som identifierades
            i Snusinventeringen) bör avsättas som reservat utan att belasta
            reservatsanslaget. För Svea­skogs del kan detta fordra förtydliganden
            i ägardirektiv och justering av avkastnings­krav så att avkastningskrav
            inte gäller för de marker som avsatts. På motsvarande sätt bör
            de urskogsartade skogarna som Snusinventeringen identifierade
            på Fastighets­verkets mark avsättas som reservat utan att belasta
            reservatsanslaget. Därmed kan en onödig rundgång i statens finanser
            undvikas.
          </p>
          <head xml:id="i-VsjR2y617T46Guxud9WzQv" type="h3">
            6.4.4 Ökad lokal delaktighet
          </head>
          <p xml:id="i-3VWy1iEmztEbrHtP7ntrAU">
            Miljöpartiet instämmer i regeringens bedömning att betydelsen
            av lokal delaktighet bör lyftas fram i skogsskötseln. Lokal delaktighet
            ska dock inte likställas med ökat inflytande för markägarna. Dels
            är många ägare inte längre bosatta nära skogsobjekten, dels finns
            andra lokala intressenter vars delaktighet bör främjas. Det kan
            gälla både friluftslivet och den ideella miljörörelsen. Lokalt
            aktiva i den ideella miljörörelsen besitter ofta kunskaper om
            naturvärden som bör tas bättre tillvara vid beslut om avverkning,
            avsättning och skydd.
          </p>
          <head xml:id="i-6wqCrqqNATgVvnFFgqfWf6" type="h3">
            6.4.5 Akuta åtgärder för bevarandet av skyddsvärda områden
          </head>
          <p xml:id="i-Tw6cxLautCviS7PhprnVsE">
            Regeringen konstaterar att de s.k. värdekärnorna är väsentliga
            för den biologiska mångfalden och att bevarandet av värdekärnor
            är mer kostnadseffektiv än att låta värdekärnorna avverkas. Ändå
            saknas förslag till åtgärder för att förhindra att skog med särskilt
            höga naturvärden avverkas innan den kan skyddas, trots att sådana
            avverkningar sker och behovet är akut. Situationen förvärras av
            de höga priserna på skogsråvara. Privatskogsbruket har tidigare
            haft ett moratorium för avverkning av nyckelbiotoper till dess
            staten hinner i kapp med skyddsarbetet. Miljöpartiet anser att
            förekomsten av nyckelbiotoper ska vara offentliga handlingar samt
            att de ska ges det skydd som krävs för deras bevarande. Det fordrar
            i sin tur att Skogsstyrelsen ska ges tillräckliga resurser för
            att kunna göra biotopskydd eller naturvårdsavtal för områden som
            inte redan är skyddade.
          </p>
          <p xml:id="i-RaXHkxCUan4PDEowvzUTtu">
            Regeringen bör ge Skogsstyrelsen och Naturvårdsverket i uppdrag
            att skyndsamt ta fram förslag till åtgärder för att stoppa det
            akuta hotet om avverkning av skogar med särskilt höga skyddsvärden.
            Ett exempel, en utvecklad talerätt för miljöorganisationer, har
            diskuterats utförligt ovan.
          </p>
          <head xml:id="i-Pz65Ginyn1ZXTBKJhJsh9y" type="h2">
            6.5 Förbättrad uppföljning av frivilliga avsättningar
          </head>
          <p xml:id="i-BoWRQAHV4ztLDtKEPcNjEq">
            Miljöpartiet delar regeringens bedömning att uppföljningen av
            de frivilliga avsättningarnas omfattning, kvalitet och långsiktighet
            bör förstärkas. Regeringen poängterar att incitament för skogsbruket
            att avsätta områden för biologisk mångfald delvis är en följd
            av marknadens efterfrågan som kanaliseras och kommer till uttryck
            genom certifieringssystemen. Dessa system kan behöva ta ökad hänsyn
            till avsättningarnas kvalitet och långsiktighet.
          </p>
          <p xml:id="i-LS3oucHMR8LQahuJ5HkR2c">
            Det är också en brist att de frivilliga avsättningarna inte redovisas
            tydligare. Skogsbolagen, särskilt de statliga ägarna, ska erbjuda
            full insyn och öppenhet kring sina frivilligt avsatta arealer.
            Öppenheten garanterar att skyddet blir varaktigt och inte hoppar
            runt mellan olika arealer för att möjliggöra avverkning. Ökad
            öppenhet ger också bättre möjligheter att nås av och ta vara på
            den kunskap som utomstående, t.ex. lokalt boende, har om var höga
            naturvärden finns. Öppenhet är nödvändigt för de frivilliga avsättningarnas
            trovärdighet. Om inte dessa avsättningar håller tillräcklig kvalitet
            ökar behovet av andra skyddsformer.
          </p>
          <head xml:id="i-N1G6WXyZjG1JThxijGvPyZ" type="h2">
            6.6 Vård och skötsel av natur- och kulturmiljövärden i skogen
          </head>
          <p xml:id="i-ExAaFrwUvVq3s3XFGJbJL1">
            Skötseln har varit eftersatt i många skyddade områden. Det är
            självfallet viktigt att skötseln görs på ett kostnadseffektivt
            sätt. Det är väsentligt för statens trovärdighet i näringen och
            bygden att de skyddade områdena sköts väl. Detta bör beaktas vid
            medelstilldelningen.
          </p>
          <head xml:id="i-THgzchFcFs3VRe7mKVa2CN" type="h1">
            7 Skogens sociala värden
          </head>
          <p xml:id="i-SE3RmvzhRiqe7mQuCP9U3g">
            Utredningen föreslog att 30 § skogsvårdslagen bör utvecklas med
            avseende på sociala värden. Regeringen tar stor hänsyn till de
            sociala värden som är kopplade till jakten (avsnitt 6.4) men tonar
            i övrigt ned skogens sociala värden. Miljöpartiet tycker att regeringen
            har avfärdat utredningens förslag väl lättvindigt och utan att
            lämna tillräckligt långtgående egna förslag på åtgärder för att
            stärka de sociala värdenas ställning.
          </p>
          <p xml:id="i-FQ85RFGxEeZYC7wbBr7rcv">
            Det är viktigt att värna om skogens sociala värden, för rekreation
            och folkhälsa. Dessa är viktiga både för stadsbor och för boende
            på landsbygden. Ofta har närboende starka känslor för sin skog
            som de ibland under många år ofta vistats i. En skog som är mer
            mångfasetterad och variationsrik, både vad gäller ålder och sammansättning,
            erbjuder rikare naturupplevelser. Den kan samtidigt vara bättre
            för den biologiska mångfalden och de andra miljömålen. Den kan
            minska sårbarhet för följderna av kommande klimatförändringar
            och samtidigt på sikt vara väl så bra ur produktions­synpunkt.
          </p>
          <p xml:id="i-8svMYf1CYf7Cfg5FGhzqWA">
            Ett program för gröna jobb för natur- och kulturvårdande insatser
            eller skogsröjning kan erbjuda arbetstillfällen som är särskilt
            viktiga för vissa utsatta grupper, vilket visats av samarbetsprojektet
            mellan AMS och Skogsstyrelsen för långtidsarbetslösa.
          </p>
          <p xml:id="i-G8zugNxB85Q4zJnEP1nSuJ">
            Omsorg om skogens sociala värden går oftast hand i hand med omsorg
            om natur- och kulturvärden och kan vara till fördel för produktionen
            på sikt vid klimatförändringar.
          </p>
          <p xml:id="i-S8mhYeNMWYzVTfBxxKN73s">
            De sociala aspekterna bör prioriteras högre i skogspolitiken
            och vid val av skötselmetoder.
          </p>
          <head xml:id="i-NYL9tjBb35YuWWfJE63EGA" type="h1">
            8 Skogens roll i en framtida klimatöverenskommelse
          </head>
          <p xml:id="i-FDkfwp46fASvSPhFDUfNnU">
            Miljöpartiet delar regeringens bedömning att det är viktigt att
            dra in skogsskötsel i en framtida klimatöverenskommelse. Det är
            då väsentligt att andra miljöhänsyn än klimat ges tillräcklig
            tyngd. I fattiga länder är det särskilt viktigt att också beakta
            skogens sociala värden.
          </p>
        </div>
        <div xml:id="i-QLah6s1BP1zKwGfjjHtj2F" type="motSignatures">
          <list xml:id="i-RY64Qz5HKScJ4A6AfEdkXM">
            <item xml:id="i-MnT9y6bPGXC23hZ1pKQHWW" who="i-UFTZBKNRWWLXUXAtcCcVfH">
              Tina Ehn (mp)
            </item>
            <item xml:id="i-UZengD9Wy79gAyFZ8AdgAJ" who="i-C2s3YhmmVmNkgvznmmnD4x">
              Per Bolund (mp)
            </item>
            <item xml:id="i-Fmmz89BWjTMA8jnJzz3vCg" who="i-5QNmudGpnjjRJCTYzakn9H">
              Karin Svensson Smith (mp)
            </item>
          </list>
        </div>
      </div>
    </body>
  </text>
</TEI>
