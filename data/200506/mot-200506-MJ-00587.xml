<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_587/mot_200506_MJ_587-0001.pdf"/>
      <div type="motHeader" xml:id="i-3cpJNmzuCLs7gGHBtB17Fw">
        <div type="motTitle" xml:id="i-RpnyfPHSLfZegNBTDjctVH"/>
        <div type="motSubmissionInfo" xml:id="i-NGt1oXiDddTqDapG5AtvPb"/>
      </div>
      <div type="motBody" xml:id="i-Xr5aGe4XjtZ26oXUCcXd29">
        <div xml:id="i-GNP4zZJDPuywTqJFGothAS">
          <p xml:id="i-Bu7P9FHGp8rmc5V4CgpELq">
            2005/06 mnr: MJ587 pnr: mp659
          </p>
          <p xml:id="i-CsvmHvqm3EaX4vt9zUy6wQ">
            Motion till riksdagen 2005/06:MJ587
          </p>
          <p xml:id="i-GiCTvH9rUvoyqjcSZGWR2G">
            av Ingegerd Saarinen (mp)
          </p>
          <p xml:id="i-YTL51yeCMyq5L3yD4yzT4C">
            Bottentrålning och marina fornlämningar
          </p>
          <p xml:id="i-2A4qToiJUKy2dzjL6Lw5Yk">
            Förslag till riksdagsbeslut
          </p>
          <p xml:id="i-L6zoj4w3K9NCFTNd6m4G4V">
            1. Riksdagen tillkännager för regeringen som sin mening vad i
            motionen anförs om behovet av en mer systematisk genomgång av
            bottentrålningens skador på marina fornlämningar. 2. Riksdagen
            tillkännager för regeringen som sin mening vad i motionen anförs
            om att bottentrålningens skador på marina fornlämningar skall
            beaktas i pilotprojekten om lokal och regional förvaltning av
            fisket. 3. Riksdagen tillkännager för regeringen som sin mening
            vad i motionen anförs om att hänsyn skall tas till behovet av
            skydd mot bottentrålningens skador på marina fornlämningar vid
            val av objekt och skötselföreskrifter för marina reservat.
          </p>
          <p xml:id="i-W8xQTZ5GaV4ofmiNfnmTvf">
            Motivering
          </p>
          <p xml:id="i-EivfY2FMeJHY96H1uwUWAV">
            Det är välbekant att bottentrålning kan ge stora skador på havsbottnen
            och dess liv. Det har också kommit flera larmrapporter om att
            skeppsvrak skadas av bottentrålning. Bottentrålning har av forskare
            beskrivits som ett hot mot den biologiska mångfalden och den mest
            destruktiva av alla mänskliga verksamheter som påverkar havsbotten.
            Slam virvlar upp, bottensittande djur tar stryk, fisken kan förlora
            sina gömställen och så vidare. Bottentrålning har jämförts med
            kalhuggning, med den skillnaden att förstörelse av bottnar går
            djupare och fortare än skogsavverkning. Denna motion handlar dock
            om bottentrålningens konsekvenser för kulturmiljön. Alla fornlämningar,
            även de under vatten, ska vara skyddade av fornminneslagen. Skydd
            av skeppsvrak kan också ha bäring på miljömål som Levande kust
            och skärgård. Men det finns många indikationer på att skeppsvrak
            skadats av bottentrålning. Ett diskussionsunderlag från Statens
            maritima museer innehåller en rad exempel. Ofta handlar det om
            objekt som
          </p>
          <pb facs="riksdagen-motions-pdf/data/200506/mot_200506_MJ_587/mot_200506_MJ_587-0002.pdf"/>
          <p xml:id="i-88wdaGKwaL7vLqHNVtz2Xb">
            2005/06:MJ587
          </p>
          <p xml:id="i-WZcyFGj8Pm38vQHxLSGYdB">
            fastnat i trålen och fiskats upp. Det kan handla om mycket gamla
            fynd som länge varit täckta och skyddade av sand och lera. Undersökningar
            om bottenskador som främst varit inriktade på att kartlägga biologiska
            skador har också i förbifarten noterat skador på skeppsvrak. Skador
            har noterats både i havsmiljön och i insjöar. Trävraken är särskilt
            utsatta. Hittills har skadorna upptäckts mer eller mindre av en
            slump. Olika instanser har varit inblandade, t.ex. Riksantikvarieämbetet,
            Statens maritima museer, Fiskeriverket, länsstyrelser och lokala
            myndigheter. Regeringen bör ge i uppdrag till berörda myndigheter
            att göra en mer systematisk genomgång av problemets omfattning
            samt vid behov föreslå åtgärder för att undvika skadorna. Som
            en följd av kustfiskepropositionen (2003/04:51) har Fiskeriverket
            fått i uppdrag att leda och samordna minst fem projekt som syftar
            till ett utveckla en lokal eller regional samförvaltning av fisket.
            Regeringen bör säkerställa att projekten beaktar behovet av att
            undvika bottentrålningens skador på fornlämningar under vatten.
            I miljömålspropositionen (2004/05:150) föreslår regeringen att
            antalet marina reservat skall ökas med minst 14 stycken till år
            2010. Vid val av skyddsobjekt och framtagning av skötselföreskrifter
            bör hänsyn tas till skydd av fornlämningar från bottentrålning.
          </p>
          <p xml:id="i-TobFDGzZhZCPK2ZVc8i4vh">
            Stockholm den 5 oktober 2005
          </p>
          <p xml:id="i-9D9bRnGskng8ujAFCnG5Dd">
            Ingegerd Saarinen (mp)
          </p>
        </div>
      </div>
    </body>
  </text>
</TEI>
