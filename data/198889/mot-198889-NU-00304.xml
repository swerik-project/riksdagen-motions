<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198889-NU-00304">
  <teiHeader>
    <fileDesc>
      <titleStmt>
        <title>Tekoindustrin</title>
        <author corresp="r-0 i-DYxXbC2LXzL11J2rHdExZh i-DYxXbC2LXzL11J2rHdExZh i-DYxXbC2LXzL11J2rHdExZh">av Hans Nyhage (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tekoindustrin</title>
          <idno type="rdwebb">GC02N304</idno>
          <rs type="number">N304</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GC02N304/text</ref>
          <ref type="dokument_url_html">http://data.riksdagen.se/dokument/GC02N304</ref>
          <ref type="dokumentstatus_url_xml">http://data.riksdagen.se/dokumentstatus/GC02N304</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>av Hans Nyhage</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-DYxXbC2LXzL11J2rHdExZh</idno>
            <name>Hans Nyhage</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-DYxXbC2LXzL11J2rHdExZh</idno>
            <name>Hans Nyhage</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-DYxXbC2LXzL11J2rHdExZh</idno>
            <name>Hans Nyhage</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MqWY346NVmtrzPNcb2R5Jj" type="signed"/>
        <correspContext corresp="i-MqWY346NVmtrzPNcb2R5Jj">
          <note type="signatory" corresp="r-0"/>
          <note type="signatory" corresp="i-DYxXbC2LXzL11J2rHdExZh"/>
          <note type="signatory" corresp="i-DYxXbC2LXzL11J2rHdExZh"/>
          <note type="signatory" corresp="i-DYxXbC2LXzL11J2rHdExZh"/>
        </correspContext>
        <correspAction xml:id="i-PLXdL6uu5tucXjLyhnC66X" type="submission">
          <date when="1989-01-25"/>
        </correspAction>
        <correspAction xml:id="i-Vh4e1pwHjmZxAekBMh5U5x" type="dismissal">
          <date when="1989-02-01"/>
        </correspAction>
        <correspAction xml:id="i-27hLa3qZn8aTEf1Y6AeZYd" type="referral">
          <date when="1989-02-02"/>
        </correspAction>
        <correspAction xml:id="i-XPNGXTmHergiL8tUpsQPvu" type="assigned">
          <date when="2014-11-19"/>
          <time when="18:50:46"/>
        </correspAction>
        <correspContext corresp="i-XPNGXTmHergiL8tUpsQPvu">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198889/mot_198889_n_304/mot_198889_n_304-001.pdf"/>
      <div xml:id="i-G9Gvzd6ACXPRhcwQD18YgF" type="motHeader">
        <div xml:id="i-2vEYLCkRbcPwhZfZSNvTZz" type="motTitle"/>
        <div xml:id="i-MeSDK1yWrjSzt8F8Braz5X" type="motSubmissionInfo"/>
      </div>
      <div xml:id="i-43PLujQnYJPSEmJ4FVQzbm" type="motBody">
        <div xml:id="i-JVZfD5jgGyA4QPJKmukDws">
          <p xml:id="i-M7YTr9HbRujCmXsBGMK2HJ">
            Motion till riksdagen 1988/89:N304
          </p>
          <p xml:id="i-5CrRGcUCok17ELE9ZFQ1U4">
            av Hans Nyhage (m) Tekoindustrin
          </p>
          <p xml:id="i-5rwQiiQvNWRgEfbx6JtzTq">
            Regeringen föreslår i årets budgetproposition under arbetsmarknadsdepar-
            tementet (Bil. 12), att det särskilda sysselsättningsbidraget
            för tillverknings- anställda mellan 50 och 65 år inom tekoindustrin,
            det s.k. äldrestödet, skall upphöra i och med utgången av budgetåret
            1988/89. Därmed föranstaltar socialdemokraterna om ännu en för
            den inhemska tekoindustrin synnerligen negativ och allvarlig åtgärd,
            som i mycket hög grad kommer att drabba Älvsborgs län. Inte ett
            ord härom nämndes före 1988 års val, vilket är typiskt nog. Då
            deklarerades i olika sammanhang från socialdemokratiskt håll om
            nödvändigheten av fortsatta stödåtgärder för tekoindustrin, om
            vikten av fortsatta importrestriktioner, om värdet av en harmonisering
            med EG på i princip alla områden, således även på tekoområdet,
            samt att målet var att hjälpa tekoindustrin att inom överskådlig
            framtid kunna stå på egna ben. Nu — efter valet — vet vi det rätta
            värdet av alla de ovan angivna deklarationerna. Några veckor efter
            valet kom beskedet om att importre- striktionerna, som plötsligt
            blivit till våldsam skada för konsumenterna, måste avvecklas i
            samband med att det nuvarande multifiberavtalet, MFA IV, löper
            ut den 31 juli 1991. Därmed var också det vackra talet om harmonisering
            med EG inte mycket värt längre, i varje fall inte på tekoområdet.
            Nu kommer så slopandet av äldrestödet trots uttryckligt löfte
            från regeringen hösten 1988 om åtgärder för att öka tekoindustrins
            konkur- renskraft inför den hårdare importkonkurrens, som kan
            förväntas 1991. Och till detta föreslås under industridepartementet
            (Bil. 14), att de av riksdagen fastställda, alltjämt gällande
            målen för tekoindustrin — riktmärket skall vara 1978 års produktionsvolym
            och tillförseln på hemmamarknaden skall vara minst 30 Jo — nu
            skall överges. Det är verkligen inte mycket av givna löften och
            gjorda utfästelser, som återstår i dag. Sådan är socialismen!
            Av redovisningen i budgetpropositionen (Bil. 14) framgår, att
            produktio- nen under 1988 har minskat med ca 4 9 för textilindustrin,
            med ca 5 Jo för trikåindustrin och med ca 10 96 för konfektionsindustrin.
            Sysselsättningen inom tekoindustrin har under 1988 minskat med
            ca 500 årsanställda och beräknas under 1989 minska med ytterligare
            ca 800 årsanställda. Lönsamhe- ten inom konfektionsindustrin har,
            enligt en av SIND gjord undersökning, blivit lägre under 1988
            än vad som tidigare förväntades beroende på minskade försäljningsvolymer.
            Med dessa uppgifter som bakgrund bedömer industriministern att
            tekoindustrins situation är gynnsammare än tidigare! Dessvärre
            vittnar verkligheten om att så inte är fallet. Tekoindustrins
            organisationer har med anledning av regeringens proposi-
          </p>
          <p xml:id="i-HU76aRQTqtaica7FCBFHLS">
            1
          </p>
          <pb facs="riksdagen-motions-pdf/data/198889/mot_198889_n_304/mot_198889_n_304-002.pdf"/>
          <p xml:id="i-QovTaefRZNTnsYtZqKzhPn">
            tion om total avreglering av tekoimporten i en skrivelse 1988-11-30
            till regeringen redovisat tekoindustrins situation samt lagt förslag
            om åtgärder. Där konstateras att kostnadsutvecklingen under 1988
            varit mycket ogynnsam för tekoindustrin, vilket i kombination
            med en påtaglig tillförselmättnad och efterfrågedämpning i distributionsledet
            medfört ett brott i lönsamhetsut- vecklingen. Lika ogynnsamt är
            att tekoindustrin efter en mycket lång tid av otillfredsställande
            lönsamhet inte har tillräcklig tillgång till riskvilligt kapital
            för offensiva, framtidsinriktade satsningar. Den skärpta konkurrensen
            med anledning av såväl slopandet av importrestriktionerna som
            fullbordandet av EG:s inre marknad kommer givetvis att ställa
            särskilda krav på svensk tekoindustri, om den skall kunna hävda
            sig. Inför 90-talet står vårt lands tekoindustri inför sin största
            utmaning någonsin. Bristen på riskvilligt kapital gör emellertid
            att de möjligheter som finns inte kan tillvaratas. Även om tekoindustrin
            under senare år uppnått en viss stabilitet, vittnar den i dag
            aktuella situationen om att branschen måste ges möjlighet till
            ytterligare konsolidering samt att särskilda åtgärder är nödvändiga
            för att öka förmågan hos de svenska företagen att kunna möta den
            ökade importkonkurrensen. Ett åtgärdsprogram med en sådan inriktning
            bör bestå av två delar, nämligen dels ett övergripande profilprogram,
            dels ett företagsspecifikt program, för vilka gäller att de utgör
            en integrerad enhet. Under mottot ”Teko, en framtidsbransch igen”
            har tekoindustrin sedan 1985 bedrivit ett profilprogram bestående
            av tre delar, nämligen intern marknadsföring, kundsamverkan och
            extern marknadsföring. De båda första delarna har helt eller delvis
            genomförts medan den tredje delen, extern marknadsföring, alltjämt
            är på ett planeringsstadium. Erfarenheterna hittills av denna
            verksamhet är positiva. Profilprogrammet skall utgöra en bas för
            en kraftfull och offensiv satsning inom de enskilda företagen
            och således följas upp av det företagsspecifika programmet. Det
            företagsspecifika programmet syftar till att stärka såväl företagens
            konkurrenskraft genom tekniska investeringar som deras marknadsställning
            genom investeringar i marknadsföring och produktutveckling. En
            viktig del i detta program skall utgöras av utbildning av de anställda.
            Det skall genomföras under den kommande treårsperioden och förutsätter
            statligt stöd i enlighet med av regeringen tidigare gjorda uttalanden.
            Det angivna företagsspecifika programmet bör utformas på följande
            sätt. 1. Till tekoindustrin skall under en treårsperiod utgå ett
            statligt stöd i form av omstruktureringsstöd beräknat per arbetstimma.
            Stödet skall omfatta investeringar i teknisk förnyelse, marknadssatsningar,
            utbildning av de anställda samt produktutveckling. Det förutsätter
            alltså aktiva insatser från företagens sida och skall vara återbetalningsbart
            till den del, som det enskilda företaget inte gjort investeringar
            motsvarande 50 96. 2. Omstruktureringsstödet bör administreras
            genom länsarbetsnämnder- na och med kvartalsvis utbetalning i
            efterskott baserat på det totala antalet arbetstimmar. Det ankommer
            på resp. företags revisor att en månad efter varje budgetårs utgång
            styrka genomförda åtgärder. Ev. återbetalningsskyl- dighet förfaller
            omedelbart till betalning. 3. Särskilt stöd skall i nuvarande
            utformning utgå för exportfrämjande åtgärder och konsultverksamhet.
          </p>
          <p xml:id="i-SrF3aeuPyRLgT2D3BmW5wn">
            Mot. 1988/89 N304
          </p>
          <p xml:id="i-5r3KsANuE3HTRHNuw5Dje2">
            12
          </p>
          <pb facs="riksdagen-motions-pdf/data/198889/mot_198889_n_304/mot_198889_n_304-003.pdf"/>
          <p xml:id="i-BBQnwqhDTJRZTZn91yjove">
            Omstruktureringsstödet bör utgå med 10 kr. per arbetstimme. Totalkost-
            naden skulle därmed uppgå till 275 milj. kr. för det kommande
            budgetåret, därest de ovan angivna aktiva insatserna till fullo
            genomförs. I proposition 1988/89:47 angående slopande av importrestriktionerna
            1991 uttalade regeringen, att tekobranschen måste ges möjlighet
            till ytterligare konsolidering samt att det var nödvändigt med
            fortsatta åtgärder för branschen för att öka de svenska tekoföretagens
            förmåga att 1991 kunna möta den ökade importkonkurrensen. Riksdagen
            ställde sig bakom dessa uttalanden, om vars innebörd ingen tvekan
            kunde råda, nämligen att kraftfulla insatser skulle göras för
            att stärka tekoindustrins ställning. Resultatet har blivit det
            motsatta, vilket vittnar om det verkliga värdet av de gjorda uttalandena
            från regeringens sida. Genom slopandet av äldrestödet kommer ju
            tekoindustrins ställning att allvarligt försvagas! Statens pris-
            och konkurrensverk (SPK) har beräknat, att slopandet av importrestriktionerna
            kommer att medföra en ”vinst” för det svenska samhället som helhet
            i intervallet 0,88—2,6 miljarder kronor per år. Denna beräkning
            låg till grund för regeringens uttalanden i proposition 1988/89:47
            om vissa ekonomisk-politiska åtgärder m.m.: ”Importhinder leder
            till högre priser för konsumenterna och kan åsamka samhället förluster.
            En avregle- ring skulle gynna konsumenterna och bidra till en
            dämpning av prisökningar- na i samhället.” SPK beräknar att den
            angivna ”vinsten” troligen kommer att ligga i det övre skiktet
            av intervallet. Slopandet av importrestriktionerna skulle således
            medföra en kostnadsbesparing på ca 2 miljarder kronor per år.
            Uppenbarli- gen kommer detta att ske på bekostnad av svensk tekoindustri,
            som till betydande delar hotas av ytterligare nedläggningar. Bevarandet
            av vår tekoindustri är emellertid helt nödvändigt, bl.a. av beredskapsskäl.
            Det är därför inte mer än rimligt att branschen tillförsäkras
            ett omstrukturerings- stöd av ovan angiven art under övergångstiden
            fram till 1991, vilket måste anses utgöra en billig insats för
            erhållande av den vinst som väntar! Omstruktureringsstödet kan
            sammantaget under den treåriga övergångsti- den beräknas utgå
            över statsbudgeten med ca 500 milj. kr., vilket skall jämföras
            med den beräknade kostnadsminskningen för svenska folket på 2
            000 milj. kr. varje år! Totalt för industridepartementets anslagsområde
            äskas 2 552 820 000 kr., varav 85 000 000 kr. gäller Industripolitiska
            åtgärder för tekoindustrin. Genom en omfördelning inom det totala
            anslagets ram bör detta senare anslag tillföras ytterligare medel
            i en sådan omfattning, att tekobranschen ges reella möjligheter
            ”till ytterligare konsolidering” och att ”kunna möta den ökade
            konkurrens, som ett frisläppande av importen från de s.k. lågprislän-
            derna kommer att medföra” (prop. 1988/89:47). Regering och riksdag
            har det yttersta ansvaret för tekoindustrins fortbe- stånd. Det
            ankommer på regeringen att föra en sådan ekonomisk politik och
            näringspolitik, att de bästa förutsättningar skapas för svensk
            industri att utvecklas och kunna konkurrera med omvärldens. Tekoindustrins
            ställning är mycket viktig i detta sammanhang. Regeringens åtgärdsprogram
            för svensk teko i årets budgetproposition är inte till fyllest
            och kan således ej accepteras. Regeringen måste leva upp till
          </p>
          <p xml:id="i-KFSWDrgYRKCpPtZFC1Jvqr">
            Mot. 1988/89 N304
          </p>
          <p xml:id="i-GvuyJxY7fFKx4hwR3TiiN1">
            13
          </p>
          <pb facs="riksdagen-motions-pdf/data/198889/mot_198889_n_304/mot_198889_n_304-004.pdf"/>
          <p xml:id="i-CpwKvkMf2Z7T7cpKVbGAnh">
            gjorda utfästelser och givna löften. Det är därför nödvändigt
            att regeringen återkommer till riksdagen med förslag om ett åtgärdsprogram,
            varvid stödåtgärder av den karaktär och i den omfattning, som
            anförts i denna motion, bör ligga till grund. Slutligen bör återigen
            påtalas den inkonsekvens och det sakligt felaktiga, som ligger
            i att Sverige i fråga om tekoimporten fjärmar sig från EG. Det
            gång på gång upprepade uttalandet om vikten, värdet och nödvändigheten
            av ett så nära samarbete som möjligt med EG, vilket förvisso är
            riktigt, framstår ju i en något egendomlig och motsägelsefull
            dager, när man handlar stick i stäv med dessa uttalanden, då det
            verkligen beger sig. Det finns ingen rimlig anledning att som
            enda land i världen genomföra en handling, som inte bara äventyrar
            vår trovärdighet inför EG utan som också är till allvarligt men
            för vår tekoindustri. Beslutet om det totala slopandet av importrestriktionerna
            på tekoområdet bör omedelbart hävas och ersättas med ett beslut
            om en anpassning till EG:s motsvarande regler.
          </p>
          <p xml:id="i-8CqFejNYyEcZV3fSY8L2Ud">
            Hemställan
          </p>
          <p xml:id="i-P2nAEhtN8rF1V7b9EfSgYd">
            Med anledning av vad i motionen anförts hemställs 1. att riksdagen,
            med avslag på vad i budgetpropositionen, bil. 14, Industripolitiska
            åtgärder för tekoindustrin föreslagits, begär att regeringen förelägger
            riksdagen förslag om åtgärder i enlighet med vad som anförts i
            motionen, 2. att riksdagen i fråga om importrestriktioner på tekoområdet
            beslutar i enlighet med vad som anförts i motionen.
          </p>
          <p xml:id="i-HAVgF98wcxvadkPWrnAkMT" type="date">
            Stockholm den 24 januari 1989
          </p>
          <p xml:id="i-NSDKu2PeoAxpCr8VgRjaAf" type="signatureBlock">
            Hans Nyhage (m)
          </p>
          <p xml:id="i-QcCH4Bojb7AYZYgkCPf3Yb">
            Mot. 1988/89 N304
          </p>
          <p xml:id="i-Y57mxgCNzxkWe59EpGzfeh">
            14
          </p>
          <pb facs="riksdagen-motions-pdf/data/198889/mot_198889_n_304/mot_198889_n_304-005.pdf"/>
          <pb facs="riksdagen-motions-pdf/data/198889/mot_198889_n_304/mot_198889_n_304-006.pdf"/>
          <p xml:id="i-NgmtFjrGJkSthZ9m8VtQe2">
            gotab 17000, Stockholm 1989
          </p>
        </div>
      </div>
    </body>
  </text>
</TEI>
