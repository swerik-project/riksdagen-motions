<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__257/mot_1956__ak__257-001.pdf"/>
      <fw xml:id="i-97D7hgiH5xvgKs8hgXMCPG">
        4 Motioner i Andra kammaren, nr 257 år 1956
      </fw>
      <div type="motHeader" xml:id="i-Chfvj99i8DVD6SoQNSrn9N">
        <div type="motTitle" xml:id="i-2yorcuWtpZ9A7M9WdmwiNt"/>
        <div type="motSubmissionInfo" xml:id="i-P1QzyfqgRZMWGV6o7yjfZZ"/>
      </div>
      <div type="motBody" xml:id="i-RPVVs2XpHcJadqsxh1gLiU">
        <div xml:id="i-P3zUQZkFakPU4ABnpamgEB">
          <p xml:id="i-Hk1JvgB6d7u5goUB5cStoQ">
            Nr 257
          </p>
          <p xml:id="i-DCoR36VgZcwUzNyeULq32y">
            Av herrar Nilsson i Östersund och Lindström, om en utredning
          </p>
          <p xml:id="i-3657Eb3iiVb7L91B29CUZ1">
            rörande näringslivets lokalisering m. m.
          </p>
          <p xml:id="i-E6ZbuJJdh5wjcyvMfwMfm9">
            Den alltjämt pågående kraftiga avfolkningen av landsbygden och
            därmed sammanhängande överbefolkning i de större städerna är ett
            av vår tids stör- sta sociala problem. Årsskiftets befolkningsstatistik
            bekräftar ytterligare att uttunningen av befolkningsunderlaget
            på landsbygden och inflyttningen till städerna är en företeelse
            som tilltager i styrka. Detta skapar i sin tur mar- kanta sociala,
            ekonomiska och kulturella problem både i landsbygdskom- munerna
            och i städerna. Det förtjänar dock att i detta sammanhang påpekas,
            att en normal om- flyttning av arbetskraft utan större invändningar
            torde få accepteras i ett samhälle med full sysselsättning. Ingen
            torde med framgång kunna stävja människornas fria vilja att efter
            eget skön välja arbetsplats och bostadsort. Men många av dem som
            flyttar skulle sannolikt ha stannat kvar om även landsbygden kunnat
            erbjuda dem ett större urval av arbetstillfällen och fritidssysselsättningar.
            Landsbygdens näringsliv är i regel ytterst ensidigt och föga attraherande.
            Alla är inte lämpade att bli skogsarbetare, jordbrukare eller
            småhantver- kare. De ogifta kvinnorna saknar i regel möjligheter
            att erhålla förvärvs- arbete; de måste tidigt söka sig ut till
            städer och tätorter. Byarna tenderar att bli genuina manssamhällen,
            vilket ytterligare driver på utflyttningen. Kommunernas skatteunderlag
            krymper, skolor läggs ner och kommunika- tionerna försämras. Bygden
            har förlorat sin kraft att konkurrera om den yngre arbetskraften.
            Vi hyser den bestämda uppfattningen att statens möjligheter att
            påverka näringslivets lokalisering är alltför begränsade. Byggnadsregleringen
            inne- sluter i sig ett värdefullt men alltför svagt instrument
            i lokaliseringssyfte. Den rådgivande och stödjande verksamhet
            som i samma syfte bedrives från statens sida är lovvärda försök
            att styra etableringsverksamheten. Det krävs dock ökade fullmakter,
            om mera påtagliga resultat skall kunna uppnås, när det gäller
            att skapa ett allsidigare näringsliv på den svenska landsbygden.
            Ett exempel på hur ovillig den fria företagsamheten är att etablera
            sig ute i landsbygdskommunerna är den nedlagda textilfabriken
            i Ulriksfors. I en tid då den svenska industrien slåss om byggnadstillstånd
            och arbetskraft står ulriksforsfabrikens rymliga och moderna lokaler
            tomma, och kommu- nen har bekymmer för sina arbetslösa. Nog vore
            det väl ur alla parters
          </p>
          <pb facs="riksdagen-motions-pdf/data/1956/mot_1956__ak__257/mot_1956__ak__257-002.pdf"/>
          <fw xml:id="i-KqcJMWEhK4rU8DfyhVkSza">
            Motioner i Andra kammaren, nr 257 år 1956 5
          </fw>
          <p xml:id="i-HDpGe3dCkYQdygUcMyCdRc">
            synpunkt väl motiverat, att staten i en sådan situation hade
            fullmakt att gripa in och placera ut ett företag i denna kommun.
            Exempel finns på andra länder i Europa, där man utrustat sina
            rege- ringar med ganska långt gående fullmakter när det gäller
            att påverka indu- striens lokalisering. I England blir varje industrietablering
            av större for- mat föremål för regeringsprövning. Dessutom stödjer
            staten företag inom vissa, ur samhällssynpunkt önskvärda områden.
            I Frankrike har man upp- märksammat de vådor som ligger i storstädernas
            starka tillväxt och strä- var medvetet efter att decentralisera
            storstadsindustrierna. även där har regeringen fullmakt att pröva
            större industrietableringar ur samhälls- synpunkt, samtidigt som
            man genom statsstöd söker leda industrilokalise- ringen i önskvärd
            riktning. Det är hög tid att de skilda problem, som sammanhänger
            med lands- bygdens avfolkning och storstädernas starka tillväxt,
            blir belysta i en stat- lig utredning. Denna utredning bör även
            pröva olika vägar för att utrusta staten med större befogenheter
            att påverka industrilokaliseringen i en rikt- ning som bättre
            svarar mot samhällets intressen. De möjligheter härtill som byggnadsregleringen
            erbjuder är enligt vår uppfattning alltför begrän- sade. Därtill
            kommer att byggnadsregleringen är en krislagstiftning, som väl
            förr eller senare kommer att avskaffas. När detta sker är det
            därför nödvändigt att samhället har skaffat sig andra — och bättre
            — möjligheter att påverka lokaliseringen av den svenska industrien
            i en förnuftigare riktning. Med stöd av vad som här ovan anförts
            får vi hemställa, att riksdagen måtte i skrivelse till Kungl.
            Maj:t hem- ställa om en utredning där frågor som berör landsbygdens
            avfolkning och städernas överbefolkning samt industriens lokalisering
            upptages till behandling.
          </p>
          <p xml:id="i-F4ULFaDinuQGZJHduzCXe4">
            Stockholm den 26 januari 1956
          </p>
          <p xml:id="i-YLKK1D7zTqLVsc7MuuQ7MY">
            Birger Nilsson Helge Lindström
          </p>
        </div>
      </div>
    </body>
  </text>
</TEI>
