<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00298">
  <teiHeader>
    <fileDesc>
      <titleStmt>
        <title>Gränsproblematiken mellan Sverige och Norge</title>
        <author corresp="i-FKLdFezw4jPcBcpexqvUyJ">av Kent Olsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gränsproblematiken mellan Sverige och Norge</title>
          <idno type="rdwebb">GV02U298</idno>
          <rs type="number">U298</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U298/text</ref>
          <ref type="dokument_url_html">http://data.riksdagen.se/dokument/GV02U298</ref>
          <ref type="dokumentstatus_url_xml">http://data.riksdagen.se/dokumentstatus/GV02U298</ref>
          <ref type="doc">http://data.riksdagen.se/fil/77E3FA7B-FFF8-45A6-8856-D95007829DAF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FKLdFezw4jPcBcpexqvUyJ</idno>
            <name>Kent Olsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KBsdCV8KeHsY4HqiN98LKZ" type="signed"/>
        <correspContext corresp="i-KBsdCV8KeHsY4HqiN98LKZ">
          <note type="signatory" corresp="i-FKLdFezw4jPcBcpexqvUyJ"/>
        </correspContext>
        <correspAction xml:id="i-QqWQG65bawbsMEjEzj7DbK" type="referral">
          <date when="2007-10-16"/>
        </correspAction>
        <correspAction xml:id="i-GU1JZRQcYFHadD64roKdQt" type="dismissal">
          <date when="2007-10-16"/>
        </correspAction>
        <correspAction xml:id="i-JXQqhLicVdB4p3P9hZPCq9" type="numbering">
          <date when="2007-10-08"/>
        </correspAction>
        <correspAction xml:id="i-V7ssLYaA18F25Zm2qgtu3m" type="submission">
          <date when="2007-10-04"/>
        </correspAction>
        <correspAction xml:id="i-V9heVFDHetr3cgKC6M7Aay" type="transfer">
          <date when="2007-10-04"/>
        </correspAction>
        <correspAction xml:id="i-BpVHat9mFbGV7CoqKRV1CH" type="assigned"/>
        <correspContext corresp="i-BpVHat9mFbGV7CoqKRV1CH">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-BVViFZkL7qWmCrWPe9hU7M">
            Förslag till riksdagsbeslut
          </head>
          <p xml:id="i-Atso2x7otaJewPk54in99u">
            Riksdagen tillkännager för regeringen som sin mening vad som
            anförs i motionen om att öppna gränsen mellan Sverige och Norge.
          </p>
        </div>
        <div type="motContent">
          <head xml:id="i-W57vbo45BL8tasDXssTbp7" type="h1">
            Motivering
          </head>
          <p xml:id="i-2MbDDEe5sXLHmHXfZRvy5q">
            Norge och Sverige är goda grannar och har mycket gemensamt. Gränsen
            mellan Norge och Sverige är 161,9 mil lång och är Europas längsta
            landgräns mellan två nationer. Fler än 50 norska och svenska kommuner
            möts vid gränsen. Från Västsverige söker sig unga till Norge för
            att arbeta. I Oslos butiker är det mer regel än undantag att man
            blir expedierad av svensk personal. Längs Bohuskusten vajar den
            norska flaggan bredvid den svenska på sommarhusens flaggstänger
            och i gränstrakterna vallfärdar norrmän till svenska butiker för
            att handla. Allt detta är gott och gör att våra folk kan dela
            med sig av det bästa i respektive land.
          </p>
          <p xml:id="i-H4V5T9hQZZYxJ9UnreytM1">
            Vi bör dock flytta fram vårt samarbete ett steg längre och börja
            sudda ut gränsen genom att lägga ner tullstationerna mellan Sverige
            och Norge och ta bort de sista reglerna som komplicerar transporter
            och handel över gränsen. Vi bör slåss i EU för rätten att föra
            alla sorters varor över gränsen utan straffavgifter och begränsningar.
          </p>
          <p xml:id="i-JKgoJuBdYWxgCWueVn5Z2T">
            Att passera gränsen kan i dag bli ett både kostsamt och bökigt
            projekt. Det berättas att musiker drar sig för att göra spelningar
            på andra sidan gränsen eftersom tullen ställer till så stora problem.
            För att ta in sina instrument måste de lämna en förteckning över
            all utrustning och dessutom betala en deposition. Pengarna får
            de visserligen tillbaka när de reser hem igen, men bristen på
            öppna tullkontor gör det ibland omöjligt att få tag på en tullare.
            Andra yrkesgrupper, till exempel hantverkare, med många maskiner
            och dyr utrustning vittnar om samma problem. Många väljer att
            enbart arbeta i hemlandet och förlorar på så sätt kunder och inkomster
            på grund av de problem som gränsen skapar.
          </p>
          <p xml:id="i-8xUguQjccSsAG2i5u9CHa6">
            I dag måste alla företag som importerar eller exporterar varor
            över nationsgränsen redovisa vad de för in eller ut. Det är en
            pappersexercis som tar tid och blir både tidskrävande och kostsam.
            De ska dessutom betala moms och tull. Det är onödig byråkrati
            och onödiga utgifter. I slutändan är det vi konsumenter i Sverige
            och Norge som får betala högre priser på varorna vi köper, antingen
            på grund av straffavgifter eller på grund av bristande konkurrens.
          </p>
          <p xml:id="i-8Qx3xEBmo63J5bbejQemMv">
            En öppen gräns och frihandel gynnar båda våra länder eftersom
            det ger oss fritt tillträde till varandras marknader. Det finns
            inga rimliga anledningar till att det ska vara dyrare och krångligare
            att handla mellan Uddevalla och Fredrikstad än mellan Uddevalla
            och Strömstad.
          </p>
          <p xml:id="i-3dZ5ozrGbLAXrRYRSXbUJW">
            Även privatpersoner har en mängd regler att följa. Till exempel
            måste alla varor värda mer än 1 700 kronor förtullas och betalas
            moms för när man reser in i Sverige. Möblerna eller kameran som
            man köpt i grannstaden på andra sidan gränsen kan helt plötsligt
            bli en kostsam affär när man tvingas betala både norsk och svensk
            moms. Dessutom är många varor belagda med strafftullar på upp
            till 57 procent av sitt värde. Detta gäller inte bara nya varor
            utan även begagnade saker man ägt länge. För dem som till exempel
            har ett sommarhus i grannlandet kan tv:n eller servisen som ska
            till stugan bli hårt beskattad vid gränsen.
          </p>
          <p xml:id="i-TVb64JtxKJSGR4urTWFFef">
            I dag finns det bara ett tiotal helt eller delvis bevakade gränsövergångar.
            Gränsen har ur säkerhetssynpunkt en mer symbolisk karaktär. Det
            är inte svårt att komma utanför räckvidden för lagens långa arm.
            Man kan utan risk köra över gränsen på någon av de småvägar där
            det numera helt saknas tullpersonal. Den dåliga kontrollen och
            servicen från tullen gör att människor struntar i de knöliga reglerna
            och gör sig till smugglare, ofta utan att veta om det.
          </p>
          <p xml:id="i-6o6fKGfkXhzdPYs8d6S1Pu">
            I gränsområden har människor alltid haft ett tätt utbyte. Det
            har skapat en större konkurrenskraft och gett människor en större
            arbetsmarknad. Trots att många gränshinder är borttagna och att
            Norge har undantag från några av EU:s regler som gäller länder
            utanför EES-området finns det kvar många problem i form av byråkrati
            och avgifter. Därför bör vi öppna gränsen mellan Norge och Sverige.
          </p>
        </div>
        <div type="motSignatures">
          <list>
            <item xml:id="i-QkzyZ5tbEtZzwRsSKsbpip" who="i-FKLdFezw4jPcBcpexqvUyJ">
              Kent Olsson (m)
            </item>
          </list>
        </div>
      </div>
    </body>
  </text>
</TEI>
