<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UbU-00907">
  <teiHeader>
    <fileDesc>
      <titleStmt>
        <title>Politik för friskolorna</title>
        <author corresp="i-EDRJhBHzVgQtpo6Ksyzirg">av Robert Stenkvist m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:907 av Robert Stenkvist m.fl. (SD)</title>
          <idno type="rdwebb">H502907</idno>
          <rs type="number">907</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H502907/text</ref>
          <ref type="dokument_url_html">http://data.riksdagen.se/dokument/H502907</ref>
          <ref type="dokumentstatus_url_xml">http://data.riksdagen.se/dokumentstatus/H502907</ref>
          <ref type="docx">http://data.riksdagen.se/fil/150EE477-0EED-4FDA-AA2C-3E0976A17CC9</ref>
          <ref type="pdf">http://data.riksdagen.se/fil/5E20B07D-B1F9-4652-B3D2-BD13125D2619</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EDRJhBHzVgQtpo6Ksyzirg</idno>
            <name>Robert Stenkvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7j9zqwa59cSRps4Te6ek4E</idno>
            <name>Stefan Jakobsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Ståhl Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-YMY1gwKfUakvKPP3ogvT7m</idno>
            <name>Christina Östberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5rJ1NRYYZvQd2VphmfGdCH" type="signed"/>
        <correspContext corresp="i-5rJ1NRYYZvQd2VphmfGdCH">
          <note type="signatory" corresp="i-EDRJhBHzVgQtpo6Ksyzirg"/>
          <note type="signatory" corresp="i-7j9zqwa59cSRps4Te6ek4E"/>
          <note type="signatory" corresp="i-9aV6a5JgMMU7racuNkrEgj"/>
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-YMY1gwKfUakvKPP3ogvT7m"/>
        </correspContext>
        <correspAction xml:id="i-WJJUCNk96GFJieEvKzDTnr" type="submitted">
          <date when="2017-10-02"/>
          <time when="09:53:28"/>
        </correspAction>
        <correspAction xml:id="i-2T8VEnYPmcxmLsQ7Drn43q" type="reviewed">
          <date when="2017-10-02"/>
          <time when="10:40:43"/>
        </correspAction>
        <correspAction xml:id="i-8GS9NzBPMQfE6LkMiLovo4" type="referred">
          <date when="2017-10-13"/>
        </correspAction>
        <correspAction xml:id="i-N1Zsd7eGdYnmJjpQJDrJKN" type="assigned">
          <date when="2018-06-05"/>
          <time when="10:32:40"/>
        </correspAction>
        <correspContext corresp="i-N1Zsd7eGdYnmJjpQJDrJKN">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-NiHJbmuD897RJ32ELZ1Bvc" type="behandlas_i"/>
        <correspContext corresp="i-NiHJbmuD897RJ32ELZ1Bvc">
          <ref type="uppgift">2017/18:KU38</ref>
          <ref type="ref_dok_id">H501KU38</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU38</ref>
          <ref type="ref_dok_titel">Offentlighet, sekretess och integritet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JLTWaXHe6LUzhfgJvxnAmJ" type="behandlas_i"/>
        <correspContext corresp="i-JLTWaXHe6LUzhfgJvxnAmJ">
          <ref type="uppgift">2017/18:UbU18</ref>
          <ref type="ref_dok_id">H501UbU18</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU18</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Bw6dFEsCczuqZDaFHrmgU2" type="motHeader">
        <div xml:id="i-KmThuDWxFur2iruJdVHA8q" type="motTitle">
          Motion till riksdagen 2017/18:907 av Robert Stenkvist m.fl. (SD)
          Politik för friskolorna
        </div>
      </div>
      <div xml:id="i-FzQrgrx9hA3Lu1QMw4axBX" type="motBody">
        <div xml:id="i-DX1LP8iLaV7eW8hx2HraTE" type="motProposal" subtype="förslag">
          <head xml:id="i-V6WVLw4xNg3QCMihbvyMWE">
            Förslag till riksdagsbeslut
          </head>
          <list xml:id="i-RRGmUfDHngweMoMxfGGxd3" style="ol">
            <item xml:id="i-QxeGJHh9A4BB1sYvfEgnGP">
              Riksdagen ställer sig bakom det som anförs i motionen om att
              det måste finnas ett påvisbart behov av den utbildning som en
              ny friskola avser att ge, exempelvis en viss pedagogisk profil
              eller språkprofil, för att en friskola ska få starta och tillkännager
              detta för regeringen.
            </item>
            <item xml:id="i-AC33NCBRioLdwgtUYUGkxx">
              Riksdagen ställer sig bakom det som anförs i motionen om lika
              villkor för fristående och kommunala skolor och tillkännager detta
              för regeringen.
            </item>
            <item xml:id="i-QoEraKKEZAKqgkDREWav6n">
              Riksdagen ställer sig bakom det som anförs i motionen om att
              friskolor måste bygga upp en ekonomisk buffert och tillkännager
              detta för regeringen.
            </item>
            <item xml:id="i-4aUdfiZFzGommw7KbYhqDd">
              Riksdagen ställer sig bakom det som anförs i motionen om att
              offentlighets- och sekretesslagen även ska gälla i skolor med
              enskild huvudman och tillkännager detta för regeringen.
            </item>
            <item xml:id="i-SkKSt9FWY9qwfhHXDJPwJU">
              Riksdagen ställer sig bakom det som anförs i motionen om ett
              förbud mot kommunala avknoppningar av skolor och förskolor och
              tillkännager detta för regeringen.
            </item>
            <item xml:id="i-B2Y3Rs8fUmziYjXvKmP7BH">
              Riksdagen ställer sig bakom det som anförs i motionen om att
              förbjuda finansiering av friskolor med bidrag och lån från aktörer
              utanför Norden och tillkännager detta för regeringen.
            </item>
            <item xml:id="i-fxbknLmnrshf1dfcjPhKL">
              Riksdagen ställer sig bakom det som anförs i motionen om att
              samma krav på regelefterlevnad av skollagen ska ställas på religiösa
              friskolor som på övriga skolor samt att kontrollen av konfessionella
              friskolor ska bli hårdare och tillkännager detta för regeringen.
            </item>
          </list>
        </div>
        <div xml:id="i-CWTwq4PWt34fk4ih8f1Lpn" type="motContent">
          <head xml:id="i-4GVpw2emtR1k15pFgszKS2" type="h1">
            Motivering
          </head>
          <p xml:id="i-2m7pzAbiYff28Et5T8kEnx">
            Sverigedemokraterna betonar valfrihet och inflytande för föräldrar
            och elever i den svenska skolan. Därför är vi i grunden positivt
            inställda till friskolor, inte minst då de har lett till ett bredare
            utbud av olika pedagogiska undervisningsmodeller och till en ökad
            valfrihet. Vi måste dock vara medvetna om att friskolereformen
            även skapat problem – i vissa fall stora problem för enskilda
            kommuner.
          </p>
          <head xml:id="i-F6ZBbrSHz6us2TjiypppPy" type="h2">
            Krav för friskoleetablering
          </head>
          <p xml:id="i-59ofZDo3NVHtoxjTwjwQGL">
            (1) När friskolor etablerar sig i kommuner där det inte råder
            underetablering av skolor, utan där den kommunala skolan fungerar
            bra och är i jämvikt med elevunderlaget, uppstår stora problem.
            Detta för att lokaler och organisation redan är kalibrerade för
            befintligt elevunderlag. Följden kan bli att bra och populära
            kommunala skolor riskerar att läggas ned, till många föräldrars
            och elevers stora sorg. För dessa elever och föräldrar minskar
            valfriheten med friskoleetableringen. Skolinspektionen tar inte
            hänsyn till kommunernas organisation när den fattar beslut om
            friskoleetableringar och skall så inte göra enligt gällande lagstiftning.
          </p>
          <p xml:id="i-HgXDJ4Ph2871bDSn881RLL">
            En annan viktig aspekt är att kommunen till sist alltid har det
            yttersta ansvaret för att alla elever ges möjlighet till skolgång,
            oavsett vad som händer med friskolorna i kommunen. Det kan därmed
            aldrig bli helt jämlika villkor mellan kommunala skolan och friskolorna.
            Med det nuvarande friskolesystemet kan vi inte komma ifrån att
            många friskolor ägnar sig åt ”cherry picking” i en del kommuner.
            Det är också så att många landsbygdsskolor räddas genom att kunna
            omvandlas till friskolor samt att många friskolor, främst de som
            drivs i stiftelseform men även andra, uppnår mycket goda resultat.
            Många friskolor har också lyckats skapa en trygg skolmiljö där
            eleverna trivs och inte minst ge elever från utsatta områden en
            chans att skaffa sig goda studieresultat i en lugn och trygg skola.
          </p>
          <p xml:id="i-JUHQ81uT9SqwDPvY8viKzD">
            Sammantaget vill Sverigedemokraterna att det ställs större krav
            på att få öppna en friskola. Vi vill att det ska finnas ett påvisbart
            behov av den utbildning som en friskola avser att ge, till exempel
            en viss pedagogisk profil eller språkskola, för att en friskola
            skall få starta. Friskolor skall också kunna etableras om det
            råder underetablering av skolor i kommunen.
          </p>
          <head xml:id="i-DTzUN8EXDtTHtUF6c9aPma" type="h2">
            Lika villkor för skolor
          </head>
          <p xml:id="i-Dg4WQXTPM37Q25o3dxvZ1J">
            (2) Fristående gymnasieskolor har möjlighet att begränsa mottagandet
            till en viss grupp elever, till exempel ”elever som är i behov
            av särskilt stöd” (15 kap. 33 § skollagen). Avsikten är att skolan
            ”ska kunna specialisera vissa utbildningar för elever med exempelvis
            dyslexi, inlärningsproblem eller koncentrationssvårigheter”. Det
            är självklart bra att fristående gymnasieskolor tar emot elever
            med speciella behov. Det som skapar orättvisa fördelar för friskolorna
            är att den kommunala skolan inte har denna möjlighet att välja
            ut enskilda grupper. Kommunen har skyldighet att ge alla elever
            undervisning och ge dem rimliga förutsättningar. Man får inte
            exkludera någon elev. Detta anser vi strider mot principen att
            friskolor och kommunala skolor skall verka på samma villkor.
          </p>
          <p xml:id="i-2Yx6CvhTJCb8BtU7u6vgfp">
            Sverigedemokraterna menar att utgångsläget måste vara att såväl
            fristående som kommunala skolor ska vara öppna för alla elever.
            Samtidigt ska en enskild skola – oavsett om skolan är fristående
            eller kommunal – ha möjlighet att skapa klasser eller skolor för
            exempelvis barn med särskilda behov. Begränsningar måste dock
            införas för att skapa sådana klasser och de skall först söka speciellt
            tillstånd hos Skolinspektionen för att få börja verksamheten med
            speciella undervisningsgrupper. Sverigedemokraterna menar att
            samma villkor skall gälla såväl för kommunala skolan som för friskolor,
            så långt det är möjligt.
          </p>
          <head xml:id="i-UKqwSoakRMKfirkWvQ34Hk" type="h2">
            Friskolor måste bygga upp en ekonomisk buffert
          </head>
          <p xml:id="i-AC7suvnfh7Zcax1esn3Dmo">
            (3) Sverigedemokraterna förespråkar inget vinstförbud eller vinstbegränsning
            av friskolorna. Däremot vill vi att alla friskolor skall ha en
            ekonomisk buffert om skolan kommer på obestånd. Det skall då finnas
            medel att driva friskolan vidare till dess att kommunen får möjlighet
            att organisera ett övertagande av de elever som gått på friskolan.
            Skolinspektionen skall godkänna denna buffert och tillse att inga
            vinster tas ut innan bufferten är säkrad.
          </p>
          <head xml:id="i-VLnFvtZsK2drM3fLxVFBZJ" type="h2">
            Offentlighetsprincipen i friskolor
          </head>
          <p xml:id="i-6VmjPE2GsRJxboveLeNzwN">
            (4) Alla skolor som bedrivs i offentlig regi måste följa offentlighets-
            och sekretesslagen som trädde i kraft den 30 juni 2009. Alla handlingar
            som kommer in till skolan upprättas och förvaras på skolan och
            betraktas som allmänna handlingar. Dessa handlingar har alla rätt
            att ta del av så länge de inte innehåller sekretessbelagda uppgifter.
          </p>
          <p xml:id="i-PC1WZoEQNXHX1wp2P1zyYW">
            Huvudmän för fristående skolverksamhet, skolbarnsomsorg och förskoleverksamhet
            omfattas inte av offentlighets- och sekretesslagen då de inte
            är myndigheter. Friskolor behöver alltså inte lämna ut handlingar
            i samma utsträckning som den kommunala skolan, trots att de är
            offentligt finansierade. Friskolor har dock skyldighet att lämna
            uppgifter om en del saker rörande ekonomi och en del annat. Dock
            gör detta att driftformerna inte verkar på samma villkor.
          </p>
          <p xml:id="i-AW8oYQ4Hh9m9kN7VneBiGv">
            Sverigedemokraterna vill att samma principer om offentlighet
            för handlingar rörande verksamheten ska gälla för alla skolformer,
            undantaget handlingar om företagsstrategi där det offentliga inte
            har något egentligt intresse. I övrigt skall offentlighets- och
            sekretesslagen gälla oavsett huvudman.
          </p>
          <head xml:id="i-USkZTa3Hk7XobT6vaChvBV" type="h2">
            Förbud mot kommunala avknoppningar
          </head>
          <p xml:id="i-TvG6ktweBGgnwiMhw8C8Mn">
            (5) Det finns många exempel där så kallade kommunala avknoppningar,
            alltså kommunala skolor som sålts ut till privat verksamhet, sålts
            till kraftigt underpris och där skattebetalarna har blivit lurade
            på sina inbetalade skattemedel. Skolbyggnader och verksamhet som
            byggts upp under lång tid av kommunen med skattebetalarnas pengar
            skall inte få säljas ut till privat verksamhet, med annat än att
            de uppenbarligen står inför ett akut nedläggningshot.
          </p>
          <head xml:id="i-VkDawvuqFZadPtC4QnGPzh" type="h2">
            Förbud mot finansiering av aktörer utanför Norden
          </head>
          <p xml:id="i-Morg4gJ7wu7RkCt1nmKqxR">
            (6) Under de senaste åren har det framkommit uppgifter om att
            friskolor startats och drivits med lån och bidrag från stater
            utanför Europa. Detta har skett i ganska ringa omfattning men
            är likväl uppseendeväckande. Det är extremt osannolikt att en
            stat på andra sidan jordklotet skulle finansiera en friskola i
            Sverige utan att ha politiska, religiösa eller strategiska skäl
            för detta. Detta handlar i grunden om säkerhetspolitik.
          </p>
          <p xml:id="i-4qPuiSENdnWdyJ1vKYQLsX">
            Därför vill vi införa ett förbud för enskilda personer eller
            organisationer utanför Norden att finansiera friskolor eller fristående
            förskolor. Detta gäller både lån, räntefria lån samt rena bidrag.
            Det skall heller inte vara möjligt att sköta finansieringen utanför
            Norden genom ombud. Det handlar om var pengarna ytterst kommer
            ifrån. Undantag skall kunna göras för de skolor som klassas som
            internationella, International Baccalaureate och skolor utomlands
            avsedda för svenska elever. Detta skall skrivas in i skollagen.
          </p>
          <head xml:id="i-6QtMu5PETrpKdhFAxvnrqy" type="h2">
            Skärp Skolinspektionens tillsyn av konfessionella friskolor
          </head>
          <p xml:id="i-948tQVYa5tfECc5pvo1Q9L">
            (7) När det svenska skolsystemet växte fram, i huvudsak under
            1900-talet, så var det socialdemokratin tillsammans med andra
            krafter på vänsterkanten som verkade för skolsystemets sekularisering
            och att undervisningen vilade på vetenskaplig grund. Ehuru utvecklingen
            som sådan synes oundviklig taget i beaktande den allmänna samhällsutvecklingen,
            skall de ändå ha en eloge för att ha drivit på denna utveckling.
          </p>
          <p xml:id="i-UDPdWH64CKUh4psDeCHfe3">
            När friskolereformen genomfördes i början av 90-talet och utvecklingen
            mot en mängd friskolor tog fart, har en hel del religiösa friskolor
            sett dagens ljus. Enligt skollagen skall all undervisning ske
            ”icke konfessionellt”. Däremot får övrig tid präglas av vissa
            religiösa inslag. Det står mycket tydligt i skolans styrdokument
            att alla skolor skall präglas av demokratiska och jämställda värderingar.
          </p>
          <p xml:id="i-QnJqf8c7CRWeqbHfz5ptSn">
            En hel del problem och direkta avsteg från det våra styrdokument
            stipulerar har avslöjats, både från muslimska och kristna friskolor.
            Detta menar vi i Sverigedemokraterna är helt oacceptabelt. Misstankar
            kvarstår om att undervisningen på vissa religiösa friskolor inte
            bedrivs enligt de premisser riksdagen har satt upp. Vi vill därför
            att Skolinspektionen skärper sin tillsyn betydligt över religiösa
            friskolor, som skall ske likvärdigt oavsett religiös tillhörighet.
            Sverigedemokraterna vill att Skolinspektionen utökar antalet oanmälda
            besök betydligt, både på friskolor och kommunala skolor. Skolinspektionen
            skall därmed få ökade anslag och resurser så att de kan fullfölja
            detta uppdrag.
          </p>
        </div>
        <div xml:id="i-LThu7ANT7NFGvSryVr8yAu" type="motSignatures">
          <list xml:id="i-3iyEtHAMNrhEb3gwJdVftq">
            <item xml:id="i-AnzqH6ZHEpcxffv3HA4pNQ">
              Robert Stenkvist (SD)
            </item>
            <item xml:id="i-3WUnRT2czqhpinkpURRusS">
              Stefan Jakobsson (SD)
            </item>
            <item xml:id="i-AD7ESYc2EqBrSiRNxEgQB">
              Richard Jomshof (SD)
            </item>
            <item xml:id="i-3GFutv8mkFRjcAgZUCcp1x">
              Carina Ståhl Herrstedt (SD)
            </item>
            <item xml:id="i-VCjHAYo4RQhCG2f2jnBw3Q">
              Christina Östberg (SD)
            </item>
          </list>
        </div>
      </div>
    </body>
  </text>
</TEI>
