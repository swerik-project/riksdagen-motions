<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-CU-02790">
  <teiHeader>
    <fileDesc>
      <titleStmt>
        <title>Liberal bostadspolitik för fler bostäder och mer marknad</title>
        <author corresp="i-AvFShRZVEyBV61S19AKNGK">av Jan Björklund m.fl. (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2790 av Jan Björklund m.fl. (FP)</title>
          <idno type="rdwebb">H3022790</idno>
          <rs type="number">2790</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H3022790/text</ref>
          <ref type="dokument_url_html">http://data.riksdagen.se/dokument/H3022790</ref>
          <ref type="dokumentstatus_url_xml">http://data.riksdagen.se/dokumentstatus/H3022790</ref>
          <ref type="docx">http://data.riksdagen.se/fil/C85A9A4D-90DB-423C-AD5C-50E1FAE4AF17</ref>
          <ref type="pdf">http://data.riksdagen.se/fil/AFB83483-35B1-4F71-8F46-CB06632F1652</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AvFShRZVEyBV61S19AKNGK</idno>
            <name>Jan Björklund</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-QKE6ihmLRJvwhV4neD6h7b</idno>
            <name>Erik Ullenhag</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Kb87jeTEio4k4qCJeZ6pQE</idno>
            <name>Said Abdu</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-MgBfeQnReGPU152Si12BRU</idno>
            <name>Maria Arnholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VGvz17reDhSXFdrtvk1pwq</idno>
            <name>Bengt Eliasson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-XNhzoo8e4qc1cM8U6t4ep8</idno>
            <name>Mathias Sundin</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UbgZDZPBynu5dutQ3jCsDn</idno>
            <name>Christina Örnebjär</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HxYHEALGxzVZSreGr8ouXK" type="signed"/>
        <correspContext corresp="i-HxYHEALGxzVZSreGr8ouXK">
          <note type="signatory" corresp="i-AvFShRZVEyBV61S19AKNGK"/>
          <note type="signatory" corresp="i-QKE6ihmLRJvwhV4neD6h7b"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-Kb87jeTEio4k4qCJeZ6pQE"/>
          <note type="signatory" corresp="i-MgBfeQnReGPU152Si12BRU"/>
          <note type="signatory" corresp="i-VGvz17reDhSXFdrtvk1pwq"/>
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-Y5fgQ33MMnP4uyafJ9fz8i"/>
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-D8B2Xf6UADbqciPHrqFxSc"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-XNhzoo8e4qc1cM8U6t4ep8"/>
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-HPYYRQv4ch2ZKcsG9Poys5"/>
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-BUYvEhrSc9gnHcd6iS4eDJ"/>
          <note type="signatory" corresp="i-UbgZDZPBynu5dutQ3jCsDn"/>
        </correspContext>
        <correspAction type="submitted" xml:id="i-2Phk6ZmAvc9STNZVYXQjug">
          <date when="2015-10-06"/>
          <time when="14:47:04"/>
        </correspAction>
        <correspAction type="reviewed" xml:id="i-5bGAJExDSv9p42cYBjAAe5">
          <date when="2015-10-07"/>
          <time when="10:57:38"/>
        </correspAction>
        <correspAction type="referred" xml:id="i-CwNVm9qa9zLzhD1PEvW2gN">
          <date when="2015-10-13"/>
        </correspAction>
        <correspAction type="assigned" xml:id="i-Dts7QvoqpxKafkNvR2Rb6v">
          <date when="2018-06-05"/>
          <time when="10:32:59"/>
        </correspAction>
        <correspContext corresp="i-Dts7QvoqpxKafkNvR2Rb6v">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-VH5LmB8LnJav77f9aQnCyg"/>
        <correspContext corresp="i-VH5LmB8LnJav77f9aQnCyg">
          <ref type="uppgift">2015/16:MJU6</ref>
          <ref type="ref_dok_id">H301MJU6</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU6</ref>
          <ref type="ref_dok_titel">Naturvård och områdesskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-TL83Joga8pVukXVFANhFxX"/>
        <correspContext corresp="i-TL83Joga8pVukXVFANhFxX">
          <ref type="uppgift">2015/16:FiU2</ref>
          <ref type="ref_dok_id">H301FiU2</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU2</ref>
          <ref type="ref_dok_titel">Utgiftsområde 2 Samhällsekonomi och finansförvaltning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-PoXRSn1rEpEJj9VTC4nU8g"/>
        <correspContext corresp="i-PoXRSn1rEpEJj9VTC4nU8g">
          <ref type="uppgift">2015/16:CU14</ref>
          <ref type="ref_dok_id">H301CU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">CU14</ref>
          <ref type="ref_dok_titel">Hyresrätt m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-M6m48B3QroCd2157fFERPM"/>
        <correspContext corresp="i-M6m48B3QroCd2157fFERPM">
          <ref type="uppgift">2016/17:CU15</ref>
          <ref type="ref_dok_id">H401CU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU15</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:2790 av Jan Björklund m.fl. (FP) Liberal bostadspolitik för fler bostäder och mer marknad</div>
      </div>
      <div type="motBody">
        <div type="motProposal" subtype="förslag">
          <head xml:id="i-B3sdR5cHNnfFWZqmnApCJy">
            Förslag till riksdagsbeslut
          </head>
          <list style="ol">
            <item xml:id="i-J2LyDdBTZgkrGMzZhvefCY">
              Riksdagen ställer sig bakom det som anförs i motionen om reformer
              av bruksvärdessystemet och tillkännager detta för regeringen.
            </item>
            <item xml:id="i-9ftgJUh9rPo7TRTHMRqoXC">
              Riksdagen ställer sig bakom det som anförs i motionen om friare
              hyressättning vid uthyrning av villor och ägarlägenheter och tillkännager
              detta för regeringen.
            </item>
            <item xml:id="i-Nu5Wvncus8FpHuTsZUbw8X">
              Riksdagen ställer sig bakom det som anförs i motionen om ett
              svenskt system för trygga hyresdepositioner och tillkännager detta
              för regeringen.
            </item>
            <item xml:id="i-SbEZyQxB2UrBjiKC6vgrvc">
              Riksdagen ställer sig bakom det som anförs i motionen om möjligheten
              att få hus förhandsgodkända enligt byggnormer och tillkännager
              detta för regeringen.
            </item>
            <item xml:id="i-7LQWv7V1a1fg69Kb284gj1">
              Riksdagen ställer sig bakom det som anförs i motionen om gemensamma
              nordiska byggregler och tillkännager detta för regeringen.
            </item>
            <item xml:id="i-7oRS23a3yRiRZm29JcZUxS">
              Riksdagen ställer sig bakom det som anförs i motionen om att
              införa en privat initiativrätt till detaljplaner och tillkännager
              detta för regeringen.
            </item>
            <item xml:id="i-vPWhAKDbLfPrEX8NTebfq">
              Riksdagen ställer sig bakom det som anförs i motionen om snabbspår
              för plan- och bygglovsärenden gällande äldreboenden och studentbostäder
              och tillkännager detta för regeringen.
            </item>
            <item xml:id="i-4ucBgpvJMUfM8jUjBy3Cdj">
              Riksdagen ställer sig bakom det som anförs i motionen om instansordningen
              för överklaganden och tillkännager detta för regeringen.
            </item>
            <item xml:id="i-Vg6LptC1o8VdaKmqts81ZE">
              Riksdagen ställer sig bakom det som anförs i motionen om strandskydd
              och tillkännager detta för regeringen.
            </item>
            <item xml:id="i-2DKvWzpoLMLcpzvR5g4b3z">
              Riksdagen ställer sig bakom det som anförs i motionen om ett
              utvidgat uppdrag för Akademiska Hus AB och tillkännager detta
              för regeringen.
            </item>
            <item xml:id="i-P9YgS3zDX7Ep1sMZyJ4vQ2">
              Riksdagen ställer sig bakom det som anförs i motionen om att
              möjliggöra omvandling av bostäder i befintliga bostadsbestånd
              till ägarlägenheter och tillkännager detta för regeringen.
            </item>
            <item xml:id="i-Tn8E8gCibxQRYSAcnjtDF">
              Riksdagen ställer sig bakom det som anförs i motionen om att
              utreda ett avgiftsfinansierat bostadsrättsregister och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-UJGphBnsgcshaFkXN9yNss">
            Motivering
          </head>
          <p xml:id="i-BagQijnriUt5U2tJad7AKK">
            Folkpartiet liberalerna tror på en långsiktig och väl fungerande
            bostadsmarknad där konsumenternas efterfrågan möter ett utbud
            av bostäder och som svarar mot behoven. Under vår tid i alliansregeringen
            genomförde vi många reformer inom bostadsmarknaden som har varit
            väl behövliga. Vi har förändrat hyreslagen så att allmännyttans
            hyresnormerande roll tagits bort och infört en ny skyddsregel
            mot kraftiga hyreshöjningar. Vi har infört kommunala hyresgarantier
            för dem som har svårt att få hyreskontrakt samtidigt som vi har
            förenklat reglerna för andrahandsuthyrning.
          </p>
          <p xml:id="i-8Kr5H6ySLUdvji8PUSqN8a">
            Genom våra reformer har husägare nu möjlighet att bygga kompletterande
            hus på max 25 kvadratmeter utan bygglov. Vi har avskaffat snedvridande
            produktionssubventioner. Infört förvärvsgarantier för alla som
            köper bostad för första gången. Genom Folkpartiet liberalernas
            arbete i alliansregeringen har vi infört regler om ägarlägenheter
            i nyproduktion.
          </p>
          <p xml:id="i-61MqT87cFCWZMATphrTXcE">
            Samtidigt är Sveriges bostadsmarknad i obalans. Det byggs för
            lite och människor rör sig mellan bostäder i för låg grad. Fram
            till år 2020 behöver det byggas runt 430 000 nya bostäder. Den
            nuvarande regeringens mål är 250 000 nya bostäder år 2020. En
            uppskattning gör gällande att bara inlåsningarna på svensk bostadsmarknad
            i dag ökar den svenska arbetslösheten med hela 0,3 procentenheter.
          </p>
          <p xml:id="i-HniENf79TwSPeE7zNka8Y4">
            Förklaringarna till den låga rörligheten är flera. Boverket har
            konstaterat att sättet vi i Sverige sätter hyror på fungerar allt
            sämre i takt med att bostadsmarknaden blir allt mer överhettad.
            De långa köerna till hyresbostäder är ett tydligt tecken på en
            icke fungerade marknad. För personer som äger sitt boende konstaterar
            Boverket att kostnaderna för att flytta och byta bostad sannolikt
            är de högsta i hela OECD.
          </p>
          <p xml:id="i-7FFq9HtB64LLjidqLG7PJo">
            Anledningarna till att det byggs för lite är än mer mångfasetterade.
            Det handlar om det totala utbudet av mark och den takt som detaljplanelagd
            mark bebyggs. Fler detaljplaner måste upprättas och fler bygglov
            måste vinna laga kraft. Inte minst handlar det här om att minska
            de kostnader som är förknippade med överklaganden och långa ledtider.
          </p>
          <p xml:id="i-2d7kSVJsVw8d1GL8fEk9Bi">
            Inom Folkpartiet liberalerna pågår nu en bred idéutveckling för
            en liberal politik med inriktning på välfärd och tillväxt. Bostadspolitiken
            är en självklar del i detta arbete. I denna motion lägger vi fram
            ett antal förslag som syftar till att få till större och nödvändiga
            reformer för att få en bostadsmarknad som är präglad av mer rörlighet
            och mer byggande. Vi avser att återkomma med ytterligare förslag
            för att underlätta framväxten av en bostadsmarknad där fler människor
            kan bo utifrån egna önskemål och förutsättningar. För det behövs
            det en fungerande blandning av både hyresrätter, bostadsrätter,
            ägarlägenheter och villor i olika lägen och prisklasser.
          </p>
          <p xml:id="i-QJ183zFXLadcieLFazEZqL">
            Vi föreslår i denna motion reformer som gör vägen till det första
            spadtaget kortare för byggföretagen och vägen till den första,
            andra eller tredje egna nyckeln kortare. Det är reformer för dem
            som i dag inte kommer in eller inte kommer vidare på en bostadsmarknad
            som inte fungerar. Vi vill uppnå en liberalare bostadsmarknad
            där priserna på att bygga har sjunkit, priserna för att hyra bättre
            speglar både utbud och efterfrågan och där skattepolitiken tagit
            steg för att främja rörligheten. På en sådan bostadsmarknad får
            fler plats – till gagn för friheten och tryggheten för den enskilda
            och för jobben och tillväxten i Sverige.
          </p>
          <head type="h3" xml:id="i-ErsJihj91zZXX81CNL7bpg">
            Ja till långsiktiga reformer och nej till subventioner
          </head>
          <p xml:id="i-J61SPeSgUMpZfTkt45Cq8v">
            För att få igång byggandet i Sverige krävs stora genomgripande
            och långsiktiga reformer för framtiden. Vi är därför oroliga över
            hur den nuvarande regeringen i stället för att genomföra de framtidsreformer
            som krävs återgår till tidigare prövad och misslyckad subventionspolitik
            som inte byggföretagens representanter vill ha.
          </p>
          <p xml:id="i-2aZzK7QrktRuHvUA3K42Mc">
            Kortsiktiga subventioner ger inget långsiktigt stabilt bostadsbyggande.
            Det kan möjligen i viss mån påverka inriktningen på byggandet
            och kan också göra att vissa planerade byggprojekt förskjuts i
            tid, men motverkar de långsiktiga spelregler som är så avgörande
            för att byggandet varaktigt ska öka. Subventioner till renovering
            av fastigheter snedvrider också förhållandena mellan de fastighetsägare
            som får subventioner och de fastighetsägare som redan renoverat
            med egna medel. Vi anser att det är fastighetsägaren som ska ta
            det ekonomiska ansvaret för att vårda och renovera sin fastighet,
            inte staten.
          </p>
          <p xml:id="i-KgCjUJkcLLQdZZ8ZTHoEeV">
            De cirka 6 miljarder kronor som regeringen lägger på subventioner
            samt till bidrag till kommuner ska också sättas i relation till
            att de totala bygginvesteringarna i Sverige är på cirka 400 miljarder
            kronor per år. Det är genom långsiktiga och stabila reformer som
            investeringsviljan ökar och byggandet varaktigt lägger sig på
            en högre nivå. Detta kan inte subventioneras fram.
          </p>
          <p xml:id="i-59xPPGu34uzFLianne1oZP">
            Därför säger vi nej till storskaliga statliga subventioner till
            byggbranschen, vilket framgår av Folkpartiet liberalernas budgetalternativ
            för 2016.
          </p>
          <head type="h3" xml:id="i-HHtzMj84nEQXjaSEGGgDD2">
            Reformer av bruksvärdessystemet
          </head>
          <p xml:id="i-GWUKsq4bcDWMuVv7JS4R69">
            Hyressättningen behöver i större utsträckning avspegla konsumentens
            efterfrågan och individuella val, till exempel till- och frånval.
            Förändringar av bruksvärdessystemet behöver kombineras med regler
            som ger hyresgäster långsiktigt förutsebara villkor och ett skydd
            mot plötsliga höjningar av hyran för den befintliga bostaden.
          </p>
          <p xml:id="i-TsgViMirYoygFJrf4mxrWF">
            Redan i dag finns exempel på hur reformer i denna riktning inom
            bruksvärdessystemet får de lokala hyresmarknaderna att fungera
            bättre. Exempel på en mer diversifierad hyressättning som bättre
            speglar efterfrågan och utbud på olika hyresbostäder finns exempelvis
            i Malmö. Målet bör vara att tillämpningen av bruksvärdessystemet
            i hela Sverige bidrar till ökad rörlighet och bättre utnyttjande
            av det befintliga beståndet genom att hyresnivåerna närmare speglar
            konsumenternas efterfrågan vad gäller lägenhetens utformning.
          </p>
          <head type="h3" xml:id="i-KhaF1YSe9XmE5h2ByVidQR">
            Friare hyressättning vid uthyrning
          </head>
          <p xml:id="i-KRtbaRWzvBnCcjKaYdp4Xn">
            Sedan 2013 råder friare regler för hyressättning vid uthyrning.
            Hyrorna är inte fria, utan fortfarande måste det finnas ett tydligt
            samband mellan de direkta och indirekta kostnaderna för boendet
            och hyran. Reformen har lett till tydligt fler utannonserade andrahandsboenden.
            På den största annonsmarknaden har utbudet av andrahandslägenheter
            i Stockholm ökat med 20 procent eller mer. Vi föreslår i ett ytterligare
            steg friare hyressättning vid uthyrning av villor och ägarlägenheter
            genom en generösare beräkning av den så kallade skäliga hyran.
          </p>
          <head type="h3" xml:id="i-RxWawWZZyY5JoiUR34UHZS">
            Svenskt system för trygga hyresdepositioner
          </head>
          <p xml:id="i-6VrgPvoX1uPcUTGQSxJ5oh">
            Depositioner från hyresgästen i samband med andrahandsuthyrning
            är vanligt i Sverige. Det är ett sätt för hyresvärden att minska
            risken för bedrägerier, uteblivna hyresbetalningar eller kostsamma
            reparationer på grund av andrahandshyresgästens agerande.
          </p>
          <p xml:id="i-G8AUnR92UXffcFjMPzcAeJ">
            Samtidigt innebär dagens oreglerade system, där hyresgästen betalar
            direkt till hyresvärden, att risken för bedrägerier av hyresvärden
            i stället är uppenbar. Norge har i stället ett uppbyggt och i
            lag reglerat system där depositionsbeloppet sätts in på ett neutralt
            konto och där åtkomst av medlen kräver båda parters medgivande.
            Boverket har förordat att ett liknande system bör införas i Sverige
            för att öka tryggheten och säkerheten för både hyresgästen och
            hyresvärden.
          </p>
          <head type="h3" xml:id="i-SMEZKZ9ZrFpvb8j7dE6nf9">
            Förhandsgodkännande av hustyper enligt byggnormer
          </head>
          <p xml:id="i-3XKEAaogh8C4fhmrPLEZie">
            De svenska byggpriserna är 72 procent högre än genomsnittet i
            EU. Det mest effektiva sättet för att få fram fler bostäder till
            rimliga priser är att göra det möjligt att bygga billigare. Folkpartiet
            liberalerna anser därför att vi behöver fortsätta att se över
            hur vi kan skapa möjlighet till billigare produktion och kostnadseffektivare
            processer. Vi vill gå längre än att avskaffa de kommunala särkraven.
            Vi vill utreda om det är möjligt att hustyper bara en gång behöver
            prövas mot byggnormen för att sedan vara förhandsgodkända. På
            så sätt kan byggkostnaderna pressas effektivt och handläggningstiden
            vid bygglovsärenden kortas.
          </p>
          <head type="h3" xml:id="i-G6jmNveQRgVNh9YVn59dF8">
            Gemensamma nordiska byggregler
          </head>
          <p xml:id="i-X8zBoMuQ67J3cd54JDAM2i">
            För att vidga den svenska bostadsmarknaden och stärka konkurrensen
            mellan byggföretag och därmed bidra till en mer varierad, kostnadseffektiv
            och marknadsorienterad svensk byggsektor bör möjligheten till
            gemensamma nordiska byggregler utredas.
          </p>
          <head type="h3" xml:id="i-WHFapu84rZS8XC1smwN8qg">
            Privat initiativrätt till detaljplaner
          </head>
          <p xml:id="i-E8ebots6Yomcu9g9dx2zR8">
            Kommunernas planmonopol är i dag utformat så att det bara är
            kommunerna som kan upprätta förslag till detaljplaner. Att upprätta
            en detaljplan tar i snitt två år eller mer vilket försvårar byggandet.
            Vi föreslår att byggföretag, i stället för att tvingas vänta på
            kommunen, ska få rätt att själva upprätta en detaljplan i överenstämmelse
            med översiktsplanen och sedan få denna prövad av kommunen som
            behåller beslutsrätten. Den exakta utformningen av denna privata
            initiativrätt bör utredas närmare, men en förebild kan vara den
            motsvarande norska lagstiftningen på området.
          </p>
          <head type="h3" xml:id="i-BhaRwYT9e2N2N65eVRvDD7">
            Snabbspår för äldreboenden och studentbostäder
          </head>
          <p xml:id="i-FK9fZavSw7gDZ4gKhAzACy">
            Regeringen har i sin budgetmotion föreslagit subventioner för
            att få i gång byggande av äldreboenden och studentbostäder. Tillfälliga
            subventioner riskerar dock att bara leda till att tidigare planerade
            byggprojekt flyttas i tiden. Vi anser att kommunerna i stället
            bör lägga plan- och bygglovsärenden för grupper som har ett särskilt
            behov av lägenheter i ett snabbspår och att sådana ärenden alltså
            ska kunna prioriteras i handläggningen.
          </p>
          <head type="h3" xml:id="i-d5QY6Lz51M3pME6pwC9FG">
            Färre instanser för överklagande av detaljplaner
          </head>
          <p xml:id="i-KDBqQzPk3HZ2o6NiHUTVup">
            Långa överklagandeprocesser bidrar till att det byggs mindre.
            I dag kan en detaljplan överklagas först till länsstyrelsen, sedan
            till mark- och miljödomstolen och i vissa fall även till Mark-
            och miljööverdomstolen. Var fjärde detaljplan överklagas till
            länsstyrelsen, och två av tre beslut i länsstyrelsen överklagas
            ytterligare en gång. Vi föreslår att beslut om detaljplaner som
            första instans ska överklagas direkt till mark- och miljödomstolen.
            Förslaget, som är i linje med SOU 2014:14, beräknas leda till
            att de detaljplaner som i dag överklagas i två instanser i snitt
            vinner laga kraft ca 5 månader tidigare än i dag.
          </p>
          <head type="h3" xml:id="i-Be1n4x2YvHn9a1pmCNUTcV">
            Strandskydd
          </head>
          <p xml:id="i-EDjEQ7E2HGemppqdNnroa6">
            Många människor vill bo nära och med utsikt över sjö och hav.
            Sverige är ett glesbefolkat land med uppemot 40 000 mil strand
            eller kust. Huvudprincipen inom strandskyddet är i dag ett bebyggelseförbud
            inom 100 meter längs alla hav, sjöar och vattendrag i Sverige.
            I flera fall är gränsen utvidgad till 300 meter från vattenlinjen.
          </p>
          <p xml:id="i-TqR3MVt6h1kY9CoqU3LkkD">
            Alliansregeringen genomförde vissa förändringar av strandskyddsreglerna
            för att möjliggöra en mer flexibel tillämpning mellan områden
            med lågt och högt exploateringstryck, men mycket tyder på att
            dessa reformer inte har fått det avsedda genomslaget. Bland annat
            SKL anser att strandskyddet fortfarande tillämpas på ett onyanserat
            sätt och hindrar kommuner från att skapa attraktiva boendemiljöer
            på landsbygden. Det är viktigt att intentionerna med den av riksdagen
            beslutade strandskyddsreformen får avsett genomslag.
          </p>
          <head type="h3" xml:id="i-HEz7EUjJgVzVhTF9dqqxNV">
            Utvidgat uppdrag för Akademiska hus
          </head>
          <p xml:id="i-5ZyLJNE6caTmE97h7sGWLy">
            Akademiska hus har fått ett vidgat uppdrag, vilket medger eget
            byggande och ägande av studentbostäder. Folkpartiet liberalerna
            välkomnar utvecklingen, men vi föreslår att uppdraget förstärks
            och preciseras genom att ett nytt uppdrag fastställs i riksdagen.
            Staten bör på så sätt ta ansvar för att Akademiska hus bör bli
            en större aktör på den svenska studentbostadsmarknaden.
          </p>
          <head type="h3" xml:id="i-HJne6ncs5j7ocuHpNp9r4o">
            Sänkt flyttskatt
          </head>
          <p xml:id="i-G8g5eKSfhAGeUdFjTbyKwe">
            De ekonomiska effekterna av att sälja sitt hus eller lägenhet
            har blivit kännbara. Vi anser att det är rimligt att det finns
            en reavinstbeskattning, men tidigare kunde man skjuta upp beskattningen
            till senare i livet när man faktiskt får loss pengarna. Numera
            finns ett tak för uppskovet. Dessutom har det införts en årlig
            ränta på uppskovsbeloppet. Det innebär att en familj som ska flytta
            från en villa i en förort till Stockholm kan få betala mellan
            en halv och en miljon i skatt direkt vid försäljningen och dessutom
            en avgift på 7 000 kr per år i årtionden framåt. Många väljer
            då att bo kvar i stället för att sälja, och hela flyttkedjan stannar
            upp. Vi behöver öka flyttkedjorna och utnyttja det befintliga
            bostadsbeståndet bättre.
          </p>
          <p xml:id="i-TXoSYgCvodKeQsg7HQF1ZE">
            Vi föreslår därför att uppskovsreglerna förändras, så att taket
            för uppskovet tas bort och att den årliga uppskovsräntan avskaffas.
            Förslaget utvecklas närmare i Folkpartiet liberalernas budgetmotion.
          </p>
          <head type="h3" xml:id="i-8VBQXVNTQNegDMGiWUyeke">
            Stärkt egenmakt genom fler ägarlägenheter
          </head>
          <p xml:id="i-MaXP2ip4kRRiuYzJkDXPZ6">
            Genom ägarlägenhetsreformen har bostadsmarknaden tillförts ytterligare
            en boendeform för flerbostadshus. Det bidrar till mångfald i boendet
            samt en ökad valfrihet för den som har möjlighet att finansiera
            ett förvärv av en ägarlägenhet. Än så länge har förhållandevis
            få ägarlägenheter bildats. Det kan delvis förklaras med ett svagt
            konjunkturläge och en viss osäkerhet bland marknadens aktörer
            kring den nya fastighetsformen. Inom bostadsbranschen finns det
            emellertid en tilltro till ägarlägenheten som boendeform, och
            allt fler nybyggnationer planeras.
          </p>
          <p xml:id="i-HHnXoxBt16oXwCiToNrSJz">
            En omständighet som har begränsat ägarlägenhetsreformens genomslag
            är att ägarlägenheter enbart får bildas i samband med nyproduktion.
            En möjlighet att omvandla befintliga bostäder i flerbostadshus,
            både nuvarande hyres- och bostadsrätter, till ägarlägenheter skulle
            ytterligare bidra till att ägarlägenheter skapas.
          </p>
          <p xml:id="i-4Vr25tXQvWn5UugNuKq46c">
            Ett grundläggande syfte med att skapa ägarlägenheter genom ombildning
            är att fördelarna med att inneha en ägarlägenhet ska kunna komma
            befintliga hyresgäster till godo. En ombildningsmöjlighet skulle
            kunna bidra till ytterligare valfrihet i boendet, inte minst i
            områden med ett ensidigt utbud av boendeformer, t.ex. de s.k.
            miljonprogramsområdena.
          </p>
          <head type="h3" xml:id="i-XjVHhauEMUyui1zM2L9uCU">
            Bostadsrättsregister
          </head>
          <p xml:id="i-4BgXfuFFDsYxtwhwGjBD4K">
            Det finns inte något centralt register över bostadsrätterna.
            I stället är det den lokala bostadsrättsföreningen ansvar att
            föra en förteckning över de lägenheter som är upplåtna med bostadsrätt.
            Denna förteckning utgör också grunden för uppgifter om pantsättning
            av bostadsrätten.
          </p>
          <p xml:id="i-G6t4ki1KBq5JU9JsMKhxmJ">
            Frågan om införande av ett statligt register över bostadsrätterna
            har varit aktuell under mycket lång tid. År 2007 upprättades en
            departementspromemoria Bostadsrättsregister – några modeller för
            registrering av bostadsrätter (Ds 2007:12). Såväl Svenska Bankföreningen
            som HSB Riksförbund, Riksbyggen, bostadsrättsorganisationen SBC,
            Fastighetsmäklarförbundet som Mäklarsamfundet har fortlöpande
            framfört till regeringen sina önskemål om att ett statligt register
            ska inrättas över bostadsrätterna.
          </p>
          <p xml:id="i-TVvtfvEV17TtX4XxHcxMjo">
            Fördelarna med ett statligt centralt register, förslagsvis administrerat
            av Lantmäteriet, är framför allt tillförlitliga uppgifter om ägare
            och pantsättningar samt en betydligt snabbare hantering av ägarbyten
            och pantsättningar. Ett sådant register skulle också avsevärt
            försvåra de bedrägerier som förekommer främst med pantsättning
            av en bostadsrätt.
          </p>
          <p xml:id="i-2pigiqtBL7j6pe7vUQ84XC">
            Likheterna mellan en bostadsrätt och en villafastighet är mycket
            stora när det gäller såväl ägarbyten som pantsättning. Ett register
            bör därför vara uppbyggt på ungefär samma sätt som dagens inskrivningsregister
            med lagfart och inteckning. Precis som gäller för villafastigheter
            bör alla kostnader för hållande av ett register bekostas av bostadsrättsägarna
            genom avgifter vid ägarbyten och pantsättningar.
          </p>
          <p xml:id="i-8yWL8dGvvgPqtbi3tdange">
            Vi anser därför att regeringen bör utreda förutsättningarna för
            att inrätta ett avgiftsfinansierat bostadsrättsregister i offentlig
            regi.
          </p>
        </div>
        <div type="motSignatures">
          <list>
            <item xml:id="i-K4hqmWhJxDszSdjqcej5Vp">
              Jan Björklund (FP)
            </item>
            <item xml:id="i-H3Vadwbh949uKRf8ZpdHsj">
              Erik Ullenhag (FP)
            </item>
            <item xml:id="i-J3wMTF53FEbwmZLuRxkAGt">
              Tina Acketoft (FP)
            </item>
            <item xml:id="i-MFpeF2iC9pYNxASko4im6B">
              Emma Carlsson Löfdahl (FP)
            </item>
            <item xml:id="i-7pyNBhy9TVnsAhkX8haH1Q">
              Said Abdu (FP)
            </item>
            <item xml:id="i-UAZLvYXjxgChRk42xKEy93">
              Maria Arnholm (FP)
            </item>
            <item xml:id="i-GskP6cKFvEdESiJP2WbcZ3">
              Bengt Eliasson (FP)
            </item>
            <item xml:id="i-GQzxUJ8n7sJ2YcBg3bPmZA">
              Roger Haddad (FP)
            </item>
            <item xml:id="i-2rn2C7oTVzsuNesQ96Aqin">
              Robert Hannah (FP)
            </item>
            <item xml:id="i-Ey1mGWGDStzCJJhXwezirw">
              Fredrik Malm (FP)
            </item>
            <item xml:id="i-Pz35YYuKQBrmbXeQHzqVTD">
              Christer Nylander (FP)
            </item>
            <item xml:id="i-6XTFR9n1Xf279y4U7vXH1a">
              Birgitta Ohlsson (FP)
            </item>
            <item xml:id="i-G798cNkEvjcgQp9LYx9WnN">
              Mats Persson (FP)
            </item>
            <item xml:id="i-CnpgzBUx6MTFYT1mPTiCEW">
              Mathias Sundin (FP)
            </item>
            <item xml:id="i-L4QLeH4UyrmoSKQi55dkvn">
              Lars Tysklind (FP)
            </item>
            <item xml:id="i-wD5rhs1q3xtciBLdRqGNe">
              Maria Weimer (FP)
            </item>
            <item xml:id="i-3oWgU2WKMNBZQ6hUCJ4eqp">
              Barbro Westerholm (FP)
            </item>
            <item xml:id="i-Uf5Yg2v6SuxKoxpnRWLSdo">
              Allan Widman (FP)
            </item>
            <item xml:id="i-ND5dGsNwyWUoQtEhiNV6qi">
              Christina Örnebjär (FP)
            </item>
          </list>
        </div>
      </div>
    </body>
  </text>
</TEI>
