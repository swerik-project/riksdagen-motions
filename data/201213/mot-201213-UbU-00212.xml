<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UbU-00212">
  <teiHeader>
    <fileDesc>
      <titleStmt>
        <title>Jämställdhet i skolan</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jämställdhet i skolan</title>
          <idno type="rdwebb">H002Ub212</idno>
          <rs type="number">Ub212</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H002Ub212/text</ref>
          <ref type="dokument_url_html">http://data.riksdagen.se/dokument/H002Ub212</ref>
          <ref type="dokumentstatus_url_xml">http://data.riksdagen.se/dokumentstatus/H002Ub212</ref>
          <ref type="doc">http://data.riksdagen.se/fil/097EBC4F-C4C8-44E7-BC8A-1EE5DBA89A1C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-pCGrpWdxkg8oedYzhJRhs" type="signed"/>
        <correspContext corresp="i-pCGrpWdxkg8oedYzhJRhs">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-UHteNyAjRaPt2TEs71TGzy" type="numbering">
          <date when="2012-09-28"/>
        </correspAction>
        <correspAction xml:id="i-7GpoKFURqSHeHSZqjibfu6" type="submission">
          <date when="2012-09-26"/>
        </correspAction>
        <correspAction xml:id="i-46dZmH8dbgjQKFBRJ6Djbz" type="transfer">
          <date when="2012-09-26"/>
        </correspAction>
        <correspAction xml:id="i-J3dc8TEJ1n1Yak7r2Xyg7U" type="assigned"/>
        <correspContext corresp="i-J3dc8TEJ1n1Yak7r2Xyg7U">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-B4Xg7SGbJ9SPxVzaiGK3R1">
            1 Förslag till riksdagsbeslut
          </head>
          <list style="ol">
            <item xml:id="i-YAnHRCCcT8THjHMUfzQ6GA">
              Riksdagen tillkännager för regeringen som sin mening vad som
              anförs i motionen om att feministiskt självförsvar bör erbjudas
              alla flickor från årskurs 7.
            </item>
            <item xml:id="i-4GWP2JUriFBx4M3TfafD1v">
              Riksdagen tillkännager för regeringen som sin mening vad som
              anförs i motionen om förändringar i läroplanerna för grundskolan
              och gymnasieskolan samt i högskoleförordningens examensordningar.
            </item>
            <item xml:id="i-CJhRUUckZXmxu1TJg8uyt5">
              Riksdagen tillkännager för regeringen som sin mening vad som
              anförs i motionen om att ge Skolverket i uppdrag att utarbeta
              råd och riktlinjer för hur genuspedagogerna ska arbeta med jämställdhetsfrågorna.
            </item>
            <item xml:id="i-CeEEV26NYKarBvzueCPyww">
              Riksdagen tillkännager för regeringen som sin mening vad som
              anförs i motionen om att ge Skolverket i uppdrag att upprätta
              nationell statistik över genuspedagoger.
            </item>
            <item xml:id="i-41mGE8cohrQPcZtL7aXJEp">
              Riksdagen tillkännager för regeringen som sin mening vad som
              anförs i motionen om att de pengar som regeringen har avsatt till
              lärares fortbildning och kompetensutveckling i det s.k. Lärarlyftet
              också ska komma genuspedagoger till del.
            </item>
          </list>
        </div>
        <div type="motContent">
          <head xml:id="i-HTLPzqeTS2AjCc6hcNVHw4" type="h1">
            2 Feministiskt självförsvar för flickor
          </head>
          <p xml:id="i-6bs5CtAqzCEcWX5XDAg1bx">
            Enligt Skolverket säger sig var fjärde skolelev ha upplevt sexuellt
            laddade verbala kränkningar. Sexuella kränkningar ökar i svenska
            skolor, och var femte anmälan till Skolverket förra året handlade
            om kränkningar i vid mening inbegripet fysiskt våld, sexuella
            trakasserier och verbala kränkningar.
          </p>
          <p xml:id="i-Cw6h7dox658vsWyYSCTEfx">
            För många unga kvinnor är vardagen fylld av rädsla, obehag och
            en ständig beredskap för trakasserier, närmanden och t.o.m. övergrepp.
            Rädslan begränsar unga kvinnors handlings- och livsutrymme och
            hindrar dem från att utveckla en grundmurad självkänsla och ett
            gediget självförtroende. De tvingas ta omvägar, undvika parker
            och vågar inte gå ensamma utomhus sent på kvällen. Många väljer
            att stanna hemma på kvällen om de inte vet att de hela tiden kan
            ha sällskap med någon kompis.
          </p>
          <p xml:id="i-BArQNqBpj4dYW3wPxhc6B3">
            Bland de grövsta uttrycken för mäns makt över kvinnor finns misshandel
            och våldtäkt. I Sverige våldtas fyra kvinnor varje timme och mer
            än dubbelt så många utsätts för misshandel. Sexualiserat våld
            handlar om att hela tiden påminna om vilket kön som besitter makten,
            i hemmet, på arbetsplatsen, i skolan eller i förhållandet. Vänsterpartiet
            kan konstatera att så länge flickor i landets skolor är utsatta
            för trakasserier måste något göras för att ge dem självförtroendet
            och styrkan att stå emot.
          </p>
          <p xml:id="i-EF3iRBqSTqw65VKSVH7Guh">
            Feministiskt självförsvar handlar om att skaffa sig kunskap om
            det sexualiserade våldet, om samarbete mellan flickor eller kvinnor
            samt att skaffa sig handlingsberedskap att försvara sig mentalt,
            verbalt och fysiskt i en värld där flickor och kvinnor är underordnade
            och utsatta. Feministiskt självförsvar är grundat av kvinnor för
            kvinnor och bygger på att flickor och kvinnor delar erfarenheter
            och tillsammans utarbetar strategier för att bl.a. hantera rädsla.
          </p>
          <p xml:id="i-96KSxmrBTr4HZivq8QJt7C">
            Till skillnad från t.ex. vanliga judo- eller karatekurser handlar
            feministiskt självförsvar först och främst om att öka medvetenheten
            om pojkars och mäns sexualiserade våld mot kvinnor samt medvetandegöra
            flickor eller kvinnor om sina möjligheter och rättigheter att
            försvara sig. Vetskapen om att man är värd att försvara och att
            man får göra det med våld om man måste stärker självförtroendet.
            Det gör att flickor som lärt sig feministiskt självförsvar växer
            och lättare kan hävda sig också i situationer som inte är direkt
            hotfulla. Feministiskt självförsvar bör därför erbjudas alla flickor
            från årskurs 7. Detta bör riksdagen som sin mening ge regeringen
            till känna.
          </p>
          <p xml:id="i-LpwExtJ3FJTxcPRNCskVGM">
            I vår motion Utgiftsområde 16 (2012/13:Ub475) avsätter vi 2 miljoner
            per år under tre år till detta.
          </p>
          <head xml:id="i-BMWD7Q7aWTAzutLTi4AxQF" type="h1">
            3 Ökade kunskaper om makt och kön
          </head>
          <p xml:id="i-d1hgAFdHVpXXdjM5oamYV">
            Jämställdhet är en politisk viljeyttring som en majoritet av
            alla politiska partier har enats om. Därför har jämställdhetssträvandena
            också skrivits in i de dokument som styr skola och högre utbildning.
            För grundskola och gymnasieskola ingår jämställdhet i läroplanerna,
            dels i den värdegrund som verksamheten ska gestalta och förmedla,
            dels när det gäller rätten till likvärdig utbildning och rätt
            till lika behandling. I nu gällande skollag står att alla som
            arbetar i skolan ska främja jämställdhet. I högskolelagen (1992:1434)
            1 kap. 5 § finns en bestämmelse om att jämställdhet mellan kvinnor
            och män alltid ska iakttas och främjas i högskolornas verksamhet.
          </p>
          <p xml:id="i-K6zR9QHkjzoXnuHmHYfyyC">
            För att kunna leva upp till paragrafen krävs kunskap hos all
            personal i skolan. Men framför allt måste elever och studenter
            ges kunskap för att själva kunna bilda sig en egen uppfattning,
            ta ställning och agera för förändring. För att nå dit är kunskap
            om könsmaktsordningen, kvinnors och mäns olika livssituation i
            olika tid och rum och olika feministiska teorier och samhällsanalyser
            ett grundläggande verktyg.
          </p>
          <p xml:id="i-WKNRAjaDACZiKowfrmB2ic">
            En grund för detta är den definition av jämställdhet som FN:s
            organisation för samarbete mellan länderna inom utbildning, vetenskap,
            kultur, kommunikation och information (Unesco) arbetar efter och
            som i utbildningssammanhang inkluderar åtminstone tre dimensioner.
            Den första handlar om jämställdhet i termer av lika tillgång till
            utbildning, den andra om jämställdhet i utbildning och den tredje
            om jämställdhet genom utbildning. Sverige uppfyller Unescos jämställdhetsmål
            vad gäller den första dimensionen. Här har flickor och pojkar,
            kvinnor och män samma formella rätt till utbildning. Samtidigt
            vet vi att flickor och pojkar väljer olika inriktningar på sin
            utbildning. Pojkar prioriterar i högre grad än flickor studieval
            som leder till yrken inom bl.a. teknik, bygg och hantverk, medan
            flickor i större utsträckning prioriterar vård, omsorg och skola.
          </p>
          <p xml:id="i-6WtpyxDC8H6vVNFeBTr3oN">
            Unescos andra dimension av jämställdhet i utbildning berör flera
            olika aspekter. Dels handlar det om frihet från diskriminering
            och bemötandet i skola och utbildning, dels handlar det om innehållet
            i utbildningen, dvs. jämställdhet som ett kunskapsområde. Det
            senare är relaterat även till den tredje dimensionen som berör
            jämställdhet genom utbildning. Vänsterpartiet menar att Unescos
            andra och tredje definition jämställdhet i och genom utbildning
            inte uppfylls i svensk utbildning och därför måste prioriteras.
          </p>
          <p xml:id="i-SnTTp54W1LCutynpZ8v6pR">
            I Läroplan för grundskolan, förskoleklassen och fritidshemmet
            2011 (Lgr11) finns avsnitt om skolans uppdrag. Här beskrivs ett
            antal perspektiv som ska finnas med i all undervisning: historiskt,
            internationellt, etiskt och miljöperspektiv. Vänsterpartiet menar
            att till dessa bör läggas ett genusperspektiv som ges följande
            lydelse:
          </p>
          <p xml:id="i-kQ7E6JLZQLZ3Btz299zqv">
            Genom genusperspektivet får eleverna möjlighet att ytterligare
            nyansera frågorna om mångfald, makt och jämlikhet. Undervisningen
            stöder därmed eleverna i deras identitetsskapande process samt
            ger dem förutsättningar att själva ta ställning och påverka rådande
            könsmaktsstrukturer.
          </p>
          <p xml:id="i-BgPEn5d1aaQdjZHei6Bfi4">
            I Läroplanen för gymnasieskolan bör avsnittet om genusperspektiv
            placeras direkt efter det etiska perspektivet och ges följande
            lydelse:
          </p>
          <p xml:id="i-MHb5EDcsSKv6dCxpBaY4Cz">
            Genusperspektivet stöder elevernas utveckling och identitetsskapande
            process. Det ska ge kunskap om maktrelationen mellan gruppen kvinnor
            och gruppen män samt om hur begreppen kvinnligt och manligt konstrueras
            inom en patriarkal ordning. Det ska ge eleverna förutsättningar
            att själva ta ställning och kunna påverka rådande könsmaktsstrukturer.
          </p>
          <p xml:id="i-VhtD3zoU5xBjY736EdWbPt">
            På högskolenivå menar vi att som ett första steg måste kunskapsaspekten
            av jämställdhet skrivas in i examensordningarna. Det gäller alla
            examina, men det är särskilt viktigt och betydelsefullt i alla
            de utbildningar som leder till yrken som medför arbete med människor,
            såsom lärare, läkare, sjuksköterskor, jurister, socionomer, psykologer,
            studievägledare m.fl. I t.ex. lärarexamen finns i dag ett mål
            om att lärarstudenten ska inse betydelsen av könsskillnader i
            undervisningssituationen och vid presentation av ämnesstoffet.
            Vi menar att detta är både vagt och oklart och föreslår följande
            lydelse:
          </p>
          <p xml:id="i-7HDKR3sueX1bgaCrKJMPEH">
            Lärarstudenten ska inse betydelsen av könsmaktsordning i skolans
            hela verksamhet och i undervisning, i relationen till eleverna
            likväl som vid val av och presentation av ämnesstoff.
          </p>
          <p xml:id="i-VDDUFHh6Wxt12hhAAz5TbB">
            För att underlätta samverkan mellan nyexaminerade och redan verksamma
            lärare måste också genuskunskap prioriteras i all lärarfortbildning.
            Detsamma gäller socionomer, läkare, sjuksköterskor, jurister,
            psykologer, studievägledare m.fl. Detta bör riksdagen som sin
            mening ge regeringen till känna.
          </p>
          <head xml:id="i-QumtZWJtbs3EvmR96gKbeS" type="h1">
            4 Genuspedagogerna
          </head>
          <p xml:id="i-J4mo4TW3fcuWPyNSafSMeH">
            För att förbättra och förstärka jämställdhetsarbetet i förskolan
            och skolan avsatte Vänsterpartiet tillsammans med Socialdemokraterna
            och Miljöpartiet pengar i budgetpropositionen för 2002 för att
            utbilda minst en genuspedagog i varje kommun. Tanken är att genuspedagogerna
            skall arbeta med jämställdhetsfrågor i den pedagogiska praktiken
            för att höja kvaliteten och öka måluppfyllelsen inom detta kunskapsområde.
          </p>
          <p xml:id="i-48BH2aoGUJkU9fSRc9bmgq">
            För att jämställdhetsarbetet ska vara framgångsrikt måste det
            finnas med i hela verksamheten i förskola och skola. Därför måste
            varje anställd få tillräcklig kunskap och medvetenhet om hur det
            egna förhållningssättet och den pedagogiska verksamheten påverkar
            ur jämställdhetssynpunkt. Genuspedagogerna skulle kunna ha en
            viktig del i detta arbete, men för att genuspedagogerna ska få
            möjlighet att nå alla anställda krävs att de är fler. En genuspedagog
            per kommun är otillräckligt.
          </p>
          <p xml:id="i-71yyoaQXwfw7iz86BgCCXi">
            En annan förutsättning för att genuspedagogernas kompetens ska
            kunna tas till vara är att de har tillräckligt med tid och resurser
            till sitt förfogande. Alltför många av dem som har utbildat sig
            till genuspedagoger måste bedriva jämställdhetsarbetet inom ramen
            för sina ordinarie tjänster. Det finns därför ett stort behov
            av mer resurser för att inrätta särskilda tjänster för genuspedagogerna
            i kommunerna och på skolorna.
          </p>
          <p xml:id="i-VKbTtfHYE9jARWMeRGKBgL">
            Jämställdhetsdelegationen föreslog 2006 att det skulle finnas
            minst en genuspedagog per 25 anställda år 2012. Trots att det
            inte finns någon nationell statistik över genuspedagoger hos vare
            sig Utbildningsdepartementet, Skolverket eller Sveriges Kommuner
            och Landsting kan vi konstatera att det målet långt ifrån är uppnått.
          </p>
          <p xml:id="i-HUExbMtVHcqHYiP2qDCjn">
            Det finns därför ett behov av att höja statens bidrag till kommunerna
            för att göra det möjligt att anställa fler genuspedagoger.
          </p>
          <p xml:id="i-Lmsp148Vn92YTPCfKJug3d">
            Regeringen bör ge Skolverket i uppdrag att utarbeta råd och riktlinjer
            för hur genuspedagogerna ska arbeta med jämställdhetsfrågorna
            för att deras kunskaper ska kunna utnyttjas på bästa sätt. Detta
            bör riksdagen som sin mening ge regeringen till känna.
          </p>
          <p xml:id="i-EJwfgkRL6Ghyri8uRJghp7">
            Skolverket bör dessutom få i uppdrag att upprätta nationell statistik
            över genuspedagoger. Detta bör riksdagen som sin mening ge regeringen
            till känna.
          </p>
          <p xml:id="i-QDcEjwJtnpzzb6YmaeYPtB">
            Jämställdhet är ett rörligt kunskapsområde. Ny forskning och
            nya erfarenheter läggs hela tiden till den tidigare kunskapen
            och nya metoder och förhållningssätt utvecklas för att främja
            jämställdheten. För att genuspedagogernas arbete ska vara framgångsrikt
            är det viktigt att de får tillgång till ny kunskap. Redan utbildade
            genuspedagoger måste därför få möjlighet att fortbilda sig och
            få kontinuerlig kompetensutveckling. Bland annat bör de pengar
            som regeringen har avsatt till lärares fortbildning och kompetensutveckling
            i det s.k. Lärarlyftet också komma genuspedagoger till del. Detta
            bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-EbtaiNgK8QYNAHXPTAThW">
              Rossana Dinamarca (V)
            </item>
            <item xml:id="i-ENfDL8WqoaD1ouPVF2NjF8">
              Ulla Andersson (V)
            </item>
            <item xml:id="i-9A8zJU9JXbfxGppMuSvqMx">
              Josefin Brink (V)
            </item>
            <item xml:id="i-JFMSttaMgVeymLKkjQrtgw">
              Christina Höj Larsen (V)
            </item>
            <item xml:id="i-AS8RomoopYvEwhW1BgqYBA">
              Wiwi-Anne Johansson (V)
            </item>
            <item xml:id="i-XeCAKwMpqLrDonfCjpoV6r">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
