<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-MJU-00297">
  <teiHeader>
    <fileDesc>
      <titleStmt>
        <title>Miljöövervakning</title>
        <author corresp="i-GDFdKPNRdaGpkLXrouuiC1">av Johan Löfstrand (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Miljöövervakning</title>
          <idno type="rdwebb">GU02MJ297</idno>
          <rs type="number">MJ297</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GU02MJ297/text</ref>
          <ref type="dokument_url_html">http://data.riksdagen.se/dokument/GU02MJ297</ref>
          <ref type="dokumentstatus_url_xml">http://data.riksdagen.se/dokumentstatus/GU02MJ297</ref>
          <ref type="doc">http://data.riksdagen.se/fil/61817CD3-181B-42C5-9154-7C0C1CA10FBB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GDFdKPNRdaGpkLXrouuiC1</idno>
            <name>Johan Löfstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-S7z82oCCwmyEboUNJCp6jf" type="signed"/>
        <correspContext corresp="i-S7z82oCCwmyEboUNJCp6jf">
          <note type="signatory" corresp="i-GDFdKPNRdaGpkLXrouuiC1"/>
        </correspContext>
        <correspAction type="referral" xml:id="i-XQgHzLrZ4UonXsuf9yPQAw">
          <date when="2006-11-07"/>
        </correspAction>
        <correspAction type="dismissal" xml:id="i-Q2R85YqLxHk6LKXpwiWUq4">
          <date when="2006-11-07"/>
        </correspAction>
        <correspAction type="numbering" xml:id="i-8NXwQ5dzaAM4CTP2K7eAdv">
          <date when="2006-11-01"/>
        </correspAction>
        <correspAction type="submission" xml:id="i-VoMVUCaYZwzKpK5FByRAC8">
          <date when="2006-10-31"/>
        </correspAction>
        <correspAction type="transfer" xml:id="i-XSoNNpFrzkfKueJ7PVbdGC">
          <date when="2006-10-30"/>
        </correspAction>
        <correspAction type="assigned" xml:id="i-6BTZ49hGfFVYR5484TUBjH"/>
        <correspContext corresp="i-6BTZ49hGfFVYR5484TUBjH">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-WW5dmZ7EWLc25xUJCSjysW">
            Förslag till riksdagsbeslut
          </head>
          <p xml:id="i-BCe2e8b5tHGUHe6hbzmmRD">
            Riksdagen tillkännager för regeringen som sin mening vad som
            i motionen anförs om att skapa effektiva analysmetoder för att
            på så sätt ge en bättre miljöövervakning.
          </p>
        </div>
        <div type="motContent">
          <head type="h1" xml:id="i-RSaeTTUYpyjoUGmeKpTzBy">
            Miljöövervakning
          </head>
          <head type="h1" xml:id="i-DZfbRRP1czzWovBrh5KKLG">
            Motivering
          </head>
          <p xml:id="i-857dsz2LXgzCRf45gP3RQt">
            Regelbundna mätningar av tillståndet i vår miljö ger viktig kunskap
            för miljöpolitiska beslut. Därför har Sverige sedan lång tid tillbaka
            en omfattande miljöövervakning. Varje år lägger myndigheter och
            företag ut hundratals miljoner på olika mätprogram. Men insamlade
            data utnyttjas dåligt och prioriteringarna mellan olika datainsamlingar
            och dataanalyser kan ifrågasättas. Vi har fått en miljöövervakning
            som på samma gång är datarik och informationsfattig. Detta borde
            leda till en helt ny organisation och nya riktlinjer för verksamheten.
          </p>
          <p xml:id="i-WjGYkyqw8G53PS82yyBTc3">
            Det är nu ungefär fyrtio år sedan systematiska mätningar av tillståndet
            i vår miljö kom i gång på allvar. Då fanns ett stort behov av
            enkla kartläggningar. Prover av luft, vatten och biologiskt material
            analyserades. På ganska kort tid kunde man identifiera de största
            utsläppen och de mest förorenade eller sårbara miljöerna. Dessutom
            var det många gånger tämligen enkelt att klarlägga effekterna
            av de åtgärder som vidtogs. När utsläppen till luft eller vatten
            från en industri eller tätort reducerats kraftigt, räckte det
            vanligen med en ganska enkel sammanställning av insamlade miljödata
            för att avgöra om åtgärderna fått önskad effekt.
          </p>
          <p xml:id="i-5QGZ3MEkyNxGq6X4TdQdDC">
            Dagens miljöproblem är inte lika lätta att överblicka. Ofta handlar
            det om smygande förändringar i miljötillståndet och det är nästan
            alltid svårt att skilja mellan tillfälliga och mer bestående förändringar.
            Därför krävs numera en noggrann statistisk analys av insamlade
            data. Vidare har mängden data ökat kraftigt. Miljöövervakningen
            har mer och mer blivit en fråga om informationshantering, men
            övervakningens organisation och fördelningen av resurser har inte
            följt med i den utvecklingen. När provtagningen i miljön har genomförts
            och resultaten av kemiska och biologiska analyser lagts in i databaser
            saknas i dag både pengar och kompetens för kvalificerade bearbetningar
            av insamlade data.
          </p>
          <p xml:id="i-Rn4MydfwNkvZCiK4pMyYFp">
            Ibland har frånvaron av kritiska granskningar av miljödata medfört
            att allvarliga brister i datakvalitet inte upptäckts förrän många
            år har gått. När Linköpings universitet nyligen genomförde en
            systematisk studie av svenska vattenkvalitetsdata, blev resultatet
            minst sagt uppseendeväckande. De tidstrender man kan se i kemiska
            data från svenska vattendrag tycks i flera fall mer bero på förändrade
            rutiner på laboratoriet, eller vid provtagning, än att den miljö
            man ska övervaka har förändrats! Att några av de allvarligaste
            problemen med datakvalitet rör växtnäringsämnet fosfor är extra
            anmärkningsvärt. Var och en som följt debatten om Östersjöns övergödning
            har ju kunnat notera att både Naturvårdsverket och Miljödepartementet
            satt tillförseln av fosfor i fokus. Men trots mer än trettio år
            av mätningar och kemisk analys av mer än tiotusen vattenprover
            kan man starkt ifrågasätta om det finns ett fungerande uppföljningssystem
            för de miljömål som satts upp.
          </p>
          <p xml:id="i-FY3PMSNrTk6LA9z9cMn3hE">
            Den nuvarande inriktningen av miljöövervakningen kan ifrågasättas
            också från andra utgångspunkter. Miljöövervakning är av tradition
            en verksamhet som sköts av biologer och andra naturvetare med
            stort naturintresse. Detta har medfört att det främst är den rena
            naturmiljön som övervakas och att en stor del av mätningarna förläggs
            till måttligt förorenade eller nästan orörda områden. Men det
            är tveksamt om den prioriteringen svarar mot samhällets informationsbehov.
            Våra allvarligaste miljöproblem är starkt kopplade till utvecklingen
            av konsumtionsmönster, infrastruktur och den bebyggda miljön.
            Den fysiska miljön i och omkring våra tätorter förändras i snabb
            takt. Stadsmiljöer förtätas, strandzoner bebyggs och transporterna
            av både gods och människor ökar från år till år. Detta talar starkt
            för att miljöövervakningen borde omorienteras, så att vi får extra
            god kunskap om miljön där de flesta människor bor. Dessutom behövs
            också kunskap om de aktiviteter och strukturer i samhället som
            orsakar de allvarligaste miljöproblemen.
          </p>
          <p xml:id="i-CeJ5ukkrrbWwiiVspKimxp">
            Eftersom de myndigheter som i dag har ett huvudansvar för miljöövervakningen
            inte på egen hand klarat av att förändra inriktning och resursfördelning,
            finns det goda skäl att nu överväga en ny organisation. Det krävs
            mer samarbete över ämnesgränser för att genomföra integrerade
            samhälls- och miljöanalyser. Mer av statistisk eller dataanalytisk
            kompetens måste in i utvärderingarna av miljödata. För att detta
            skall bli verklighet måste man bryta traditionen att den organisation
            som samlar in data även blir ansvarig för utvärderingen. En centralt
            placerad grupp med hög kompetens inom såväl miljö- som samhällsutveckling
            och en hög allmän kompetens i dataanalys skulle kunna lyfta kvaliteten
            i hela miljöövervakningen utan att stora nya resurser behöver
            tillföras.
          </p>
        </div>
        <div type="motSignatures">
          <list>
            <item xml:id="i-JhYtQo4igsDR1qwSC79b2d">
              Johan Löfstrand (s)
            </item>
          </list>
        </div>
      </div>
    </body>
  </text>
</TEI>
