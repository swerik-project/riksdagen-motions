<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961_höst_ak__818/mot_1961_höst_ak__818-001.pdf"/>
      <div type="motHeader" xml:id="i-BRuF2ebwqiG8spYaBrMztk">
        <div type="motTitle" xml:id="i-LRSqPHYDP9KnGRaTaXuUHp"/>
        <div type="motSubmissionInfo" xml:id="i-NhAK6jnjA8igaVamPRtX12"/>
      </div>
      <div type="motBody" xml:id="i-WKhgq2fyUhbvzWj6upATh7">
        <div xml:id="i-Dr1UY3rGtb65KvCkBDvB3D">
          <p xml:id="i-7r2c4GbSB4GeJQQq7Jfnqq">
            Motioner i Andra kammaren, nr 818 år 1961 7
          </p>
          <p xml:id="i-Fe22qqSvChX6x9Uso5sosN">
            Nr 818
          </p>
          <p xml:id="i-Dx2fRbvnbPUbXf5zqA2V8G">
            Av herr Gustavsson i Alvesta, i anledning av Kungl. Maj:ts pro-
            position nr 118, angående upprustning av forskningen och den högre
            utbildningen på skogsbrukets område.
          </p>
          <p xml:id="i-14tGsqfeAXbWWbMTXYArTy">
            (Lika lydande med motion nr 687 i Första kammaren)
          </p>
          <p xml:id="i-5VtXsgKpVJxHPK19JePTpw">
            I proposition nr 118 till årets riksdag föreslår departementschefen
            en be- tydande upprustning av forskningen och den högre utbildningen
            på skogs- brukets område. Inget tvivel torde råda om att den skogliga
            forskningen och utbildningen behöver starkt utökade resurser,
            om Sveriges ställning som ett föregångsland på skogsbrukets område
            skall kunna bibehållas. När driften av Sveriges skogar började
            övergå från ett extensivt till ett intensivt skogsbruk, var de
            problem man främst ställdes inför av biologisk art. Föryngringsfrågan,
            främst i Norrland, var det problem kring vilket intresset i mycket
            hög grad under flera decennier koncentrerade sig. Det var därför
            naturligt att forskningen och även den skogliga utbildningen fick
            en mycket biologisk inriktning. Genom ett intensivt och föredömligt
            arbete av många forskare har nu flera av de viktigaste problemen
            på detta område lösts. Ett mycket stort antal frågor av biologisk
            art väntar dock fortfaran- de på sin lösning, och inom vissa områden
            exempelvis produktionsforsk- ningen krävs ett uppföljande av problemen
            under en lång tidsepok, ofta en hel omloppstid. Även om de biologiska
            frågorna fortfarande i väsentlig utsträckning är olösta, har skogsmännens
            intresse kommit att alltmer koncentreras kring problemställningar
            av teknisk och ekonomisk natur. Skogsbruket av i dag brottas framför
            allt med problemet hur den manuella arbetskraftens för- dyring
            skall kunna motverkas genom en ökad rationalisering, så att skogens
            rotvärde hålls på en tillfredsställande nivå. Det gäller här att
            snabbt finna lösningar på hur ett stort antal manuella arbetsoperationer
            skall kunna er- sättas av lämpliga maskiner. Skogsbygdernas avfolkning
            gör också att dessa problem fordrar en tillfredsställande lösning.
            I fråga om mekanise- ringen av arbetsoperationerna befinner sig
            skogsbruket endast i början av sin utveckling, och det krävs mycket
            stora insatser av såväl kapital som forskararbete, om skogsbruket
            skall nå upp till den mekaniseringsnivå som t. ex. jordbruket
            har uppnått. Det måste därför hälsas med glädje att departementschefen
            föreslår en upprustning av de tekniskt-ekonomiska institutionerna,
            även om de bio- logiska ämnena även i fortsättningen föreslås
            få de i särklass största resur-
          </p>
          <pb facs="riksdagen-motions-pdf/data/1961/mot_1961_höst_ak__818/mot_1961_höst_ak__818-002.pdf"/>
          <p xml:id="i-TZEwqiS7m7uo9rsXhf734R">
            8 Motioner i Andra kammaren, nr 818 år 1961
          </p>
          <p xml:id="i-SLxiksqYa8j85Kb8Q2yhXd">
            serna. Sålunda får de biologiska institutionerna en total personalstyrka
            av 160 personer, medan de institutioner, som kan räknas som tekniskt-ekono-
            miska, får nöja sig med 47,5 tjänster. Institutionerna för skogstaxering,
            skogsuppskattning med skogsindelning och skoglig matematisk statistik
            har då inte räknats till någondera gruppen. Institutionen för
            skogsteknik föreslås uppdelad på två professurer, den ena placerad
            i Garpenberg och den andra i Stockholm. Den i Garpenberg stationerade
            professorn skall svara för skogsteknik I, omfattande den tek-
            nologisk-maskintekniska sektorn, medan professorn i Stockholm
            skall hand- ha skogsteknik II, omfattande den driftsorganisatorisk-driftsekonomiska
            sektorn. Ett flertal remissinstanser har dock krävt, att det skall
            inrättas två institutioner inom det ämnesområde, som täcks av
            begreppet skogs- teknik. Detta önskemål har departementschefen
            inte tillmötesgått. Som moti- vering härför har angivits, att
            man inte bör skapa för små enheter samt att det finns nära samhörighet
            mellan de två sektorerna i fråga om undervis- ning och forskning.
            Fördelarna med en uppdelning av ämnet skogsteknik på två institutioner
            torde dock väsentligt överväga nackdelarna. Ämnesområdena har
            utan tvi- vel en viss samhörighet, men denna torde inte vara större
            än mellan exem- pelvis skoglig marklära och skogsbotanik. De olika
            områdena inom skogs- tekniken har givits en konstlad samhörighet
            genom att den tekniska sek- torn av skogsbruket var mycket outvecklad,
            när ämnet inrättades. Den tekniska utvecklingen i skogsbruket
            har sedan gått snabbt. Nya områden har tillkommit, men ämnet har
            dock hållits inom ramen för en institution. Skogstekniken omfattar
            nu så skilda ämnesområden som t. ex. arbetsstudie- teknik, rationaliseringsteknik,
            arbetsfysiologi, lönesättningsproblem, driv- ningsteori, transportplanering,
            avverkningsmetoder, flottning, redskaps- och maskinlära, arbetspsykologi,
            arbetssociologi, driftskontroll och kost- nadskalkyler. Att sammanföra
            alla dessa ämnesområden till en institution, visserligen med två
            professurer, torde inte ha större relevans än att sam- manföra
            samtliga biologiska ämnen till en institution. En gränsdragning
            mellan de två professorernas arbetsfält måste ske även enligt
            det förslag som framlägges i propositionen, eftersom de förutsättes
            få skilda under- visnings- och forskningsområden. Beträffande
            vad som i propositionen anförts om att man inte bör skapa för
            små enheter kan framhållas, att ämnet skogsteknik föreslås få
            tolv tjänster besatta med personal med akademisk utbildning. Delas
            denna per- sonalbesättning lika på två institutioner blir det
            följaktligen sex akade- miskt utbildade tjänstemän på varje institution.
            Flera institutioner får be- tydligt färre forskare med motsvarande
            utbildning. Sålunda föreslås exem- pelvis institutionerna för
            skoglig marklära och skogszoologi få tre och en
          </p>
          <pb facs="riksdagen-motions-pdf/data/1961/mot_1961_höst_ak__818/mot_1961_höst_ak__818-003.pdf"/>
          <p xml:id="i-5J4NFy83wfALpngCPCVMJv">
            Motioner i Andra kammaren, nr 818 år 1961 9
          </p>
          <p xml:id="i-HrD2DhRivGqTCDnMC5RFyg">
            halv dylika och institutionen för skogsuppskattning med skogsindelning
            föreslås få tre. En gemensam institution i skogsteknik med två
            professorer, av vilka den ene är stationerad i Garpenberg, måste
            medföra stora administrativa pro- blem. Den underställda professorn
            torde i organisatoriskt hänseende få ungefär samma ställning som
            en laborator, vilket knappast kan vara till fyllest. Genom den
            tunga arbetsform, som institutionens uppdelning på två orter innebär,
            och genom den stora personalkadern torde den professor, som blir
            prefekt för institutionen, få så mycket administrativa göromål,
            att hans egen forskning måste bli eftersatt. Det bör också framhållas,
            att skogs- tekniken troligen är det ämne, som i framtiden närmast
            kommer att kräva en utbyggnad utöver vad som föreslås i propositionen.
            En uppdelning på två institutioner måste då bedömas som ofrånkomlig.
            Med stöd av vad sålunda anförts får jag hemställa, att riksdagen
            vid behandlingen av propositionen nr 118 måtte godkänna, att för
            ämnet skogsteknik vid skogshög- skolan inrättas två institutioner,
            den ena omfattande den teknologisk-maskintekniska sektorn inom
            ämnesområdet och den andra omfattande den driftsorganisatorisk-drifts-
            ekonomiska sektorn i enlighet med vad ovan anförts.
          </p>
          <p xml:id="i-CChNKT4HASXakmpFbZfpVE">
            Stockholm den 17 oktober 1961
          </p>
          <p xml:id="i-Nte849s5hmcuK5T2CLm6xP">
            Rune Gustavsson i Alvesta
          </p>
        </div>
      </div>
    </body>
  </text>
</TEI>
