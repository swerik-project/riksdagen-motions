<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-AU-02964">
  <teiHeader>
    <fileDesc>
      <titleStmt>
        <title>Svenska värderingar</title>
        <author corresp="i-5wVnuGs5cNm9JWZrGWeZfP">av Jesper Skalberg Karlsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2964 av Jesper Skalberg Karlsson (M)</title>
          <idno type="rdwebb">H5022964</idno>
          <rs type="number">2964</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H5022964/text</ref>
          <ref type="dokument_url_html">http://data.riksdagen.se/dokument/H5022964</ref>
          <ref type="dokumentstatus_url_xml">http://data.riksdagen.se/dokumentstatus/H5022964</ref>
          <ref type="docx">http://data.riksdagen.se/fil/DAB5CFB6-74EE-436E-85E8-BD043A8AC274</ref>
          <ref type="pdf">http://data.riksdagen.se/fil/D8F8D230-9864-4F75-8A2E-8D049A28C7E4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wVnuGs5cNm9JWZrGWeZfP</idno>
            <name>Jesper Skalberg Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Av2cCjhKfjVe9kCPvx4Gzg" type="signed"/>
        <correspContext corresp="i-Av2cCjhKfjVe9kCPvx4Gzg">
          <note type="signatory" corresp="i-5wVnuGs5cNm9JWZrGWeZfP"/>
        </correspContext>
        <correspAction xml:id="i-Jwyu56odwG2Z2zRuqVsiPA" type="submitted">
          <date when="2017-10-05"/>
          <time when="09:07:56"/>
        </correspAction>
        <correspAction xml:id="i-CCtjBiBE4ybNWdNaB8pcwd" type="reviewed">
          <date when="2017-10-05"/>
          <time when="09:50:24"/>
        </correspAction>
        <correspAction xml:id="i-XqMXrVTBtzwNeBBUeaKkCG" type="referred">
          <date when="2017-10-13"/>
        </correspAction>
        <correspAction xml:id="i-FmRQe8GsVQdwkXEGeekCCt" type="assigned">
          <date when="2018-09-27"/>
          <time when="14:58:29"/>
        </correspAction>
        <correspContext corresp="i-FmRQe8GsVQdwkXEGeekCCt">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-Az74RH3HbMtRXxPYw9uUcp" type="behandlas_i"/>
        <correspContext corresp="i-Az74RH3HbMtRXxPYw9uUcp">
          <ref type="uppgift">2017/18:AU7</ref>
          <ref type="ref_dok_id">H501AU7</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">AU7</ref>
          <ref type="ref_dok_titel">Integration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MiJUrZK9AJj4JVficdD2XM" type="motHeader">
        <div xml:id="i-XqWxHnNTrcRnBscTRrCUG6" type="motTitle">
          Motion till riksdagen 2017/18:2964 av Jesper Skalberg Karlsson
          (M) Svenska värderingar
        </div>
      </div>
      <div xml:id="i-23GXjugeViJA5rwymbDSWr" type="motBody">
        <div xml:id="i-3RdyP9NmuXexgnivDbtbbn" type="motProposal" subtype="förslag">
          <head xml:id="i-EpTiHUgtvKHScN8qf9oZT9">
            Förslag till riksdagsbeslut
          </head>
          <list xml:id="i-GeATCxSJvNznKFgvUsaqs2">
            <item xml:id="i-K81uJ8AtCNZgE7ybNGosU4" sortKey="Yrkande 1">
              Riksdagen ställer sig bakom det som anförs i motionen om att
              utveckla samhällsorienteringen för nyanlända med ett särskilt
              fokus på kvinnors, barns och homosexuellas rättigheter och tillkännager
              detta för regeringen.
            </item>
          </list>
        </div>
        <div xml:id="i-H4ACb5otMyJRDJp4sDJBAk" type="motContent">
          <head xml:id="i-S8iVmbrqcFQzt9r5h5MJ2j" type="h1">
            Motivering
          </head>
          <p xml:id="i-D1t8dwoHqvZFyqgcecRR4p">
            Vi lever i en osäker tid. Ekonomiska kriser omkullkastar arbetsmarknader
            och gör familjer hemlösa. Vi ser hur klimatförändringar leder
            till både torka och översvämningar. Revolutioner leder till väpnade
            konflikter och stora flyktingströmmar. Mycket av det som tidigare
            kunde tas för givet är idag ifrågasatt och leder till motsättningar
            mellan människor.
          </p>
          <p xml:id="i-Wai18TssEzMvKgshuwBYoG">
            Olika länders ekonomier har tidigare förlitat sig på stabilitet.
            Oljekriserna på 1970-talet, när oljepriserna flerfaldigades, fick
            därför stora effekter. Vi kan anta att liknande turbulens kommer
            att skaka våra arbetsmarknader och finansiella system när ämnen
            som indium och litium blir så sällsynta att utvinning försvåras
            – samtidigt som robotisering och digitalisering hotar allt fler
            arbetstillfällen med sin snabba omställningskraft. Överlag kan
            världens ekonomier inte längre förvänta sig stabila råvarupriser,
            inte heller en outtömlig tillgång till billig arbetskraft.
          </p>
          <p xml:id="i-SUX8SQcqm1NrBnqCX4nASR">
            Planeten själv är också oförmögen att garantera stabilitet. De
            stora utsläppen av metan, lustgas och koldioxid som skett under
            den industriella revolutionen har onekligen påverkat vår planet
            och vårt klimat. Flera av utmaningarna som ligger framför oss
            – att elektrifiera fordonsflottan, säkra tillgången till förnybar
            energi, städa upp i haven – kan vi anta löses med ny teknik och
            forskning. Men flera andra för oss livsavgörande ekosystem kan
            vara oåterkalleligt förlorade, tillsammans med flera djurarter
            som säkrat stabiliteten i vår biosfär. Hur vi anpassar oss till
            att vara en stor värld på en liten planet är kanske den största
            frågan för kommande generationer.
          </p>
          <p xml:id="i-SRCop1LjgGcA7GFQLjtnth">
            Människans längtan efter frihet och trygghet känner dock inga
            gränser. Under 2000-talet har vi sett hur folkrörelser rest sig
            mot regimer och återtagit makten över sina liv och sina länders
            framtid. Antalet demokratier är fler nu än förr – och med marknadsekonomi
            och frihandel skapas välstånd som kan användas till att bota sjukdomar
            och förbättra livschanser. Samtidigt ser vi rörelser som vill
            tygla människans drivkraft att förbättra sin situation och dessutom
            detaljstyra det som gör oss till individer. Förtryckande styren
            mördar oppositionella, fängslar de som beter sig avvikande och
            finansierar terrorism i andra länder.
          </p>
          <p xml:id="i-TTVXH6PJGuLiVVGTGt3huE">
            Svaren på dessa utmaningar är inte självklara. Trots att kloka
            människor engagerar sig politiskt i Sverige är partierna oense
            om det mesta. Politik är helt enkelt svårt. Men politikens kraft
            är betydande och avgörande om det svenska samhället ska kunna
            stå starkt när vi nu utmanas. Vi kan se detta när den svenska
            flyktingkrisen 2015 håller sig kvar i färskt minne och fortfarande
            debatteras flera år senare. Det ursprungliga problemet – att människor
            tvingas fly – kan bero på alla de tre nämnda utmaningarna. Ekonomin,
            klimatet, friheten.
          </p>
          <p xml:id="i-6kcQWh8ARbk6ckLv8gPMmm">
            Varför flyr man då till Sverige? Jo, för att vi har en hög levnadsstandard
            och en stabil, växande och motståndskraftig ekonomi. Vi låter
            kvinnor arbeta och barn gå i skolan. Vi har visat omvärlden att
            vi kan frikoppla ekonomisk utveckling från ökade koldioxidutsläpp.
            Vi accepterar och respekterar olikheter. Vi har demokratiska val
            och oberoende medier. Vi kombinerar frihet med trygghet.
          </p>
          <p xml:id="i-CRuCB27Mmw7pHasfW6h37L">
            Men vi utmanas också. I efterdyningarna av flyktingkrisen år
            2015, där 160 000 människor migrerade till Sverige, har det blivit
            tydligt att alla inte har en grundläggande förståelse för fri-
            och rättigheter. Det har satt Sverige på prov. Svenska myndigheter
            har helt plötsligt fått hantera frågor om barnäktenskap. Polismyndigheten
            har fått se nya typer av hedersrelaterat våld. Svenska barn, kvinnor
            och homosexuella har fått utstå kränkningar som tidigare varit
            ovanliga.
          </p>
          <p xml:id="i-7T8aMwd1JgYSerdj34S7wK">
            Det leder sammantaget till att förtroendet för Sveriges förmåga
            att värna grundläggande fri- och rättigheter urholkas. En misstro
            sprider sig, som måste motverkas med kraft från det offentliga
            och politiska Sverige. Människor får inte tvivla på ifall politiken
            kan stå emot trycket att anpassa samhället efter religioner och
            röststarka minoriteter – då lär vi få se mer långtgående yttringar
            än de rasistiska medborgargarden som terroriserat områden och
            människor de senaste åren.
          </p>
          <p xml:id="i-MJCELfSY6RJjNG2kuits8Q">
            Det måste helt enkelt fortsätta att vara så att vårt offentliga
            samhälle vilar på en frihetlig, icke-religiös grund. Våra svenska
            myndigheter behöver alltid ta ställning för individuella fri-
            och rättigheter och mot kulturella eller religiösa yttringar som
            kränker dem. Den frihet och trygghet som byggts upp av generationer,
            och som bidragit till att skapa vårt starka, spännande och inkluderande
            samhälle, kan inte kompromissas med.
          </p>
          <p xml:id="i-Ha88ix5rFMaBWDFKEp7KAM">
            Därför bör informationen om detta utvecklas. Den som kommer till
            Sverige som nyanländ asylsökande skall alltid informeras och orienteras
            om hur vårt öppna samhälle accepterar och respekterar olikheter.
            Det gäller barn, kvinnor och homosexuella. Det gäller grundläggande
            fri- och rättigheter som vi inte kompromissar med. Detta bör ges
            regeringen till känna.
          </p>
        </div>
        <div xml:id="i-AGzGs3ez8e3fk6MTTvDiKr" type="signatureBlock">
          <list xml:id="i-CL2rRvNWYXPtnJtimAGAKC">
            <item xml:id="i-Hw3QPzaJpUnkxe5vAFKQSh" who="i-5wVnuGs5cNm9JWZrGWeZfP" type="signature">
              Jesper Skalberg Karlsson (M)
            </item>
          </list>
        </div>
      </div>
    </body>
  </text>
</TEI>
