<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00939">
  <teiHeader>
    <fileDesc>
      <titleStmt>
        <title>Översyn av vissa grundlagsregler rörande skatte- och avgiftsfrågor</title>
        <author>Bertil Fiskesjö m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av vissa grundlagsregler rörande skatte- och avgiftsfrågor</title>
          <idno type="rdwebb">G802939</idno>
          <rs type="number">939</rs>
          <ref type="dokument_url_text">http://data.riksdagen.se/dokument/G802939/text</ref>
          <ref type="dokument_url_html">http://data.riksdagen.se/dokument/G802939</ref>
          <ref type="dokumentstatus_url_xml">http://data.riksdagen.se/dokumentstatus/G802939</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6J1joFvFHPkqoFzNFfxEV4</idno>
            <name>BRITTA HAMMARBACKEN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-7pth3hroNEXFT34XUAtauT</idno>
            <name>BENGT KINDBOM</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-8XUQMZkcTy5UrLLAFGh5Ah</idno>
            <name>SVEN-ERIK NORDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-K5xv4oCErCZbkmjE6NDTKr</idno>
            <name>BERTIL FISKESJÖ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-X8h8DhaFnaqHz5Z9ujNuRe</idno>
            <name>KERSTI JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>MARTIN OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-JbQ4LaZceHR3Dk6TCPfuHh</idno>
            <name>GUNILLA ANDRÉ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-3NQwgepQf2vTwvJTrqaMfi</idno>
            <name>SIGVARD PERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WrPkSTf78YrecXygHWPBgG" type="signed"/>
        <correspContext corresp="i-WrPkSTf78YrecXygHWPBgG">
          <note type="signatory" corresp="i-6J1joFvFHPkqoFzNFfxEV4"/>
          <note type="signatory" corresp="i-7pth3hroNEXFT34XUAtauT"/>
          <note type="signatory" corresp="i-8XUQMZkcTy5UrLLAFGh5Ah"/>
          <note type="signatory" corresp="i-K5xv4oCErCZbkmjE6NDTKr"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-X8h8DhaFnaqHz5Z9ujNuRe"/>
          <note type="signatory" corresp="r-0"/>
          <note type="signatory" corresp="i-JbQ4LaZceHR3Dk6TCPfuHh"/>
          <note type="signatory" corresp="i-3NQwgepQf2vTwvJTrqaMfi"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__939/mot_198485__939-001.pdf"/>
      <fw xml:id="i-62h9p7peeff98jTCZX76A6">
        Motion 1984/85:939
      </fw>
      <div type="motHeader" xml:id="i-2WRgMg21fshyonnCs4zVSm">
        <div type="motTitle" xml:id="i-ALxmQe4EEfmwS3wUrarcUG"/>
        <div type="motSubmissionInfo" xml:id="i-JG2FH7yvmYESXztZUfG6ga"/>
      </div>
      <div type="motBody" xml:id="i-FZdBQDX42nNFj8PdNUcqxZ">
        <div xml:id="i-UgspyLP3Ex5iNSQ8BJDKCS">
          <p xml:id="i-Cvh4Sm7u8XXubLtw5iJz9A">
            10
          </p>
          <p xml:id="i-6sXLKDxFDzZ8pyfSBBGgrz">
            Bertil Fiskesjö m. fl. Översyn av vissa grundlagsregler rörande
            skatte- och avgiftsfrågor
          </p>
          <p xml:id="i-M97VuTwp1uLN464ZKXUMFh">
            En grundlag måste av olika skäl vara förhållandevis kortfattad
            och i vissa avseenden principiellt hållen. Detta kan ibland vålla
            problem vid tillämp- ningen. Tvister kan uppkomma om vad som är
            en grundlagsbestämmelses rätta innebörd. Hur skall dessa tvister
            lösas? I det följande diskuteras detta problem. I den gamla regeringsformen
            fanns dels en bestämmelse om ”förklaring” av grundlagarna — sådan
            förklaring skulle ske på samma sätt som grundlags- ändring, dels
            en bestämmelse om att grundlagarna i varje särskilt fall skulle
            tillämpas efter ordalydelse. Ingen av dessa bestämmelser hade
            någon påvisbar betydelse. Den förra bestämmelsen tillämpades aldrig,
            och om innebörden av den senare gick meningarna starkt isär. I
            praktiken löstes uppkomna problem antingen genom regelrätta grundlagsändringar
            eller genom att man handlade på ett visst sätt och så småningom
            hänvisade till detta som etablerad praxis. I viktiga avseenden
            var grundlagsparagrafers ordalydelse helt överspelad av praxis.
            Ibland uppstod dock tvister om vad som var tillåtet enligt grundlagen.
            Detta var inte förvånande eftersom det inte finns någon given
            metod att fastslå när praxis är etablerad. Och vad den exakt innebär
            är alltid osäkert, när den ställs mot en formellt gällande lagregel.
            I den nu gällande regeringsformens första paragraf är det fastlagt:
            ”Den offentliga makten utövas under lagarna”. Därmed markeras
            den offentliga maktens normbundenhet. Gällande lagar, inkl. grundlagen,
            skall följas även av de högsta statsorganen, riksdag och regering.
            Om en grundlagsregel är helt klar och entydig och detta inte ifrågasätts
            av någon uppstår givetvis inga tolkningsproblem vid tillämpningen.
            Problemen uppstår när meningarna går isär. Några bestämmelser
            om grundlagstolkning finns inte i den nya grundla- gen. Detta
            innebär enligt förarbetena att grundlagstolkning får försiggå
            efter samma principer som lagtolkning i allmänhet. Är man oense
            om en grundlagsregels rätta innebörd får man således gå till de
            akter som föregick lagbeslutet för att se vilka uttalade intentioner
            det där finns. Ger detta ingen ledning är man hänvisad till analogislut
            och praxis — om nu någon sådan kan åberopas. Vissa instrument
            för särskild prövning av huruvida en vanlig lag står i överensstämmelse
            med grundlag är dock numera angivna i grundlagen. Således skall
            lagrådets granskning av regeringens lagförslag enligt RF 8 kap.
            18 $ bl. a. avse ”hur förslaget förhåller sig till grundlagarna
            och rättsordning-
          </p>
          <pb facs="riksdagen-motions-pdf/data/198485/mot_198485__939/mot_198485__939-002.pdf"/>
          <fw xml:id="i-5rNAa8K5UauvHQwRsfgKo9">
            Mot. 1984/85:939 LE
          </fw>
          <p xml:id="i-UKBgUrsbemCknshtF1SkPy">
            en i övrigt”. Tanken är att lagrådet redan innan lagförslaget
            framläggs i riksdagen skall slå larm om man finner att det strider
            mot en grundlagsregel. Lagrådets yttrande kan få regeringen att
            ändra förslaget, men yttrandet har också betydelse för det ställningstagande
            som riksdagen slutligt har att göra, främst vid utskottsberedningen.
            Frågor av det här slaget kan komma upp i vilket utskott som helst,
            och alla utskott har eget beredningsansvar. Ganska vanligt är
            det dock att övriga utskott begär in yttranden från konstitutionsutskottet,
            när fråga uppkommit om en föreslagen lag står i överensstämmelse
            med grundlag. Utskott kan också — om regeringen försummat detta
            — kräva lagråds- granskning av ett lagförslag. Denna rätt tillkommer
            också en minoritet i utskottet. I efterhand kan grundlagsenligheten
            av en lag ifrågasättas genom den lagprövningsrätt som numera är
            tillerkänd såväl domstolar som förvaltnings- myndigheter enligt
            RF 11 kap. 14 $. Ett resultat av denna lagprövning kan bli att
            en bestämmelse inte tillämpas i ett konkret fall. Detta får givetvis
            konsekvenser för det underkända aktstyckets giltighet över huvud
            taget. De kontrollmekanismer som således finns kan bidra både
            till att förhindra att uppenbara felaktigheter begås och till
            att misstag i efterhand rättas till. Några säkra garantier för
            att uppkomna tvister löses ger de dock inte. Meningmotsättningarna
            kan kvarstå. Lagprövningsrätten skall enligt grundlagsföreskrifterna
            tillämpas restriktivt. En svaghet med lagprövningen är att den
            kan komma att tillämpas lång tid efter det att en lag börjat gälla.
            Någon mer framträdande roll har lagprövningsrätten ännu inte kommit
            att spela i vårt land. Ett tillstånd där lagprövningsrätten kommer
            till vidsträckt användning är inte heller önskvärt. Det är snarast
            ett tecken på allvarliga brister i lagstiftningssystemet som helhet,
            inte minst i grundlagarnas utform- ning. Detta diskuteras närmare
            nedan. I en del länder har man inrättat en särskild författningsdomstol
            som bl. a. tillerkänts kompetensen att avgöra vad som ur grundlagssynpunkt
            är gällande rätt. Krav på en sådan författningsdomstol har ibland
            framförts även i vårt land. Fördelen med en författningsdomstol
            är att man med denna i kontroversiella frågor kan få auktoritativa
            utslag. En nackdel är att man med en sådan ordning knappast kan
            ha kvar lagprövningsrätten hos domstolar och förvaltningsmyndigheter.
            I så fall blir författningsdomstolen ett med t. ex. högsta domstolen
            och regeringsrät- ten konkurrerande organ. Avgränsningsproblemen
            är också betydande. Lagprövningen är närmast att betrakta som
            ett led i rättsskipningen. Om motstridiga rättsregler finns måste
            man kunna ta ställning till vilka som har den högre valören och
            således skall tillämpas. Författningsdomstolar finns företrädesvis
            i länder med federala system. En viktig uppgift är att slita tvister
            mellan delstater och federation. Man kan ifrågasätta om inte en
            författningsdomstol i vårt land skulle få ett mycket litet antal
            ärenden och framstå som en överflödig organisation. Det finns
            heller
          </p>
          <pb facs="riksdagen-motions-pdf/data/198485/mot_198485__939/mot_198485__939-003.pdf"/>
          <fw xml:id="i-YQWt5yf3VGrewmDAf1aPp5">
            Mot. 1984/85:939 12
          </fw>
          <p xml:id="i-BjCqvj37ofUz2L9AoS9JNu">
            ingenting som säger att expertisen i en författningsdomstol skulle
            vara högre än i våra nuvarande högsta domstolar. Dessa kan få
            ta ställning till frågor som aktualiserats genom lagprövningen.
            I det ovan nämnda lagrådet ingår f. ö. ledamöter från de högsta
            domstolarna. Till detta kommer att en författningsdomstol till
            sin funktion vanligen blir en extra politisk instans. De känsligaste
            frågorna en författningsdomstol får ta ställning till är sådana
            som det råder politisk strid kring. En politisering av tillsättningen
            av domare är därför svår att undvika. Men samma effekt får man
            också om författningen är sådan att lagpröv- ningen blir en viktig
            del av de vanliga domstolarnas avgöranden. Erfarenhe- ten från
            t. ex. USA visar detta. Där har man ingen särskild författningsdom-
            stol, men de vanliga domstolarna har lagprövningsrätt. Författningen
            är kortfattad, den är gammal och många av de ursprungliga intentionerna
            är överspelade av den faktiska utvecklingen. Vidare är reglerna
            för ändring av författningen omständliga, vilket starkt bidragit
            till att den ändrats mycket sällan. I stället har domstolarnas
            utslag i enlighet med lagprövningsrätten kommit att spela en stor
            roll för tolkningen av författningen och anpassningen till nya
            förhållanden. I ett mycket stort antal fall har högsta domstolen
            underkänt federala lagar och gjort bindande uttalanden om vad
            som är förenligt med författningen. Vad domstolen uttalat har
            skiftat starkt från tid till annan, trots att författningsbestämmelserna
            varit desamma. Den betydelse som särskilt högsta domstolens utslag
            kommit att få har också medfört att utnämningen av domare blivit
            en mycket viktig angelägen- het för den sittande presidenten.
            Domstolsväsendet har således politiserats och blivit en del av
            det politiska maktspelet. Motsvarande gäller på delstatlig nivå.
            Det bästa sättet att undgå de komplikationer som översiktligt
            berörts ovan är enligt vår mening att se till att grundlagens
            regler är sådana att risken för tvister om innebörden blir liten.
            Därmed tonas betydelsen av lagprövnings- rätten ner och behovet
            av en särskild författningsdomstol blir ringa. Av detta följer
            att vi inte anser det lyckligt att man vid kontroverser nöjer
            sig med att betrakta majoritetsbeslut i riksdagen som etablerad
            praxis. Som ovan framhållits måste det alltid råda ovisshet om
            när praxis skall anses vara etablerad rätt. Spänningen mellan
            ordalydelse och tillämpning finns alltid kvar. Tvister kan när
            som helst blossa upp och leda till formstrider som förgiftar den
            politiska debatten och medför tvivel på det rättsenliga i statsmakternas
            beslut. Ett viktigt motiv för författningsrevisionen och vår nya
            grundlag var att skapa klara regler och därmed komma bort från
            den diskrepans mellan ordalydelse och tillämpning som i många
            avseenden var karakteristisk för den gamla grundlagen. I viss
            utsträckning innebar detta att etablerad praxis grundlagsreglerades.
            På många områden introducerades dock nyheter. I
          </p>
          <pb facs="riksdagen-motions-pdf/data/198485/mot_198485__939/mot_198485__939-004.pdf"/>
          <fw xml:id="i-TXJHmhdY7tAgbTHeW87aa6">
            Mot. 1984/85:939 13
          </fw>
          <p xml:id="i-TG1RkR5BQJBXQGfWqXSa2P">
            vissa fall var detta en följd av kravet på preciseringar. Som
            exempel kan nämnas kompetensfördelningen mellan riksdag och regering.
            I stort sett har den nya grundlagen fungerat bra. Men det är inte
            överraskande att det på en del punkter kan uppkomma meningsmotsättning-
            ar när en ny grundlag skall tillämpas. Ett grundligt förarbete
            kan aldrig helt undanröja risken för detta. Man måste således
            på grund av erfarenheten vara beredd att vid behov precisera och
            ändra reglerna även i en grundlag. Ändringar kan vara motiverade
            av att man vill åstadkomma förändringar i sak vad gäller styrelsesystemets
            utformning eller annat som regleras i grundlagen. Ett flertal
            sådana frågor behandlas f. n. av den s. k. folkstyrelse- kommittén.
            Men ändringar och preciseringar kan också vara motiverade av omstän-
            digheter som belysts i denna motion, dvs. osäkerhet om och tvister
            kring vad som skall anses vara den rätta innebörden av de bestämmelser
            som finns. Som framgått av vad som sagts ovan anser vi att det
            är viktigt att sådana oklarheter reds ut. Principen bör således
            vara att grundlagen skall hållas fräsch. I några fall har tvister
            av det slag som här avses uppkommit. Det gäller bl. a. en del
            av de regler som rör skatte- och finanspolitiken samt fördelning-
            en av kompetensen mellan riksdag och regering på dessa områden.
            En viktig orsak till att oenighet kan uppstå på dessa områden
            är tydligen frånvaron av klara distinktioner mellan begreppen
            skatter och avgifter i grundlagen. Det är ur allmän synpunkt otillfredsställande
            med den oklarhet som råder härvidlag. För allmänheten är det otvivelaktigt
            förvirrande att beslutade pålagor får missvisande etiketter. Men
            detta är inte enbart en terminologisk fråga. Den har också betydelse
            för tillämpningen av grundlagen. Olika principer gäller nämligen
            för skatter och avgifter vad beträffar t.ex. delegering från riksdagen
            till regeringen. Regeringen har också rätt att själv bestämma
            vissa avgifter, medan beskatt- ningsrätten odelad tillkommer riksdagen.
            Huvudparten av tvingande generella pålagor har benämningen skatt.
            Men det finns många och viktiga undantag. Således benämns t. ex.
            en stor del av de generella pålagor som lagts på företagen av
            någon anledning avgifter. Arbetsgivaravgiften är ett exempel,
            men det finns många andra. Någon principiell skillnad mellan dessa
            pålagor och de som kallas för skatter finns inte. Pålagorna utgår
            utan någon direkt till den betalningsskyldige knuten motprestation
            från samhällets sida. De är således i realiteten skatter. Den
            grundläggande principen bör enligt vår mening vara just denna:
            Termen avgift skall användas endast när den enskilde har att betala
            för någon direkt tjänst eller prestation från samhället. Pålagor
            utan detta samband bör ha den sakligt riktiga benämningen skatt.
            Ett annat gränsdragningsproblem bör också redas ut. Det gäller
            pålagor som befinner sig i det diffusa gränsområdet mellan avgifter
            och straffsanktio-
          </p>
          <pb facs="riksdagen-motions-pdf/data/198485/mot_198485__939/mot_198485__939-005.pdf"/>
          <fw xml:id="i-LyJHZ9u5Z6b2g6wXEo9D6m">
            Mot. 1984/85:939 14
          </fw>
          <p xml:id="i-EFhJwsuN3Um1FD5J4bhnsJ">
            ner. Efter den nya grundlagens tillkomst har införts ett betydande
            antal s. k. sanktionsavgifter. Det preventiva syftet med dessa
            är att förmå dem som sysslar med en bestämd verksamhet att bete
            sig på ett visst sätt. Om de inte gör detta drabbas de av dens.
            k. sanktionsavgiften. Denna är således ett slags mellanting mellan
            avgifter och böter. Man kan helt allmänt ställa frågan om det
            är önskvärt att ha sanktioner av detta slag. Men till detta kommer
            att det är oklart vilka grundlagsregler som är tillämpbara vid
            beslut om sanktionsavgifter. Detta framgick t.ex. av lagrådets
            yttrande över proposition 1983/84:192 med förslag om sanktionsav-
            gifter vid överträdelser av import- och exportregleringar. Frågan
            gällde bl. a. om riksdagen genom bemyndiganden kunde överlåta
            åt regeringen att bestämma om sanktionsavgifter och på vilka grunder
            detta i så fall skulle ske. Lagrådets utredning var synnerligen
            snårig och dess ledamöter hamnade på skilda ståndpunkter. Oklarheten
            kvarstår efter riksdagens behandling av sakfrågan. Vi anser det
            således angeläget att de relevanta bestämmelserna i RF 8 kap.
            ses över med syfte att reda ut skillnaderna mellan skatter och
            avgifter samt mellan avgifter och sanktionspålagor. Grundlagsbestämmelserna
            bör också utformas så att det klart framgår vilken kompetens som
            skall tillkomma riksdagen och på vilka grunder delegation till
            regeringen kan ske. Vi har också uppmärksammat att de regler om
            förbud mot retroaktiv lagstiftning på skatteområdet som infördes
            1979 gett upphov till delade meningar om bestämmelsernas innebörd,
            bl. a. i samband med införandet av den s.k. vinstdelningsskatten.
            Vi anser att det ur rättssäkerhetssynpunkt är viktigt att förbudet
            mot retroaktiv lagstiftning kan upprätthållas på detta området
            liksom inom strafflagstiftningen. För den enskilde är det av mycket
            stor betydelse att skattelagar inte får tillbakaverkande kraft.
            I vissa fall kan det dock vara svårt att avgöra vad som skall
            betraktas som retroaktiv lagstiftning. Eftersom grundlagsreglerna
            om retroaktiv skattelagstiftning nu varit i kraft några år och
            tvister uppkommit om innebörd och tillämpning, anser vi att det
            är viktigt att tillämpningen av bestämmelserna i RF 2 kap. 10
            $ andra stycket analyseras på grundval av den erfarenhet som nu
            finns och att bestämmelserna med utgångspunkt från detta ändras
            så att klarhet uppnås om reglernas innebörd.
          </p>
          <pb facs="riksdagen-motions-pdf/data/198485/mot_198485__939/mot_198485__939-006.pdf"/>
          <fw xml:id="i-679Z6Km4zG15fj52UMpMc3">
            Mot. 1984/85:939 15
          </fw>
          <p xml:id="i-Lz7V8SVrLfmps9wEEFXDWp">
            Med hänvisning till vad som ovan anförts hemställer vi att riksdagen
            beslutar att hos regeringen begära en översyn av bestämmelserna
            i RF 8 kap. samt RF 2 kap. 10 $ andra stycket i enlighet med vad
            som anförts i motionen.
          </p>
          <p xml:id="i-2391pbjAYpM8LJJJPoSGDD" type="date">
            Stockholm den 16 januari 1984
          </p>
          <p xml:id="i-cVsiLnRCymv92uxxEviSn">
            BERTIL FISKESJÖ (c)
          </p>
          <p xml:id="i-WNqdFGiHpFYFNsch3vZzvX">
            KARIN SÖDER (c) GUNILLA ANDRÉ (c) KERSTI JOHANSSON (c) SIGVARD
            PERSSON (c) MARTIN OLSSON (c) ELVING ANDERSSON(c)
          </p>
          <p xml:id="i-KAKchugyYv3KZp1h6SbMSL">
            BRITTA HAMMARBACKEN (ce) BENGT KINDBOM (c) SVEN-ERIK NORDIN (c)
          </p>
          <pb facs="riksdagen-motions-pdf/data/198485/mot_198485__939/mot_198485__939-007.pdf"/>
          <p xml:id="i-GZjEegVAJQnn6Z5ZxrBzKU">
            minab/gotab Stockholm 1985 79718
          </p>
          <pb facs="riksdagen-motions-pdf/data/198485/mot_198485__939/mot_198485__939-008.pdf"/>
          <pb facs="riksdagen-motions-pdf/data/198485/mot_198485__939/mot_198485__939-009.pdf"/>
        </div>
      </div>
    </body>
  </text>
</TEI>
