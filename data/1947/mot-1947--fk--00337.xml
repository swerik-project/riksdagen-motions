<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__fk__337/mot_1947__fk__337-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 337. 3
          </p>
          <p>
            Nr 337.
          </p>
          <p>
            Av herr Ström, i anledning av Kungl. Maj:ts proposition angående
            vissa anslag till universiteten och den medicinska under- visningen
            m. m.
          </p>
          <p>
            Universitetsberedningen har beträffande Lunds universitet föreslagit
            att en förste assistentbefattning måtte inrättas vid institutionen
            för folklivs- forskning (tidigare folkminnesarkivet). I sitt yttrande
            över beredningens betänkande har universitetskanslern anfört att
            han icke funnit inrättandet av ifrågavarande befattning »tillräckligt
            motiverat», varför han icke ansett sig böra biträda detsamma.
            Det synes som om kanslerns ställningstagande främst berott på
            formella skäl, en bristande utredning i ärendet, som också återspeglas
            i beredningens knapphändiga motivering. Såsom jag inhämtat förhåller
            det sig också så, att på grund av det vid ifrågavarande tid inträf-
            fade ombytet av föreståndare för institutionen inlämnades en skriftlig
            framställning av institutionens personalbehov först vid en tidpunkt
            då utredningens betänkande redan gått till tryckning. Den vetenskapliga
            per- sonalen vid institutionen för folklivsforskning utgöres förutom
            av före- ståndaren, vilken som professor även har akademisk undervisning,
            endast av två amanuenser med en årlig tjänstgöringsskyldighet
            av vardera 600 timmar. Den nuvarande föreståndaren, professor
            Sigfrid Svensson, har i sin nämnda skrivelse framhållit de ogynnsamma
            verkningar för institutio- nens skötsel som den nuvarande personalbristen
            medför, då det insamlade materialet varken hinner underkastas
            erforderlig granskning och komplet- tering eller kan katalogiseras
            i tillräcklig utsträckning så att det blir till- gängligt för
            vetenskaplig forskning. Humanistiska sektionen vid Lunds universitet
            har också i sitt yttrande över universitetsberedningens förslag
            framhållit behovet av ökad personal vid institutionen. Vid upprepade
            tillfällen har jag haft anledning att fästa riksdagens upp- märksamhet
            på den vetenskapliga och nationella betydelse som insamlingen
            och utforskningen av våra folkminnen äger. Det synes uppenbart
            att den professur, som nyinrättats i Lund och som i fjol besattes,
            har en högst otillräcklig personal till förfogande för skötseln
            av de stora samlingar, som här finnas, och för ledningen av det
            insamlingsarbete i södra Sverige, som härifrån bedrives. Det kan
            som jämförelse nämnas att vid landsmåls- arkivet i Lund med motsvarande
            arbetsområde finnes både en föreståndare (som icke har en professors
            undervisningsskyldighet) och en ordinarie
          </p>
          <pb facs="riksdagen-motions-pdf/data/1947/mot_1947__fk__337/mot_1947__fk__337-002.pdf"/>
          <p>
            4 Motioner i Första kammaren, nr 337.
          </p>
          <p>
            arkivarie. Universitetsberedningens förslag om inrättandet av
            en förste assistentbefattning vid institutionen för folklivsforskning
            synes mig därför utgöra ett minimikrav. Jag tillåter mig därför
            hemställa,
          </p>
          <p>
            att riksdagen måtte besluta att inrätta en förste assistent-
            befattning vid institutionen för folklivsforskning vid Lunds universitet,
            innebärande att avlöningsanslaget till nämnda universitet höjes
            med 8 160 kr.
          </p>
          <p>
            Stockholm den 3 juni 1947.
          </p>
          <p>
            Fredrik Ström.
          </p>
        </div>
      </div>
    </body>
  </text>
</TEI>
