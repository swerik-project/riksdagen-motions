<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__ak__153/mot_1936__ak__153-001.pdf"/>
      <div type="motHeader" xml:id="i-5oWbMw9frj9ujRpes2Gezv">
        <div type="motTitle" xml:id="i-KzKtWoRECA89gt4js2e8JC"/>
        <div type="motSubmissionInfo" xml:id="i-Ach2K2ve4KHE2tv18QpQ9S"/>
      </div>
      <div type="motBody" xml:id="i-E5hsphJgfvJKxNP9pdv9Rn">
        <div xml:id="i-Cmz5Hkbi1EsguFg1jbKMnF">
          <p xml:id="i-6vhTz5wCnThaS643ogZpPQ">
            Motioner i Andra kammaren, Nr 153. 7
          </p>
          <p xml:id="i-T2knm3R7ZMdhRHvByRsDA3">
            Nr 133.
          </p>
          <p xml:id="i-bHF812ArzrKhmucXaDCw2">
            Av herrar Brädefors och Hagberg i Luleå, om upphävande av den
            s. k. Åkarpslagen.
          </p>
          <p xml:id="i-VboJ3ycSgbpU8HyyBStALH">
            1899 års riksdag beslöt antaga den lagbestämmelse, som kallas
            Åkarps- lagen, en lag som syftar till att beröva arbetarna möjligheten
            att hävda sig i sin kamp för bättre arbets- och lönevillkor genom
            denna lags karaktär av speciell skyddslag för strejkbrytare. Den
            kommunistiska riksdagsgruppen har upprepade gånger och senast
            vid 1935 års riksdag föreslagit upphävan- de av denna lag, som
            kan betecknas såsom en typisk klasslag. Det är inte endast arbetarna,
            som betecknar denna lag såsom klasslag riktad enbart mot arbetarklassen,
            utan även bland de borgerliga kan man finna samma upp- fattning.
            Sålunda skriver professor Stjernberg i Nordisk Familjebok om Åkarpslagen
            följande: »Åkarpslagen plägar man benämna ett på grund av en motion
            av leda- moten i andra kammaren Per Pehrsson i Åkarp 1899 gjort
            tillägg till den all- männa straffbestämmelsen för rättsstridigt
            tvång i strafflagen 15: 22, genom vilket tillägg straff infördes
            jämväl för försök till dylikt brott, dock endast för såvitt fråga
            är om försök att tvinga någon till deltagande i arbetsin- ställelse
            eller hindra någon att återgå till arbetet eller att övertaga
            erbjudet arbete. Genom den ensidighet, som utmärkte nämnda lagändring,
            såväl som på grund av förhållanden vid dess tillkomst i övrigt
            har densamma otvivelaktigt i icke ringa mån bidragit till att
            rubba den aktning för lagen, som tidigare utmärkte det svenska
            rättssamhället. I stället för att straff- belägga försök till
            rättsstridigt tvång överhuvud, tog förevarande lagstiftning endast
            sikte på vissa slags försök till rättstridigt tvingande och därvid
            endast på sådana, som ur det då politiskt maktgivande arbetsgivarintressets
            syn- punkt voro särskilt betänkliga. Försök att rättsstridigt
            hin dra någon att deltaga i arbetsinställelse eller att rättsstridigt
            tvinga någon att återgå till arbetet eller att övertaga erbjudet
            arbete straffbelades sålunda icke. Redan därigenom fick lagen
            i sin avfattning en tydlig karaktär av klasslagstiftning. Än betänkligare
            var emellertid, att straffet för de sålunda straffbelagda för-
            söken sattes lika högt som straffet för fullbordat tvingande,
            ehuru eljest straffet för försök enligt strafflagen så gott som
            undantagslöst är lindrigare än straffet för fullbordat brott.
            Särskilt odiöst blev detta avsteg från eljest vedertagen grundsats
            på grund därav, att genom försökets likställande med det fullbordade
            brottet i förevarande fall tillika skapades en vidsträcktare häktningsbefogenhet
            vid dylika försök, än eljest hade behövt bli fallet. Det ensidiga
            intresse, som nämnda lagstiftning tjänade, markerades än tydligare
            därigenom att, medan rättsstridigt tvång enligt 15:22 eljest kan
            åtalas av allmän åklagare endast om målsäganden anger det till
            åtal, redan förut ge-
          </p>
          <pb facs="riksdagen-motions-pdf/data/1936/mot_1936__ak__153/mot_1936__ak__153-002.pdf"/>
          <p xml:id="i-SV6pxJ6xPBaGTG9fBaZ2NA">
            8 Motioner i Andra kammaren, Nr 153.
          </p>
          <p xml:id="i-ABMese6bNie8PZ9hwPBwcC">
            nom ändringar 1893 och 1897 i strafflagen 15:24 fastslagit, att
            det fullbor- dade tvingandet utan vidare skulle hemfalla under
            allmänt åtal, därest gärningen avsåg att '”tvinga någon till deltagande
            i arbetsinställelse eller hindra någon att återgå till arbetet
            eller övertaga erbjudet arbete” samt den- na regel nu även utsträcktes
            till det straffbara försöket. Den av riksdagen antagna lagen sanktionerades
            av Konungen trots avstyrkande av samtliga högsta domstolens i
            förslagets granskning deltagande ledamöter. Flera för- slag om
            ett upphävande eller ändring blevo under den följande tiden av
            riks- dagen avslagna. Först 1914, efter världskrigets utbrott,
            vidtogs däri den ändringen, att straffmaximum vid försök nedsattes
            till 2 års fängelse, medan detsamma i fråga om det fullbordade
            brottet alltjämt är 2 års straffarbete. Till följd av denna ändring
            har ock häktningsbefogenheten i fråga om för- sök blivit väsentligen
            inskränkt.» Det erkändes även från borgerligt håll vid 1935 års
            riksdag, att lagen »kan betecknas som en klasslag» samt att den
            verkar »endast mot arbetarna», men trots detta erkännande ville
            inte riksdagen då upphäva lagen. Kravet om denna klasslags upphävande
            är alltid aktuell bland arbetarklassen. Med stöd av vad ovan anförts
            föreslå vi,
          </p>
          <p xml:id="i-KYBSDURVyTYnhWSroNVwYW">
            att riksdagen beslutar att 2:a stycket i 22 8 15 kap. S. L. måtte
            utgå ur lagen tillika med texten från och med orden »eller ock&gt;
            till och med orden »erbjudet arbete» i 24 &amp; 15 kap. samma lag
            (Åkarpslagen).
          </p>
          <p xml:id="i-3jrEgMNkvSZhYYppJt6Ez4">
            Stockholm i januari 1936.
          </p>
          <p xml:id="i-U9mzdvgZUXJDaBR5vfDnjr">
            J. H. Brädefors. Hilding Hagberg.
          </p>
        </div>
      </div>
    </body>
  </text>
</TEI>
