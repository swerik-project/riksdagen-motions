<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UU-01834">
  <teiHeader>
    <fileDesc>
      <titleStmt>
        <title>Marint reservat på Arktis</title>
        <author corresp="i-G9awhLbr4bPnUKQU3s4Xyq">av Mathias Tegnér (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1834 av Mathias Tegnér (S)</title>
          <idno type="rdwebb">H5021834</idno>
          <rs type="number">1834</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H5021834/text</ref>
          <ref type="dokument_url_html">http://data.riksdagen.se/dokument/H5021834</ref>
          <ref type="dokumentstatus_url_xml">http://data.riksdagen.se/dokumentstatus/H5021834</ref>
          <ref type="docx">http://data.riksdagen.se/fil/C4814E6E-ABBA-4D14-AB79-5B893C566516</ref>
          <ref type="pdf">http://data.riksdagen.se/fil/A3FB14E5-E40C-4830-9232-848ED43287EA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G9awhLbr4bPnUKQU3s4Xyq</idno>
            <name>Mathias Tegnér</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-F2FhjRbf7ww8ZUrajTCeLL" type="signed"/>
        <correspContext corresp="i-F2FhjRbf7ww8ZUrajTCeLL">
          <note type="signatory" corresp="i-G9awhLbr4bPnUKQU3s4Xyq"/>
        </correspContext>
        <correspAction type="submitted" xml:id="i-Tz9FvW5J8b43R1p3tn8PRS">
          <date when="2017-10-03"/>
          <time when="14:16:43"/>
        </correspAction>
        <correspAction type="reviewed" xml:id="i-Kkh1B69AsSf5w96viMrsq4">
          <date when="2017-10-03"/>
          <time when="15:43:12"/>
        </correspAction>
        <correspAction type="referred" xml:id="i-9ZfCsE2qLdUoqxkiVg1Udc">
          <date when="2017-10-13"/>
        </correspAction>
        <correspAction type="assigned" xml:id="i-X3Kr4eYYLSYPdi442DoMcy">
          <date when="2018-10-16"/>
          <time when="12:17:47"/>
        </correspAction>
        <correspContext corresp="i-X3Kr4eYYLSYPdi442DoMcy">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-LPmjiAVpfcY4KX2XXFNHRL"/>
        <correspContext corresp="i-LPmjiAVpfcY4KX2XXFNHRL">
          <ref type="uppgift">2017/18:UU18</ref>
          <ref type="ref_dok_id">H501UU18</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU18</ref>
          <ref type="ref_dok_titel">Norden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:1834 av Mathias Tegnér (S) Marint reservat på Arktis</div>
      </div>
      <div type="motBody">
        <div type="motProposal" subtype="förslag">
          <head xml:id="i-LAgyAu2iBKizixt1a8npbM">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-BU5HSzP2icqW1EAfEFmDSL">
              Riksdagen ställer sig bakom det som anförs i motionen om marint
              reservat på Arktis och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-EDMMoyk4fXbfRnA9GnJj8T">
            Arktis och isen
          </head>
          <p xml:id="i-TT4W1oFiAfdTYULjnMdCPK">
            Genom åren har det funnits olika definitioner av Arktis. En geografisk
            definition är de områden som ligger norr om norra polcirkeln och
            ibland har det varit det område som har arktiskt klimat, dvs.
            alla årets månader har en genomsnittstemperatur som understiger
            10 grader. Arktis kan enkelt sagt beskrivas som det arktiska havet,
            samt den ismassa som täcker Nordpolen.
          </p>
          <p xml:id="i-S1Cvz3DXfZkRa1JMfa9ZrG">
            1980 täckte ismassan ungefär 8 miljoner kvadratkilometer. Under
            ett antal år på 10-talet har nya bottennivåer i hur litet istäcket
            har blivit slagits, även om istäcket återhämtade sig något under
            2013. Trenden är dock tydlig: istäcket försvinner snabbt. Jämfört
            med 1980 har en yta som motsvarar upp emot halva USA försvunnit.
          </p>
          <head type="h1" xml:id="i-FMpKPZF9re1mWM3HHB7VaN">
            Fauna och isen
          </head>
          <p xml:id="i-DF1hn6FEtahKpcaLYhxb7C">
            Den arktiska faunan är på många sätt unik. Den till synes hårda
            och karga naturen skapar unika möjligheter för djur och växter
            under sommarhalvåret, bland annat tack vare tillgång till sol
            dygnet runt. Arktiska havet är ett av de mest produktiva marinekologiska
            systemen i världen.
          </p>
          <p xml:id="i-4JPuvyiCu6czSFpApNRutq">
            En viktig förutsättning för Arktis biodiversitet är just det
            istäcke som nu är hotat. Istäcket huserar växter, bland annat
            alger, samt djur såsom polartorsk. Om polartorsken hotas, hotas
            också den fisk och fågel som är beroende av polartorsken. Kort
            sagt hotas växter och djur ovanför, i och under istäcket av dess
            förändring och förminskning.
          </p>
          <head type="h1" xml:id="i-J6yNny1AVcfj7Fj5csusv2">
            Olje- och gasexploatering i Arktis och dess konsekvenser
          </head>
          <p xml:id="i-JUXHCB8mH6pYrxoJik6efC">
            En av konsekvenserna av den globala uppvärmningen är som nämnts
            ovan att den arktiska isens storlek har minskat. Det har också
            möjliggjort en ökad exploatering av olja och gas, vilken inte
            tidigare varit möjlig på grund av istäcket.
          </p>
          <p xml:id="i-SdGKjuEeSKWY8dtmgsTUPx">
            Effekten av oljeborrning i Arktis torde vid ett oljeutsläpp leda
            till värre konsekvenser än vid utsläpp i andra områden. Orsakerna
            till detta är dels att området är otillgängligt, dels att oljan
            blir trögflytande i det kalla vattnet, vilket också kan leda till
            att oljan inte kan brännas.
          </p>
          <head type="h1" xml:id="i-KfBmepBZehS973t47WNpd8">
            Arktiska rådet
          </head>
          <p xml:id="i-3H5nYmKSPfGSXYftAy9B3J">
            Arktiska rådet skapades 1996 som en konsekvens av Ottawa-deklarationen,
            där de åtta länderna som idag ingår i rådet enades om att ett
            mellanstatligt forum skulle inrättas. Dessa åtta arktiska stater
            är Danmark, Finland, Island, Kanada, Norge, Ryssland, Sverige
            och USA. Dessutom består rådet av sex internationella organisationer
            som representerar områdets ursprungsbefolkning. Syftet med rådet
            är att främja samarbete mellan de arktiska staterna. Sedan starten
            har ordförandeskapet roterat mellan medlemsländerna.
          </p>
          <p xml:id="i-G3qGoDVhd5SU2utM3WMiUH">
            En av de viktigaste frågorna på 90-talet när rådet skapades var
            de höga halterna av miljögifter i växter och djur på Arktis. Idag
            finns upp emot 80 projekt inom ramen för samarbetet. Enligt Riksrevisionen
            är Arktiska rådet:
          </p>
          <p xml:id="i-2j1iQ68ZtxYw8zEWozUBDs">
            ett värdefullt forum för internationella diskussioner och förhandlingar
            i arktiska frågor, och för att producera vetenskapligt grundad
            kunskap om utvecklingen i Arktis.
          </p>
          <p xml:id="i-MiGV6uHjTA3up9stKHfmrw">
            I samma granskning konkluderar Riksrevisionen att ett av de förbättringsområden
            som föreligger inom hela rådet är ett behov av att:
          </p>
          <p xml:id="i-Uvi1ZKBPuDzt9vjYD1o4V5">
            förbättra medlemsländernas uppföljning av implementeringen av
            rådets rekommendationer. Den svenska regeringen har tidigare vidtagit
            sådana åtgärder men mycket återstår för att kunna ge en överblick
            över implementeringsläget.
          </p>
          <p xml:id="i-HXx7E8boV1nhXhT3Xeg9Qc">
            För att Arktiska rådet skall fungera finns således ett behov
            av bättre återkoppling av implementeringen av rådets rekommendationer.
          </p>
          <p xml:id="i-BAyuZ9vcxk6ikJyqH6frhC">
            Trots att granskningen är huvudsakligen positiv är ibland känslan
            att de stora frågorna, såsom minskningen av istäcket på Arktis
            eller konsekvenserna av oljeutvinning, inte har blivit en del
            av de förhandlingar som förs inom rådet. Även om forskning inom
            dessa områden är av oerhörd vikt kan Arktiska rådet verkligen
            göra nytta om de stora frågorna också diskuteras där.
          </p>
          <p xml:id="i-QPY5t8dM4khxcehWjjTygJ">
            Under perioden 2011–2013 var Sverige ordförande för rådet. På
            många sätt kan ordförandeskapet ses som en förlorad tid i dessa
            frågor, då Sverige genom dåvarande utrikesminister Carl Bildt
            valde att inte driva ett stopp för oljeutvinning, med motiveringen
            att ”en sådan prioritering skulle lett till /…/ betydligt färre
            resultat”.
          </p>
          <p xml:id="i-8LDTxzq4mKpK7skfVemeJP">
            Den minskande ismassan på Arktis har möjliggjort, och kommer
            troligen i framtiden i ännu högre grad möjliggöra, olje- och gasutvinning
            i Arktis. Denna verksamhet riskerar dock det unika växt- och djurlivet
            på Arktis, då ett utsläpp skulle kunna leda till extremt negativa
            konsekvenser på grund av områdets känsliga art. Även saneringssvårigheter
            som kyla, otillgänglighet och avstånd kan tänkas bidra till en
            framtida miljökatastrof.
          </p>
          <p xml:id="i-6RZuUHcQA5po2hzMbZjmw6">
            Trots att det med största sannolikhet finns ett behov av olje-
            och gasutvinning även i framtiden, torde de potentiella konsekvenserna
            av just denna utvinning i Arktis innebära att olje- och gasutvinning
            här anses olämplig.
          </p>
          <p xml:id="i-RumEeJsmJKH6YNVJar4Azk">
            Vad som ovan anförs om att Sverige skall verka för att Arktis
            blir ett marint reservat där utvinning av olja och gas anses olämplig
            bör riksdagen som sin mening ge regeringen tillkänna.
          </p>
        </div>
        <div type="motSignatures">
          <list>
            <item xml:id="i-79ETZjBAZYsfnCQrtmXzVr">
              Mathias Tegnér (S)
            </item>
          </list>
        </div>
      </div>
    </body>
  </text>
</TEI>
