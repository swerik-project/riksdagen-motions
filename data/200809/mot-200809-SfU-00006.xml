<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SfU-00006">
  <teiHeader>
    <fileDesc>
      <titleStmt>
        <title>med anledning av prop. 2008/09:7 Kraftfullare nedsättning av socialavgifter för unga</title>
        <author corresp="i-mN8mVTBvBYjtHLNThWLo4">av Kalle Larsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:7 Kraftfullare nedsättning av socialavgifter för unga</title>
          <idno type="rdwebb">GW02Sf6</idno>
          <rs type="number">Sf6</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GW02Sf6/text</ref>
          <ref type="dokument_url_html">http://data.riksdagen.se/dokument/GW02Sf6</ref>
          <ref type="dokumentstatus_url_xml">http://data.riksdagen.se/dokumentstatus/GW02Sf6</ref>
          <ref type="doc">http://data.riksdagen.se/fil/13B85B33-0EFB-444A-BE37-9FE01BF20E9C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W2RHmpVYbXotEv4oVLePSQ" type="basedOn"/>
        <correspContext corresp="i-W2RHmpVYbXotEv4oVLePSQ">
          <ref>Proposition 2008/09:7</ref>
        </correspContext>
        <correspAction xml:id="i-VdMsoYTA9Q7C3ReaqdnpSN" type="signed"/>
        <correspContext corresp="i-VdMsoYTA9Q7C3ReaqdnpSN">
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-Nj6rnCfHps9ZzFLuPuYaNj"/>
        </correspContext>
        <correspAction xml:id="i-HdSyNMqQGpkxvVfPRZSmDD" type="referral">
          <date when="2008-10-21"/>
        </correspAction>
        <correspAction xml:id="i-9Tntzbw1aHasvGAqavZHPk" type="dismissal">
          <date when="2008-10-17"/>
        </correspAction>
        <correspAction xml:id="i-KhRFC6PXaxrNEiBBZS83Ru" type="dismissal">
          <date when="2008-10-17"/>
        </correspAction>
        <correspAction xml:id="i-7q4hSDuZ4yqBJ4vJAoQTuK" type="transfer">
          <date when="2008-10-16"/>
        </correspAction>
        <correspAction xml:id="i-KYWXrkThGTH36Vo4FTAN9W" type="submission">
          <date when="2008-10-16"/>
        </correspAction>
        <correspAction xml:id="i-QsWLerYhXfs1hzDsfbzc9v" type="assigned"/>
        <correspContext corresp="i-QsWLerYhXfs1hzDsfbzc9v">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MCmoepmbUQAweuF7xtJSqq" type="motBody">
        <div xml:id="i-PVL84s6NX6SU6ecXa3RNi" type="motProposal" subtype="förslag">
          <head xml:id="i-G2LoXS7hcytmmuof1KUBM7">
            Förslag till riksdagsbeslut
          </head>
          <list xml:id="i-QE2a2HWEJswaRQyeMUfbWa" style="ol">
            <item xml:id="i-9mqo4KJbMWAdB8zSdsoz4Z">
              Riksdagen tillkännager för regeringen som sin mening vad som
              anförs i motionen om att regeringen skyndsamt bör utvärdera nedsättningen
              av socialavgifter för personer som fyllt 18 men inte 25 år.
            </item>
            <item xml:id="i-FCwmGjX44DjBdTb9kQnTjy">
              Riksdagen avslår regeringens proposition 2008/09:7 Kraftfullare
              nedsättning av socialavgifter för unga.
            </item>
          </list>
        </div>
        <div xml:id="i-M8Jhu7p1zDRGgxL8qTXG1v" type="motContent">
          <head xml:id="i-NMfpSUEx2awJ16Dfrhq6ea" type="h1">
            Regeringens förslag
          </head>
          <p xml:id="i-NNww3pxpLb2fRWtmuraBq6">
            Regeringen föreslår i proposition 2008/09:7 att socialavgifterna
            ska sänkas ytterligare för unga mellan 18 och 24 år. Vidare föreslår
            regeringen att sänkningen ska utvidgas för att även omfatta unga
            under 18 år samt en höjning av den övre åldersgränsen till 25
            år. Syftet med att slopa den undre åldersgränsen är enligt regeringen
            att stimulera efterfrågan på yngre arbetskraft.
          </p>
          <p xml:id="i-FHHvuDQcfqx5dYrHcztnJE">
            Sänkningen av socialavgifterna innebär att endast ålderspensionsavgiften
            samt en fjärdedel av de övriga socialavgifterna ska betalas för
            ungdomar vilket innebär att den totala arbetsgivaravgiften för
            unga kommer att uppgå till 15,49 % och egenavgifterna för unga
            till 15,07 %. Detta innebär en sänkning med 5,81 respektive 5,38
            % jämfört med i dag. Syftet med reformen är att skapa en varaktigt
            högre sysselsättning bland unga samt underlätta för unga att komma
            in på arbetsmarknaden. Reglerna föreslås träda i kraft den 1 januari
            2009. Sammantaget beräknas den totala nedsättningen av socialavgifter
            för ungdomar att minska statens intäkter med 8,97 miljarder kronor
            per år. Den offentliga sektorns nettointäkter beräknas minska
            med 5,59 miljarder kronor 2009, 5,57 miljarder kronor 2010 och
            5,56 miljarder kronor 2011.
          </p>
          <p xml:id="i-E9K88ni9h5cUDmNZML3mct">
            Regeringen föreslår även införande av en begränsningsregel i
            stödområde A. Arbetsgivare och egenföretagare i dessa områden
            får ett särskilt avdrag vid beräkning av socialavgifterna och
            den allmänna löneavgiften med 10 %. För dessa företag föreslår
            regeringen att det särskilda avdraget för stödområde A för ungdomar
            ska sänkas från 10 till 5,28 %, så att hela ålderspensionsavgiften
            om 10,21 % betalas in.
          </p>
          <head xml:id="i-Bv6MEe1yC7Qh9DeV7DxDVU" type="h1">
            Läget på arbetsmarknaden för unga
          </head>
          <p xml:id="i-R9yCLWhBud3jrR7k8xg26U">
            Sverige har i jämförelse med andra länder en hög sysselsättningsgrad.
            Enligt Statistiska centralbyrån är 68 % av befolkningen mellan
            15 och 74 år sysselsatt i arbete i september 2008. Bland ungdomar
            mellan 15 och 24 år i Sverige uppgår sysselsättningsgraden till
            48,3 %. Orsaken till den relativt låga sysselsättningsgraden bland
            ungdomar beror på att alltfler ungdomar utbildar sig.
          </p>
          <p xml:id="i-YUHqAMAT6vQCjasVbvGe4X">
            Men arbetslösheten för unga är också högre än för hela arbetskraften.
            Enligt SCB:s Arbetskraftsundersökningar (AKU) från september 2008
            ligger arbetslösheten bland personer mellan 15 och 24 år på 12,7
            %, vilket motsvarar 84 700 individer. Det kan jämföras med arbetslösheten
            för hela arbetskraften mellan 15 och 74 år som uppgår till 4,6
            %. Sverige har liksom övriga nordiska länder en låg andel långtidsarbetslösa
            ungdomar, jämfört med andra OECD-länder (SOU 2007:18 s. 176).
            Ungdomar blir snabbare utan jobb, men kan också komma ur arbetslöshet
            snabbare än äldre när konjunkturen svänger.
          </p>
          <p xml:id="i-7UEjSLrHoFnKj6vZKX4Xd5">
            Antalet arbetslösa ungdomar mellan 15 och 24 år har enligt AKU
            stigit med över 20 000 personer från det andra kvartalet 2007
            till det andra kvartalet 2008. Särskilt ökar arbetslösheten bland
            de riktigt unga och de som hoppar av gymnasiet. Detta är mycket
            oroande, och därför föreslår Vänsterpartiet att denna grupp av
            arbetslösa ungdomar ska ges möjlighet att skaffa sig en yrkesutbildning
            inom ramen för ett arbetsmarknadspolitiskt program.
          </p>
          <p xml:id="i-NUGp9uvzwGxAGZ2MfRQX3F">
            Många ungdomar har svårt att få jobb, men inte alla. Därför förordar
            Vänsterpartiet riktade stöd till de ungdomar som bäst behöver
            det, i stället för en generell rabatt på ungas arbete som regeringen
            föreslår. Ungdomar som saknar gymnasiekompetens och ungdomar som
            är utrikes födda är överrepresenterade bland de arbetslösa. Enligt
            Skolverket saknar var fjärde 20-åring slutbetyg från gymnasiet,
            och var tredje 20-åring saknar behörighet att läsa vidare på högskola.
          </p>
          <p xml:id="i-K6tcbDcsNAiAKvqxNaXQJy">
            I en konjunkturnedgång är det viktigt att de arbetslösa snabbt
            får stöd att finna ett nytt arbete eller bereds plats för olika
            typer av utbildning. Så sker inte i dag och detta förefaller vara
            medveten politik från regeringens sida. Regeringen har ersatt
            arbetsmarknadsutbildningar med billiga insatser inom ramen för
            jobbgaranti för ungdomar. 11 500 ungdomar deltar för närvarande
            i jobbgarantin för ungdomar. Vi menar att stödet till dessa ungdomar
            måste förbättras. Arbetslösa ungdomar måste snabbt få adekvat
            stöd och vi föreslår därför ökade resurser till erkänt effektiva
            åtgärder som vuxenutbildning, anställningsstöd och arbetsmarknadsutbildningar.
          </p>
          <head xml:id="i-4NHzqg1bFTzL8wms6mnBo1" type="h1">
            Remissinstanserna kritiska till regeringens förslag
          </head>
          <p xml:id="i-MXevmMi9cZabCtZYMGtE2z">
            Remissinstanserna är liksom tidigare kritiska till förslaget
            om sänkta socialavgifter för ungdomar. Många pekar på att det
            kommer att resultera i betydande dödviktseffekter och undanträngningseffekter.
          </p>
          <p xml:id="i-P5KYttjsNnehM8rUgJUTK4">
            Institutet för arbetsmarknadspolitisk utvärdering skriver i sitt
            remissvar att reformen kan få subsititutionseffekter, dvs. att
            anställningen skulle ha kommit till stånd även utan subventionen,
            men den anställda skulle ha varit någon annan. När det gäller
            grupper som har svårigheter på arbetsmarknaden är en sådan undanträngningseffekt
            berättigad, men eftersom ungdomar är en heterogen grupp är det
            problematiskt att andra grupper som har betydligt större problem
            på arbetsmarknaden får hårdare konkurrens. IFAU skriver i sitt
            remissvar:
          </p>
          <p xml:id="i-EFngxeRkX2EbcQDiC2SgXC">
            Trots den höga ungdomsarbetslösheten tillhör inte arbetslösa
            ungdomar generellt de grupper av arbetslösa som verkar ha svårast
            att hitta jobb snarare tvärtom. Långtidsarbetslöshet är framför
            allt ett problem för äldre arbetslösa. Substitutionseffekten riskerar
            därmed att gå i en oönskad riktning. Ungdomar, som redan idag
            har relativt lätt att komma in på arbetsmarknaden, får ytterligare
            en fördel gentemot de äldre arbetslösa vilket ofta har det relativt
            sett svårare på arbetsmarknaden.
          </p>
          <p xml:id="i-83fFaFrZgHBkUAsjFB4ytz">
            LO, TCO och SACO avstyrker förslaget om nedsättning av socialavgifter
            för ungdomar eftersom det riskerar att leda till betydande dödviktseffekter.
            TCO avstyrker förslaget om att slopa den undre åldersgränsen eftersom
            det kan leda till att färre personer fullföljer sin gymnasieutbildning.
          </p>
          <head xml:id="i-SrT5dSZNwakDEy1J5wSK17" type="h1">
            Riksrevisionen rekommenderar skyndsam utvärdering
          </head>
          <p xml:id="i-NU16WNamNkx9mbaGuPhCqB">
            Riksrevisionen har i rapporten Sänkta socialavgifter för vem
            och till vilket pris? (RiR2008:16) granskat effekten av sänkta
            socialavgifter på sysselsättningen. Enligt Riksrevisionens granskning
            har nedsättningen av socialavgifter för unga mellan 18 och 24
            år resulterat i obetydliga sysselsättningseffekter och stora dödviktseffekter.
            Enligt granskningen har nedsättningen av socialavgifter för unga
            resulterat i en sysselsättningseffekt på 12 100 personer, eller
            2,8 % av antalet anställda i åldersgruppen. Statens kostnad för
            nedsättningen uppgår till 8,97 miljarder kr per år. Det innebär
            enligt Riksrevisionen att den offentligfinansiella nettokostnaden
            för varje nyskapat arbetstillfälle uppgår till 650 000 kr. Det
            kan enligt Riksrevisionen jämföras med kostnaden för en plats
            i arbetsmarknadsutbildning som uppgår till 270 000 kr per år.
            Riksrevisionen visar också att dödviktseffekterna av reformen
            är stora. Subventionen har gått till anställningar som hade kommit
            till stånd även utan subventionen. Mot bakgrund av denna granskning
            bör riksdagen instämma i Riksrevisionens rekommendation om att
            regeringen skyndsamt ska utvärdera nedsättningen av socialavgifter
            för personer som fyllt 18 men inte 25 år. Detta bör riksdagen
            som sin mening ge regeringen till känna.
          </p>
          <head xml:id="i-B1ktQdhR7TJ7gEaLYzkHzf" type="h1">
            Vänsterpartiets inställning
          </head>
          <p xml:id="i-5ecYiavbxzbkZorpcqvhq5">
            Vänsterpartiet avvisar regeringens förslag i proposition 2008/09:7.
            En generell nedsättning av socialavgifterna utan krav på motprestation
            leder endast till ökade vinster för företagen. Den 1 juli 2007
            sänktes arbetsgivaravgifterna för unga mellan 18 och 24 år. Detta
            har inneburit ett klipp för många företag som har många unga anställda.
            McDonalds, vars personal till 80 % är ungdomar, räknar med att
            tjäna 50 miljoner kronor per år tack vare de sänkta arbetsgivaravgifterna.
            De extra pengarna går till ökade vinster utan krav på motprestation.
          </p>
          <p xml:id="i-DRUik7EcSYPgyAnvge51gr">
            Riksrevisionens granskning visar att nedsättningen av socialavgifter
            för unga har haft obetydlig effekt på sysselsättningen samt stora
            dödviktseffekter. Att reformen har resulterat i obetydliga sysselsättningseffekter
            och stora dödviktseffekter är allvarligt eftersom nettokostnaden
            för reformen beräknas uppgå till 5,59 miljarder kronor 2009. Det
            är således inte en ändamålsenlig användning av skattebetalarnas
            pengar, om syftet med reformen är att öka sysselsättningen bland
            ungdomar.
          </p>
          <p xml:id="i-DFnhEe7kW3haSWK6ZzXEg8">
            Subventioner borde i stället riktas till de arbetslösa ungdomar
            som bäst behöver det. Långtidsarbetslösa ungdomar, ungdomar med
            funktionsnedsättningar och unga som behöver avsluta sin gymnasieutbildning
            behöver riktade stöd i form av arbetsmarknadsutbildning, vuxenutbildning
            och anställningsstöd. Regeringens intention i den föreliggande
            propositionen går i rakt motsatt riktning. Genom slopandet av
            den undre åldersgränsen vill regeringen stimulera efterfrågan
            på yngre arbetskraft. Detta kan resultera i att ungdomar uppmuntras
            av att hoppa av gymnasiet i förtid. Det är en inriktning på politiken
            som vi är mycket kritiska till. Vi vet att avslutad gymnasieutbildning
            är avgörande för möjligheterna på arbetsmarknaden.
          </p>
          <p xml:id="i-H1M5z1eFp3xgN296dszuZr">
            Med undantag för de som hoppat av gymnasiet är det vanligaste
            problemet för unga inte långvarig arbetslöshet, utan upprepad
            arbetslöshet som en effekt av tillfälliga anställningar. Så många
            som 50 % av alla under 25 år som arbetar har i dag en tillfällig
            anställning. Ungas allt lösare anknytning till arbetsmarknaden
            är ett stort och växande problem som minskar ungas ekonomiska
            trygghet och därmed möjligheten att skaffa eget boende, bilda
            familj osv. De otrygga anställningarna underminerar också de ungas
            ställning på arbetsplatsen och försvårar facklig organisering
            och bekämpning av diskriminering och trakasserier.
          </p>
          <p xml:id="i-DAfKQNnaXLcv1V78Apub7x">
            Den åldersbundna nedsättningen av socialavgifterna som regeringen
            infört och nu vill utöka, riskerar att ytterligare öka risken
            att endast få en tillfällig anställning för personer under 25.
            Vänsterpartiet ser allvarligt på detta problem, och vill, i syfte
            att stärka ungas ställning i arbetslivet, kraftigt begränsa de
            tillfälliga anställningarna och stimulera arbetsgivarna att i
            stället erbjuda fasta jobb.
          </p>
          <p xml:id="i-Pkiz8mksdXgGoe4SE5SQgy">
            Nettokostnaden för den totala nedsättningen av socialavgifterna
            för ungdomar beräknas uppgå 5,59 miljarder kronor 2009, 5,57 miljarder
            kronor 2010 och 5,56 miljarder kronor 2011. Det är en dyr och
            ineffektiv åtgärd om syftet är att öka sysselsättningen. Vänsterpartiet
            föreslår i stället en jobbsatsning i kommuner och landsting där
            behoven är som störst. I vår budgetmotion för 2009 avsätter vi
            3,4 miljarder kronor 2009 till 11 000 nya jobb, 8,5 miljarder
            kronor 2010 till 26 000 nya jobb och 15,3 miljarder kronor 2011
            till 45 000 nya jobb. Nettokostnaden för vår jobbsatsning, om
            man räknar med minskade kostnader för arbetslöshetsersättning
            och ökade intäkter av socialavgifter till staten, uppgår till
            2 miljarder kronor 2009, 4 miljarder kronor 2010 och 6 miljarder
            kronor 2011.
          </p>
          <p xml:id="i-5hKLSHfszM442TeGMGXnEC">
            Försämringarna som föreslås i den föreliggande propositionen
            måste ses i ett större sammanhang; tillsammans med försämringarna
            av arbetslöshetsförsäkringen och nedmonteringen av arbetsmarknadspolitiken,
            skattebidrag till överklassnära tjänster och försämringar av arbetsrätten
            utgör nedsättningen av socialavgifter för unga ytterligare en
            pusselbit i inrättandet av en låglönearbetsmarknad i Sverige.
            Mot bakgrund av det som anförs bör riksdagen avslå regeringens
            proposition 2008/09:7 Kraftfullare nedsättning av socialavgifter
            för unga. Detta bör riksdagen besluta.
          </p>
        </div>
        <div xml:id="i-GR1tVt4LxHY3HiBexZUqHJ" type="motSignatures">
          <list xml:id="i-TbPFgimRfNu7ZAvWpUqmVS">
            <item xml:id="i-TmtoiHb4QLt2Wz5TNFhGbt" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-3REs6TJJkCWRDV6vgFX9N8" who="i-Sn3HArFcXWQDenVvrpFSQe">
              LiseLotte Olsson (v)
            </item>
            <item xml:id="i-CUFRnk2gniFqkj2vzHyXa8" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-CKGVXxSVHpCvKm1MKiBapi" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-WH5wuA8BaVDc7Gktpeuadq" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-LDW5HFfAVBYyDqxWEu7XSB" who="i-Nj6rnCfHps9ZzFLuPuYaNj">
              Egon Frid (v)
            </item>
          </list>
        </div>
      </div>
    </body>
  </text>
</TEI>
