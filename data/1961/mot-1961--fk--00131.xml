<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__fk__131/mot_1961__fk__131-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 131 år 1961 5
          </p>
          <p>
            Nr 131
          </p>
          <p>
            Av fru Svenson m. fl., om inrättande av ytterligare ett semi-
            narium för huslig utbildning.
          </p>
          <p>
            (Lika lydande med motion nr 148 i Andra kammaren)
          </p>
          <p>
            Enligt riksdagsbeslut år 1960 i anledning av Kungl. Maj:ts proposition
            nr 95 skall en omorganisation av seminarierna för huslig utbildning
            ske. Beslutet utmynnade i inrättande av fyra seminarier, samtliga
            statliga, och förlagda till Stockholm, Uppsala, Göteborg och Umeå.
            I vissa fall skall enligt beslutet utvidgning företagas. 1953
            års lärarinneutbildningskommitté hade i sitt betänkande år 1957
            framhållit, att den stora bristen på hushållslärare snarast måste
            täckas och åtgärder vidtagas för att tillgodose det stora behov
            av lärare som föreligger på området. Ovannämnda proposition byggde
            på detta betänkande. Lärarinneutbildningskommittén hade föreslagit
            inrättande av ett femte seminarium förlagt till södra Sverige.
            Enligt förslaget skulle sålunda de fem seminarierna förläggas
            till Stockholm, Norrköping, Göteborg, Umeå och Hälsingborg. I
            betänkandet hade beräkningar gjorts över behovet av hus- hållslärare
            under perioden av enhetsskolans successiva genomförande. Av dessa
            framgår att det för läsåret 1960/61 behövdes en ökning av 163
            hus- hållslärare. Behovet ökar för varje år för att läsåret 1972/73
            beräknas uppgå till 482 hushållslärare. Det kan framhållas att
            statsutskottet vid sin behandling av propositio- nen förutsatte,
            att frågan om ett femte seminarium förlagt till södra Sverige
            hålles aktuell och att förslag till inrättande av ett sådant skyndsamt
            före- lägges riksdagen. Även om den omorganisation av seminarierna
            för huslig utbildning som ligger för handen kan anses vara ett
            steg i rätt riktning, synes dock lokali- seringen av seminarierna
            högst otillfredsställande. Under det att två nära- liggande städer,
            Uppsala och Stockholm, har var sitt seminarium, är hela den södra
            delen av landet i avsaknad av möjligheter till utbildning på detta
            område. Ändå har kraven på husligt utbildade lärare i de södra
            delarna av landet sedan länge gjort sig mycket starkt gällande.
            Inom yrkesutbildningsväsendet pågår en betydande utbyggnad av
            ut- bildningen i husligt arbete. För Malmöhus läns del kommer
            den närmast förestående utbyggnaden att medföra behov av minst
            23 heltidsanställda hushållslärare. För Kristianstads län beräknas
            den kräva cirka 10 hushålls- lärare. Det kan nämnas att 1959 fanns
            156 lediga tjänster som hushålls-
          </p>
          <pb facs="riksdagen-motions-pdf/data/1961/mot_1961__fk__131/mot_1961__fk__131-002.pdf"/>
          <p>
            6 Motioner i Första kammaren, nr 131 år 1961
          </p>
          <p>
            lärare i Malmöhus, Kristianstads, Hallands, Kronobergs och Blekinge
            län. Av dessa kunde endast 37 besättas med examinerade hushållslärare.
            65 tjänster besattes av icke examinerade lärarkrafter och 34 tjänster
            kunde över huvud inte besättas. Olägenheterna gör sig gällande
            även inom det allmänna skolväsendet. Av en undersökning, utförd
            av Svenska skolkökslärarinnornas förenings lokalavdelning Skåne
            I, framgår att 38 icke examinerade lärare, vilka sak- nar pedagogisk
            utbildning, har undervisat i hushållsgöromål under läsåret 1958/59
            och att teoretisk undervisning i hemkunskap på många platser meddelats
            av folkskollärare, vilka saknar kompetens för ämnet. Detta ingår
            ej i deras utbildning. Därtill kommer att ett stort antal kurser
            på grund av lärarbristen inte kunnat sättas i gång. Situationen
            har under det gångna året ingalunda tett sig ljusare. Snarare
            har olägenheterna ytterligare accentuerats, inte minst genom enhetsskolans
            successiva genomförande. Hittills har enhetsskolan genomförts
            endast i ett ringa antal av de 130 kommunerna i Skåne, men sedan
            den allmänt genomförts kommer den att ställa ytterligare krav
            på lärare i de husliga ämnena. Detsamma kan sägas om de husmodersskolor
            som planeras inom yrkesskolans ram i de flesta kommuner men som
            ej kan komma till stånd på grund av bristen på såväl hushålls-
            som textillärare. Situationen blir då i det närmaste ohållbar.
            Till det ovan sagda kan läggas att det i Skåne under innevarande
            år pla- neras två nya lanthushållsskolor, nämligen i Skurup och
            Svalöv, för vilka krävs minst 8—10 lärartjänster. Vid de redan
            förefintliga lanthushållssko- lorna finnes ett stort antal vakanta
            platser, som man på grund av lärar- bristen inte synes ha utsikter
            att besätta. Till detta kommer att den önskvärda utbyggnaden av
            hemhkonsulent- verksamheten inte kan genomföras. Inom hushållningssällskapens
            arbets- område har det varit ett stort önskemål att länen delas
            upp i distrikt med en hemkonsulent i varje distrikt, då begärda
            kurser ej kan hållas utan måste framskjutas till en tidpunkt då
            kursen i vissa avseenden ej är aktuell. Sär- skilt i södra Sverige
            med dess stora befolkningstäthet gör detta förhållande sig gällande.
            Denna uppdelning i distrikt är i nuvarande läge ogenomför- bar.
            I sammanhanget kan också erinras om den allt större efterfrågan
            på kvalificerade hushållslärare för forskningsuppgifter, provverksamhet
            och kontaktverksamhet med hushållen inom livsmedelsindustrien,
            som till över- väldigande delen är förlagd till södra Sverige.
            Behovet av textillärare gör sig också starkt gällande i södra
            Sverige, där sedan gammalt intresset för hemkultur och närliggande
            frågor framträtt mycket markant. Hemslöjdskonsulenter med gedigen
            utbildning i såväl vävnad, sömnad som handarbete utför ett kulturarbete
            av stora mått. Där- till kan påpekas att man i varje större samhälle
            och kommun i Sydsverige startar yrkesskolor, där just hemvård
            och textilslöjd utgör ett dominerande inslag i undervisningen.
          </p>
          <pb facs="riksdagen-motions-pdf/data/1961/mot_1961__fk__131/mot_1961__fk__131-003.pdf"/>
          <p>
            Motioner i Första kammaren, nr 131 år 1961 7
          </p>
          <p>
            Det ovan anförda torde ge klara belägg för att en utökning av
            antalet hushållslärare gör sig starkt påkallad. Problemet löses
            emellertid inte ge- nom att öka utbildningskapaciteten vid de
            förefintliga seminarierna. Med den nuvarande lokaliseringen av
            seminarierna tvingas ungdomar i södra Sverige, som vill utbilda
            sig på det husliga området, att söka sig långt från hemorten.
            Detta försvårar självfallet den önskvärda rekryteringen. Erfa-
            renheterna visar att avståndet till utbildningsorten är av allra
            största be- tydelse när det gäller elevrekryteringen. Det kan
            nämnas att elever från Västerbottens och Norrbottens län vid hushållsseminarier
            för närvarande är tre gånger fler till antalet än elever från
            de två skånelänen. Semi- nariet i Umeå bidrar sålunda verksamt
            till en starkt ökad rekrytering av lärarinne-elever i de nordliga
            länen. Med hänsyn till ovan anförda, måste det vara mindre välbetänkt
            att genom utbyggnad av t. ex. seminariet i Uppsala söka komma
            till rätta med de problem som här påtalas. Genom en sådan åtgärd
            har man inte tagit hänsyn till en rad viktiga detaljfrågor, främst
            elevrekryteringen. Den enda effektiva åtgärd som kan häva den
            allvarliga lärarbristen på det husliga området är att man inrättar
            ett femte seminarium förlagt till södra Sverige. De kostnader
            som är förknippade med ett nytt seminarium torde i nuvarande läge
            hänföra sig till investeringskostnader, emedan en utvidgning av
            de befintliga seminarierna i någon större utsträckning här- igenom
            skulle te sig obefogad. Även investeringskostnaderna borde kunna
            avsevärt nedbringas genom att redan befintliga lokaler eventuellt
            kunde tas i anspråk för ändamålet. Nationalekonomiskt och med
            hänsyn till den utveckling samhället un- dergår på här ifrågavarande
            område torde även de utgifter som i samman- hanget kan bli ofrånkomliga
            te sig små mot de stora värden som härigenom vunnes. Utan att
            i det här sammanhanget ta ställning till vilken ort som lämp-
            ligen bör komma i fråga som förläggningsort för det femte seminariet
            torde man kunna utgå från att någon av de fyra skånestäderna Malmö,
            Lund, Hälsingborg och Landskrona kan erbjuda de resurser i fråga
            om bland annat övningsklasser som oundgängligen erfordras. Frågan
            om förlägg- ningsort bör lämpligen utredas genom Kungl. Maj:ts
            försorg. Med stöd av vad ovan anförts hemställer vi, att riksdagen
            i skrivelse till Kungl. Maj:t måtte hem- ställa om skyndsamt framläggande
            av förslag till inrättan- de av ytterligare ett seminarium för
            huslig utbildning, för- lagt till södra Sverige. Stockholm den
            24 januari 1961 Gärda Svenson
          </p>
          <p>
            Thorsten Larsson Ernst W. Olsson G. Elofsson
          </p>
        </div>
      </div>
    </body>
  </text>
</TEI>
