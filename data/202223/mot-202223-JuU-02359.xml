<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-JuU-02359">
  <teiHeader>
    <fileDesc>
      <titleStmt>
        <title>med anledning av prop. 2022/23:78 Förbättrade åtgärder när barn misstänks för brott</title>
        <author corresp="i-AcrNjdftfgEDKtVYDbE4tQ">av Gudrun Nordborg m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2359 av Gudrun Nordborg m.fl. (V)</title>
          <idno type="rdwebb">HA022359</idno>
          <rs type="number">2359</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/HA022359/text</ref>
          <ref type="dokument_url_html">http://data.riksdagen.se/dokument/HA022359</ref>
          <ref type="dokumentstatus_url_xml">http://data.riksdagen.se/dokumentstatus/HA022359</ref>
          <ref type="pdf">http://data.riksdagen.se/fil/22E3F06C-F769-4864-BFCB-FE9B8B853672</ref>
          <ref type="docx">http://data.riksdagen.se/fil/DA9CA811-DD34-4FD8-BB09-9B7B3D164ABA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-S9N4wWD2qfoGM8u1D3QrvL</idno>
            <name>Nadja Awad</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WEvWjktyzaNccceUjywVYE</idno>
            <name>Frida Tånghag</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MHfASvt5Gp7i7cMmHipdCz" type="basedOn"/>
        <correspContext corresp="i-MHfASvt5Gp7i7cMmHipdCz">
          <ref>Proposition 2022/23:78</ref>
        </correspContext>
        <correspAction xml:id="i-VQ6Y2faEWFdQGie46cqhvj" type="signed"/>
        <correspContext corresp="i-VQ6Y2faEWFdQGie46cqhvj">
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-S9N4wWD2qfoGM8u1D3QrvL"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-WEvWjktyzaNccceUjywVYE"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-6Nz4WUHTsuSTh3BL5Xnuqi" type="submitted">
          <date when="2023-03-28"/>
          <time when="12:02:46"/>
        </correspAction>
        <correspAction xml:id="i-Dp6yrUuiJqM3X15HREFrfp" type="reviewed">
          <date when="2023-03-30"/>
          <time when="18:10:47"/>
        </correspAction>
        <correspAction xml:id="i-8pujpPJtzgGBCXGXoAsbhR" type="dismissed">
          <date when="2023-03-31"/>
        </correspAction>
        <correspAction xml:id="i-XTnvX7c66MgJeTx35TmZmZ" type="referred">
          <date when="2023-04-11"/>
        </correspAction>
        <correspAction xml:id="i-AxfthzXioeX8XBzCXD1Gqb" type="assigned">
          <date when="2023-08-08"/>
          <time when="12:59:35"/>
        </correspAction>
        <correspContext corresp="i-AxfthzXioeX8XBzCXD1Gqb">
          <ref type="assignedTo">Justitieutskottet</ref>
        </correspContext>
        <correspAction xml:id="i-4Yv3KuJghYAGgaq5RQeSKg" type="behandlas_i"/>
        <correspContext corresp="i-4Yv3KuJghYAGgaq5RQeSKg">
          <ref type="uppgift">2022/23:JuU21</ref>
          <ref type="ref_dok_id">HA01JuU21</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU21</ref>
          <ref type="ref_dok_titel">Förbättrade åtgärder när barn misstänks för brott</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8BBrKSmFxrv1uvEB3MmGY3" type="motHeader">
        <div xml:id="i-TTYu4ZtCxv2sW9UmexntSj" type="motTitle">
          Motion till riksdagen 2022/23:2359 av Gudrun Nordborg m.fl. (V)
          med anledning av prop. 2022/23:78 Förbättrade åtgärder när barn
          misstänks för brott
        </div>
      </div>
      <div xml:id="i-4wocLQAbJ1pbViMGycWW8x" type="motBody">
        <div xml:id="i-WWqViQcEgHQM3b1PeLsUdU" type="motProposal" subtype="förslag">
          <head xml:id="i-HMwx398UBfQWKGwo7RycoX">
            1 Förslag till riksdagsbeslut
          </head>
          <list xml:id="i-U1jMPETViJp2dnswfhU16V">
            <item xml:id="i-Mra26WM3Bd8iVhoBjfr1Lq" sortKey="Yrkande 1">
              Riksdagen avslår proposition 2022/23:78 i den del som avser förslaget
              om att fler drogtester ska få genomföras mot barn under 15 år.
            </item>
          </list>
        </div>
        <div xml:id="i-5yoXZVeHxnQhUMcYH1v5bR" type="motContent">
          <head xml:id="i-7S1nhpNqThj2bjGdMMy7w6" type="h1">
            2 Inledning
          </head>
          <p xml:id="i-8W43pEyBj3FaDYbDdCWMj4">
            Barn under 15 år är i Sverige inte straffmyndiga och kan därför
            inte dömas för brott. När ett barn under 15 år misstänks för brott
            får därför inte en förundersökning inledas. I vissa fall finns
            det dock möjlighet för polisen att utreda brott där den misstänkte
            inte är straff­myndig, en s.k. § 31-utredning (31 § lagen med
            särskilda bestämmelser om unga lag­överträdare, LUL). Det centrala
            syftet med en § 31-utredning är att klarlägga barnets behov av
            sociala insatser. Vidare finns det en möjlighet att pröva ett
            barns straffrättsliga skuld i domstol genom en s.k. bevistalan
            (38 § LUL). En bevistalan innebär att en åklagare begär att en
            domstol prövar frågan om ett barn under 15 år har begått ett brott
            eller inte. En förutsättning för en bevistalan är att den krävs
            ur allmän synpunkt. Socialtjänsten informeras alltid när ett barn
            misstänks för brott och är den myndighet som ansvarar för eventuella
            åtgärder från samhällets sida.
          </p>
          <p xml:id="i-KCsxTD1js8pLEXR9Vp7FS3">
            Barn som är straffmyndiga, dvs. de som är över 15 men under 18
            år, omfattas i många avseenden av samma bestämmelser som myndiga
            personer, men särbehandlas ännu i viss utsträckning inom det straffrättsliga
            systemet. Den 2 januari 2022 trädde nya bestämmelser i kraft om
            att avskaffa den s.k. straffrabatten för ungdomar i åldern 18–20
            år. Den nya regeln innebär att om det för brottet är föreskrivet
            fängelse i lägst ett år eller mer, ska någons unga ålder inte
            beaktas särskilt vid straffmätningen. Vänsterpartiet yrkade avslag
            på regeringens förslag (mot. 2021/22:3657).
          </p>
          <p xml:id="i-UEefLkLqMN8apxVKnYyQrv">
            I Tidöavtalet nämns att en utredning ska se över straffrabatten
            även för dem under 18 år och samtidigt överväga en sänkning av
            straffmyndighetsåldern. Vidare ska särskilda ungdomsfängelser
            inrättas som Kriminalvården ska vara huvudman för. Ungdoms­fängelserna
            ska ersätta de särskilda ungdomshem som Statens institutionsstyrelse
            (Sis) i dag ansvarar för och där sluten ungdomsvård normalt verkställs.
            Högerregeringen tillsammans med Sverigedemokraterna vill också
            införa en möjlighet att använda hemliga tvångsmedel mot personer
            under 15 år som begår grova brott.
          </p>
          <p xml:id="i-E9HByZravJ3FHq8qCEM5bo">
            Vänsterpartiet kommer under inga omständigheter att stå bakom
            sådana repressiva förslag mot barn och ungdomar. Påföljdssystemets
            åldersgränser och den särreglering som följer av ålder avseende
            straffmätning och påföljdsval ser ut som de gör av mycket goda
            skäl. Vi vill särskilt understryka vikten av att den särställning
            barn har och ska ha inom det straffrättsliga systemet inte får
            urvattnas. Påföljdssystemet för unga lagöver­trädare är utformat
            utifrån att barn och ungdomar som har begått brott i första hand
            ska hållas utanför kriminalvården och i stället bli föremål för
            insatser inom socialtjänsten. Straffmyndighetsåldern är väl avvägd
            och barn som är under 18 år ska absolut inte hanteras inom kriminalvården.
            Vi ser däremot behov av nya ungdomspåföljder för barn över 15
            år och är inte främmande för att det införs fler sådana som kan
            komplettera de redan befintliga. Förutsättningen är givetvis att
            de påföljder som införs är rättssäkra, särskilt anpassade för
            barn och unga och har ett tydligt behandlingsinriktat innehåll.
            Vi anser även att det återfallsförebyggande arbetet gentemot unga
            lagöverträdare bör förstärkas. Våra förslag för att förbättra
            vården av unga vid Statens institutionsstyrelses särskilda ungdomshem
            finns att läsa i vår motion på skrivelse 2020/21:215.
          </p>
          <head xml:id="i-SCNC1cRe7mCQ7gobBkupLs" type="h1">
            3 Regeringens förslag
          </head>
          <p xml:id="i-C2j5P7kRpExtWc3fMtAXyN">
            Regeringen lämnar i propositionen ett antal förslag som syftar
            till att förbättra regel­verket för utredningar mot barn som misstänks
            för brott och säkerställa att en hög grad av rättssäkerhet och
            effektivitet upprätthålls i dessa utredningar. Tidiga och ändamåls­enliga
            insatser från samhällets sida kan hindra en negativ spiral med
            fortsatt brottslighet och bidra till att barn som misstänks för
            brott får den hjälp och det stöd de behöver.
          </p>
          <p xml:id="i-ScFU8nE79xE6nNRNRH5fHL">
            Förslagen innebär bl.a. att fler utredningar ska få genomföras
            när barn under 15 år misstänks för brott och att bevistalan ska
            få väckas i fler fall. Om någon kan misstänkas för att före 15
            års ålder ha begått ett brott för vilket det inte är föreskrivet
            lindrigare straff än fängelse i fem år ska åklagaren begära att
            en domstol prövar om den unge har begått brottet. Samma sak ska
            gälla för ett straffbelagt försök, en straffbelagd förberedelse
            eller en straffbelagd stämpling till ett sådant brott. Om det
            finns synnerliga skäl ska bevistalan få väckas även i fråga om
            ett annat brott. Innan en bevistalan väcks ska en utredning om
            brottet ha slutförts och bevisläget ska motsvara tillräckliga
            skäl för åtal. Bevistalan ska inte få väckas om det finns särskilda
            omständigheter som talar mot det.
          </p>
          <p xml:id="i-9qSHdKHJWTtEJHMS25SJB2">
            Det ska även bli möjligt att bevilja resning av eller undanröja
            en dom om bevistalan som har fått laga kraft. Vidare föreslår
            regeringen att ett målsägandebiträde eller en särskild företrädare
            för barn ska kunna förordnas för målsäganden när den som miss­tänks
            ha begått brottet är under 15 år. Regeringen föreslår också att
            det ska bli möjligt för åklagare att besluta om ungdomstjänst
            genom strafföreläggande. Dessutom föreslås att fler drogtester
            ska få genomföras mot barn under 15 år.
          </p>
          <head xml:id="i-AyvcBdavTDKezgYscMoNoQ" type="h1">
            4 Vänsterpartiets ställningstagande
          </head>
          <p xml:id="i-KLNWbGA4pD7vXeu86rTuMY">
            Vänsterpartiet står till största delen bakom regeringens förslag
            i den nu aktuella propositionen. Vi har tidigare föreslagit att
            möjligheten till bevistalan ska utökas, dvs. att allvarliga brott
            som begåtts av barn under 15 år ska kunna prövas i domstol i fler
            fall (38 § LUL). Därför står vi bakom regeringens förslag i de
            delar som handlar om utökade möjligheter att utreda och pröva
            brott som begåtts av barn under 15 år. När unga under 15 år begår
            brott är brottsoffret ofta ett annat barn. Det är i sådana fall
            extra viktigt att brott utreds, inte minst för att bringa klarhet
            i vad som skett för brottsoffrets skull men även för att unga
            personer som begått brott ska få nödvändig hjälp att inte fastna
            i kriminellt beteende. Enligt polisregionerna inleds dock § 31-utredningar
            i ytterst begrän­sad omfattning. Utredningen SOU 2022:1 konstaterar
            att den aktuella bestämmelsen tillämpas mer restriktivt än vad
            som varit avsikten vid dess tillkomst och att det finns en förhållandevis
            stor risk att brottslighet som är av allvarligt slag inte kommer
            att bli före­mål för en § 31-utredning. Enligt vår mening är detta
            olyckligt både för brottsoffret och för den unga lagöverträdaren.
          </p>
          <p xml:id="i-KMg2ZtDiTNQk65DdDemGLS">
            Vidare är det viktigt att skuldfrågan klarläggs genom en bevistalan
            när det gäller särskilt allvarliga brott. Det är även rimligt
            att åklagare ska kunna fatta beslut om att inleda bevistalan på
            eget initiativ. Regeringens förslag innebär också att socialnämnden
            även fortsättningsvis ska ha möjlighet att göra en framställning
            hos åklagare om att en bevistalan ska väckas. Enligt utredningen
            SOU 2022:1 riktas merparten av de miss­tankar om brott som leder
            till en § 31-utredning mot barn som närmar sig straffmyndig­hetsåldern
            15 år och det är ovanligt att barn under 12 år misstänks för mycket
            allvarlig brottslighet. De fall av bevistalan som har avgjorts
            under den senaste tioårsperioden har gällt 13- respektive 14-åringar.
            Bevistalan kan också antas få störst betydelse vid brotts­misstankar
            mot barn strax under 15 år. Stockholms universitet skriver i sitt
            remissvar att en bevistalan kan fylla en viktig funktion ur ett
            rättssäkerhetsperspektiv. Enligt Brotts­offermyndigheten kan en
            bevistalan också tillgodose berättigade målsägandeintressen. Att
            skuldfrågan klargörs kan ha betydelse för frågan om brottsskadeersättning
            och bidra till att målsäganden, som inte sällan själv är en ung
            person, kan få upprättelse och bättre möjlighet att bearbeta det
            inträffade. Vänsterpartiet instämmer i dessa synpunkter. Vi anser
            dock att det är av yttersta vikt att såväl utredning som bevistalan
            sker i nära sam­arbete med socialtjänsten och att barnet får tillräckligt
            stöd genom processen från en stödperson. Därför är det positivt
            att regeringen föreslår att kraven på socialtjänstens närvaro
            vid förhör med barn skärps. Vänsterpartiet har även länge föreslagit
            att mål­säganden, som alltså ofta är ett annat barn, ska ha rätt
            till ett juridiskt biträde under en § 31-utredning.
          </p>
          <p xml:id="i-NdY1jXMsWJT8oE6PJTiqJp">
            Vi står även bakom förslaget om att ungdomstjänst ska få föreläggas
            unga lagöver­trädare genom strafföreläggande. Den som har begått
            brott innan hen har fyllt 18 år får dömas till ungdomstjänst om
            påföljden är lämplig med hänsyn till hens person och övriga omständigheter.
            Den som döms till ungdomstjänst ska utföra oavlönat arbete och
            delta i annan särskilt anordnad verksamhet i lägst 20 och högst
            150 timmar. Även personer som har fyllt 18 år när dom meddelas
            får dömas till ungdomstjänst under förutsättning att det finns
            särskilda skäl för det. En förutsättning för att ungdomstjänst
            ska kunna dömas ut är att påföljden anses tillräckligt ingripande
            med hänsyn till brotts­lighetens straffvärde och den unges tidigare
            brottslighet samt att det inte finns skäl för att döma till ungdomsvård.
            Strafföreläggande kan enbart bli aktuellt när den misstänkte erkänner
            gärningen, när brottet är mindre allvarligt och när det inte råder
            någon tvekan om vilken påföljden ska bli. Mer komplexa överväganden
            ska alltså även i fortsättningen göras av domstol.
          </p>
          <p xml:id="i-NZcQqvZrcxCThjTQJFffAU">
            Riksdagen gjorde 2017 ett tillkännagivande till regeringen om
            att säkerställa att samtliga personer i rättsväsendet som hör
            eller förhör barn har genomgått en särskild utbildning. För att
            Sverige ska leva upp till barnkonventionen bör barn erbjudas stöd
            av personer som har särskild kompetens för att arbeta med barn
            i exempelvis rättsprocesser eller utredningar. Vänsterpartiet
            stod bakom tillkännagivandet. Utredningen SOU 2022:1 har dock
            gjort bedömningen att kraven på vem som kan hålla ett förhör med
            barn inte bör skärpas. Regeringen lägger heller inte fram något
            sådant förslag i den aktuella propositionen. Enligt utredningen
            är bestämmelserna om förhör med barn ändamåls­enliga. Polismyndigheten
            har nyligen inrättat en utbildning för fördjupning i bl.a. förhör
            med barn. Utgångspunkten bör, enligt utredningen, vara att denna
            utbildning utvärderas inom de närmaste åren. Vi förutsätter att
            regeringen ser till att den nya fördjupnings­utbildning som polisen
            inrättat utvärderas och vidtar åtgärder om brister föreligger.
            Vi kommer noga att följa frågan och vid behov återkomma med förslag
            till åtgärder.
          </p>
          <head xml:id="i-E6Jbrj1t3WwV9gS6ev5ETb" type="h2">
            4.1 Möjlighet till fler drogtester av barn under 15 år bör inte
            införas
          </head>
          <p xml:id="i-8pYwnzztCwE3NUjcGdGbW9">
            Det finns sedan 2010 en möjlighet att genom kroppsbesiktning
            drogtesta ett barn under 15 år som är skäligen misstänkt för olovligt
            narkotikabruk, om det kan antas vara nödvändigt för att avgöra
            barnets behov av sociala insatser (36 b § LUL). Det bakom­liggande
            syftet med drogtest är att värna om barnets hälsa och utveckling.
            Kropps­besiktning beslutas av åklagare och sker genom att ett
            prov tas från kroppen, t.ex. ett urinprov, som sedan undersöks.
            Efter att provet undersökts ska socialnämnden och den unges vårdnadshavare
            omedelbart underrättas om resultatet. Vårdnadshavarna behöver
            dock inte underrättas om det finns särskilda skäl, som att det
            leder till någon form av kränkning för barnet. Brottsförebyggande
            rådet (Brå) har på regeringens uppdrag (rapport 2014:20) utvärderat
            bl.a. bestämmelsen som ger polisen möjlighet att genom­föra drogtester
            på barn under 15 år. Av Brås rapport framgår att även om polisens
            nya möjlighet att genomföra drogtester på barn under 15 år inte
            har utnyttjats särskilt ofta upplever både polisen och socialtjänsten
            att drogtester gjorts i nödvändig omfattning. Enligt de poliser
            som intervjuats är den främsta orsaken till att polisen inte genomför
            fler drogtester att behovet inte är större. Brå skriver i sitt
            remissvar att skälen för att vidga möjligheten för Polismyndigheten
            att drogtesta barn inte är så starka att de över­väger kraven
            på restriktivitet när det gäller tvångsmedel mot barn. De anför
            även att de faktorer som anges bidra till att det utförs få drogtester
            inte primärt beror på att lagens formulering är för restriktiv.
            Brå framhåller också att socialtjänsten med befintlig lagstiftning
            kan ordna så att ett barn blir drogtestat om vårdnadshavarna godkänner
            det. Då behöver i och för sig föräldrarna motiveras att godkänna
            testet, men en fördel med det förfarandet är att testet inte behöver
            beslutas under lika stressade omständigheter och i stället kan
            föregås av en mer gedigen behovsbedömning.
          </p>
          <p xml:id="i-NYJqkPvJ6vzGJqCHeLfP3e">
            Vänsterpartiet anser att alla människor, i synnerhet barn, bör
            skyddas från onödiga ingrepp som kroppsbesiktning. Den möjlighet
            att drogtesta barn under 15 år som redan finns enligt LUL är tillräcklig
            och bör inte utökas. Samhället kan inte möta barns och ungas beroende
            med mer tvångslagstiftning utan måste också arbeta brett förebyggande
            för att förverkliga barns rättigheter och de mänskliga rättigheterna.
            Vi vill särskilt utveckla det förebyggande arbetet för att tidigt
            hjälpa och stötta barn och unga att uppnå drogfrihet. Det finns
            ungdomsmottagningar som inkluderar alkohol- och drogrådgivning
            i sin verksamhet, men detta arbete behöver utvecklas. Ungdomsmottagningarna
            bör därför få en mer central roll genom att deras uppdrag breddas
            och beroende och psykisk ohälsa inkluderas. I syfte att ta vara
            på den kunskap och erfarenhet som finns samt att utveckla vården,
            tillvarata ny forskning och samla kompetens bör Maria Ungdom i
            Stockholm bli ett nationellt kunskapscentrum om ungas beroende.
            Mer om våra förslag finns att läsa i motionen En solidarisk beroendevård
            (mot. 2020/21:169).
          </p>
          <p xml:id="i-FKHgtfKZ3vwvdPzDo7xYQA">
            Riksdagen bör avslå proposition 2022/23:78 i den del som avser
            förslaget om att fler drogtester ska få genomföras mot barn under
            15 år. Detta bör riksdagen besluta.
          </p>
        </div>
        <div xml:id="i-ARZC7p8RaWFiKkfam5zZJU" type="signatureBlock">
          <list xml:id="i-U37832fRnHmFtgY1oDx7T3">
            <item xml:id="i-YRSp3rB1qRnYnt5j7ccG7W" who="i-AcrNjdftfgEDKtVYDbE4tQ" type="signature">
              Gudrun Nordborg (V)
            </item>
            <item xml:id="i-41ygESvdNJA1yimEbVqpxG" who="i-S9N4wWD2qfoGM8u1D3QrvL" type="signature">
              Nadja Awad (V)
            </item>
            <item xml:id="i-HvWYeB1ARn8qy6nmnGEVBr" who="i-7EGhEVdWhirq9oiHvVcrQR" type="signature">
              Lotta Johnsson Fornarve (V)
            </item>
            <item xml:id="i-MpYUKxsP3BbUv8gSFtb8w1" who="i-WEvWjktyzaNccceUjywVYE" type="signature">
              Frida Tånghag (V)
            </item>
            <item xml:id="i-SveTmdpXdXSUyvGA2BFxcY" who="i-3YXCipudYA4N8ZNFk2PrxQ" type="signature">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
