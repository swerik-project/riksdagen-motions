<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-MJU-00373">
  <teiHeader>
    <fileDesc>
      <titleStmt>
        <title>Digitalisering av SMHI:s hela observationsmaterial</title>
        <author corresp="i-SmQxY46smWu5awEQ2oGr4n">av Ingemar Vänerlöv (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Digitalisering av SMHI:s hela observationsmaterial</title>
          <idno type="rdwebb">GX02MJ373</idno>
          <rs type="number">MJ373</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GX02MJ373/text</ref>
          <ref type="dokument_url_html">http://data.riksdagen.se/dokument/GX02MJ373</ref>
          <ref type="dokumentstatus_url_xml">http://data.riksdagen.se/dokumentstatus/GX02MJ373</ref>
          <ref type="doc">http://data.riksdagen.se/fil/FDEF8F28-6C3F-4BDF-AA98-44BED47A10CB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EaNcMqtZmvDBbv7T8D5FHX" type="signed"/>
        <correspContext corresp="i-EaNcMqtZmvDBbv7T8D5FHX">
          <note type="signatory" corresp="i-SmQxY46smWu5awEQ2oGr4n"/>
        </correspContext>
        <correspAction xml:id="i-5sNW76imWSuXfZPj9da2Zb" type="numbering">
          <date when="2009-10-06"/>
        </correspAction>
        <correspAction xml:id="i-WjUJk79m3boijS6GxnGRVN" type="submission">
          <date when="2009-10-05"/>
        </correspAction>
        <correspAction xml:id="i-MD1xejNFb3iKAhj89ARXFC" type="transfer">
          <date when="2009-10-05"/>
        </correspAction>
        <correspAction xml:id="i-9sbLHUqYDrc39abDSbSsEN" type="assigned"/>
        <correspContext corresp="i-9sbLHUqYDrc39abDSbSsEN">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LxrenHtFSmxLUTmFjSsMVg" type="motBody">
        <div xml:id="i-7dD4XaGntCYsZ461X4JJEH" type="motProposal" subtype="förslag">
          <head xml:id="i-Q21RAjhuZAF7uHjp2jFHQb">
            Förslag till riksdagsbeslut
          </head>
          <p xml:id="i-MhrYk8g3VQzxydEQA7xhrh">
            Riksdagen tillkännager för regeringen som sin mening vad som
            anförs i motionen om behovet av att dataregistrera SMHI:s hela
            observationsmaterial.
          </p>
        </div>
        <div xml:id="i-DCvzVSWGCmbTRa6nKdvRfT" type="motContent">
          <head xml:id="i-13aLFY8VfkvABPdtrit8jK" type="h1">
            Motivering
          </head>
          <p xml:id="i-Y28eGbCYDB4SDsey7ocHZr">
            Sveriges meteorologiska och hydrologiska institut, SMHI, förfogar
            över ett rikt observationsmaterial som sträcker sig långt över
            100 år tillbaka i tiden. Hundratals väderstationer från norr till
            söder har samlat in väderuppgifter. Stockholm har landets äldsta
            observationsserie med start år 1756. Kring år 1860 inrättades
            ett flertal observationsstationer, bland annat i de dåvarande
            residensstäderna. Därefter tillkom alltfler stationer.
          </p>
          <p xml:id="i-BP28Lyz3b4Bqz3ENhV7KzG">
            I en tid då klimatfrågor och klimatforskning väcker ett allt
            större intresse, bland annat på grund av en förmodad förstärkt
            växthuseffekt, kan SMHI dessvärre inte använda sitt digra observationsmaterial
            fullt ut på grund av att stora mängder av det ännu ej är inlagt
            på data. På det stora hela finns bara data från 1951 för större
            stationer (med flera dagliga observationer) och bara från 1961
            för det stora flertalet klimatstationer.
          </p>
          <p xml:id="i-BCEuxwcLB3x3h4F86RjUDF">
            Högsta prioritet i dataregistreringen har hittills getts till
            de långa mätserierna från ett tjugotal stationer som bara finns
            på papper tiden 18601950. Vad som vidare bör registreras är luckor
            i det digitaliserade datamaterialet fram till 1967, vilket innebär
            hundratals stationer per år.
          </p>
          <p xml:id="i-6rvrHYWdxwNLhZYNeKriDR">
            SMHI har i sina arkiv ett nästan unikt material med solstrålningsdata.
            Sverige har under en lång tid varit en av de ledande i världen
            för mätning av solstrålning i och med Knut Ångström och senare
            Anders Ångström. Vi har mätningar av globalstrålning i Stockholm
            sedan 1922 och vid ett dussin platser sedan slutet av 1950-talet.
            Knut Ångström konstruerade den så kallade kompensationspyrheliometern
            i slutet av 1800-talet. Med denna typ av instrument har man med
            stor noggrannhet kunnat mäta den direkta solstrålningen.
          </p>
          <p xml:id="i-CPsEtbhS77LAPTf31d6JHB">
            Dessa data kan användas för att studera hur den direkta solstrålningen
            varierat över tiden under soliga dagar, men mer intressant är
            att man kan få fram hur mängden aerosoler i atmosfären har varierat
            under de senaste hundra åren. Detta är en för klimatstudier viktig
            och annars svårfångad variabel.
          </p>
          <p xml:id="i-BLQesV5yyhuuHtKzpeNMCG">
            Dessa äldre mätningar som bara finns på papper behöver digitaliseras
            från start till och med 1982. Detta för att möjliggöra korrektioner,
            homogenisering och till sist noggranna studier av klimatets variationer.
          </p>
          <p xml:id="i-YMAJcfuRLkfyGt1z3te6Xb">
            Sedan flera år tillbaka driver SMHI även en verksamhet om klimatmodellering,
            först inom ramen av forskningsprogrammet SWECLIM och idag vid
            sitt Rossby Centre. Resulterande klimatscenarier utgör tillsammans
            med observationsmaterial ett viktigt underlag till olika beslut
            på klimatkänsliga sektorer och om klimatarbetet för övrigt. Det
            är därför värdefullt att snabbt få alla än så länge endast handnedtecknade
            uppgifter i det rikhaltiga observationsmaterialet inlagda på data.
          </p>
          <p xml:id="i-pfT5bjurT5tpxj3KEeZDF">
            SMHI fick tre uppdrag i regleringsbrevet 2008:
          </p>
          <p xml:id="i-TWJFpatPdMpDWvA82atpaB">
            SMHI ska konkretisera den förstärkta klimatinformationsfunktion
            som Klimat- och sårbarhetsutredningen föreslår att SMHI ska ansvara
            för.
          </p>
          <p xml:id="i-BaTckpGSsTt8Wbc5tUWpaz">
            SMHI ska efter samråd med länsstyrelserna definiera det stöd
            som SMHI enligt Klimat- och sårbarhetsutredningens förslag ska
            bistå länsstyrelserna med.
          </p>
          <p xml:id="i-QJuandvbPxsd3v5bXrQM2N">
            SMHI ska beskriva försörjningen och förbättringen av basalt klimatunderlag
            i form av mätningar, återanalyser och scenarier om klimateffekter
            för samhällets anpassningsarbete.
          </p>
          <p xml:id="i-NURTsF33wBgXJGzyMpo4fz">
            Det tredje uppdraget har en tydlig koppling till bl.a. digitalisering
            av klimatdata.
          </p>
          <p xml:id="i-BxyAUG4H39L8zGNpgz2bBo">
            Digitalisering av klimatdata pågår men skulle kunna påskyndas
            för att erhålla fler långa mätserier för trendanalyser och för
            studier av variabilitet och extremer. Kvalitetssäkring och homogenisering
            av dataserier är också väsentligt för att öka säkerheten i underlaget.
            Dessutom behöver de digitaliserade dataserierna överföras till
            databaser enkelt tillgängliga för vidare bearbetning och forskning.
          </p>
          <p xml:id="i-XbVTfjwx7R5bvtcLRXDWGq">
            Digitaliseringsarbete pågår alltså, som ovan nämnts, men i alldeles
            för långsam takt. Det kommer att ta ett antal år innan det hela
            är klart. Med nuvarande resurser beräknas ca 800 stationsår digitaliseras
            per kalenderår. Detta innebär att de första tjugo stationerna
            kan vara digitaliserade till början av 2010.
          </p>
          <p xml:id="i-4ZjYbandfG2vzUynz6meiS">
            Eftersom det mer eller mindre handlar om en engångssatsning borde
            inte hindren vara oöverstigliga för att snabbt få ovan nämnda
            brister åtgärdade.
          </p>
        </div>
        <div xml:id="i-7Sd6gJqRLnZuVX5JjMzsWS" type="motSignatures">
          <list xml:id="i-8P7qRDPe7WRvQ6YQcj8ZVx">
            <item xml:id="i-L6Wu5xjExQmAVa8pgpqxg5" who="i-SmQxY46smWu5awEQ2oGr4n">
              Ingemar Vänerlöv (kd)
            </item>
          </list>
        </div>
      </div>
    </body>
  </text>
</TEI>
