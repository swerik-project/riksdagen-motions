<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-TU-01788">
  <teiHeader>
    <fileDesc>
      <titleStmt>
        <title>Infrastruktur</title>
        <author corresp="i-76ETKL7PQscJy3dmshR8mr">av Lars Mejern Larsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:1788 av Lars Mejern Larsson m.fl. (S)</title>
          <idno type="rdwebb">H6021788</idno>
          <rs type="number">1788</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H6021788/text</ref>
          <ref type="dokument_url_html">http://data.riksdagen.se/dokument/H6021788</ref>
          <ref type="dokumentstatus_url_xml">http://data.riksdagen.se/dokumentstatus/H6021788</ref>
          <ref type="docx">http://data.riksdagen.se/fil/DA7FEB72-C13D-4CAE-A34D-2F0D8C0B5BD5</ref>
          <ref type="pdf">http://data.riksdagen.se/fil/43766775-F8B9-496D-A02D-727C38CE2D73</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-76ETKL7PQscJy3dmshR8mr</idno>
            <name>Lars Mejern Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Y7QyEzZ7gFrVaMjjyMzXk</idno>
            <name>Gunilla Svantorp</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-36nyxqA7w17acL7s97ha3p</idno>
            <name>Mikael Dahlqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TBnTwoUXw29CUi46wahBX5" type="signed"/>
        <correspContext corresp="i-TBnTwoUXw29CUi46wahBX5">
          <note type="signatory" corresp="i-76ETKL7PQscJy3dmshR8mr"/>
          <note type="signatory" corresp="i-6Y7QyEzZ7gFrVaMjjyMzXk"/>
          <note type="signatory" corresp="i-36nyxqA7w17acL7s97ha3p"/>
        </correspContext>
        <correspAction xml:id="i-R8EXvnEx1w2i6MY4RRQYDV" type="submitted">
          <date when="2018-11-29"/>
          <time when="09:39:09"/>
        </correspAction>
        <correspAction xml:id="i-DS17cvJgkNZBMqTkbAQFUW" type="reviewed">
          <date when="2018-11-29"/>
          <time when="10:11:54"/>
        </correspAction>
        <correspAction xml:id="i-HtF6pbzRsZjxDioVMFUS5E" type="referred">
          <date when="2018-12-05"/>
        </correspAction>
        <correspAction xml:id="i-SjXAwpFAd7PstntG1b9VRc" type="assigned">
          <date when="2019-06-04"/>
          <time when="09:11:31"/>
        </correspAction>
        <correspContext corresp="i-SjXAwpFAd7PstntG1b9VRc">
          <ref type="assignedTo">Trafikutskottet</ref>
        </correspContext>
        <correspAction xml:id="i-JQyVFDsqNKjDnNnx6tFN52" type="behandlas_i"/>
        <correspContext corresp="i-JQyVFDsqNKjDnNnx6tFN52">
          <ref type="uppgift">2018/19:TU5</ref>
          <ref type="ref_dok_id">H601TU5</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU5</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Hq47uEifLBcXg6BX63srmN" type="behandlas_i"/>
        <correspContext corresp="i-Hq47uEifLBcXg6BX63srmN">
          <ref type="uppgift">2018/19:TU11</ref>
          <ref type="ref_dok_id">H601TU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU11</ref>
          <ref type="ref_dok_titel">Yrkestrafik och taxi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HAdhYyx7FtpZZ9TfzYDQ3d" type="behandlas_i"/>
        <correspContext corresp="i-HAdhYyx7FtpZZ9TfzYDQ3d">
          <ref type="uppgift">2018/19:TU13</ref>
          <ref type="ref_dok_id">H601TU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU13</ref>
          <ref type="ref_dok_titel">Kollektivtrafik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:1788 av Lars Mejern Larsson m.fl.
          (S) Infrastruktur
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-2TskUkSDpMcnYpJzB58Tq7">
            Förslag till riksdagsbeslut
          </head>
          <list style="ol">
            <item xml:id="i-35SK4jPgDn2JJ6rE2Ut6J6">
              Riksdagen ställer sig bakom det som anförs i motionen om att
              i infrastrukturplaneringen studera förutsättningarna för kraftfulla
              investeringar i väg och järnväg och tillkännager detta för regeringen.
            </item>
            <item xml:id="i-SJZhEN6pax2rADcEjabs1g">
              Riksdagen ställer sig bakom det som anförs i motionen om att
              i infrastrukturplaneringen studera förutsättningarna för satsningar
              på E18 och sträckan Valnäs–Töcksfors och tillkännager detta för
              regeringen.
            </item>
            <item xml:id="i-2nvosBDEkyHCGzaaVjdrZN">
              Riksdagen ställer sig bakom det som anförs i motionen om samordning
              av biljettsystem och resenärskriterier inom kollektivtrafiken
              och tillkännager detta för regeringen.
            </item>
            <item xml:id="i-KU2Z4Fk5kg8M473UvK41tx">
              Riksdagen ställer sig bakom det som anförs i motionen om krafttag
              mot illegal cabotagetrafik och tillkännager detta för regeringen.
            </item>
            <item xml:id="i-P54VkZUkncX56MRRWaDKhA">
              Riksdagen ställer sig bakom det som anförs i motionen om att
              i infrastrukturplaneringen studera förutsättningarna för fortsatta
              satsningar på tågförbindelsen Oslo–Stockholm och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-3pZFz7yy1bwDP15upaL98Y" type="h1">
            Motivering
          </head>
          <p xml:id="i-GoAHY4ZhQ1ReMbmfe6Ejwz">
            Ett starkt samhälle bygger på att det finns pålitliga grundstrukturer
            runt omkring oss. En sådan sak är en fungerande infrastruktur.
            Om människor ska kunna pendla till arbeten och komma i tid till
            möten måste vi ha en infrastruktur som håller måttet. På samma
            sätt behöver näringslivet på ett enkelt och tryggt sätt transportera
            gods genom Sverige och ut till andra länder. Idag finns det många
            problem som måste lösas, inte minst när det kommer till tågtrafiken.
          </p>
          <p xml:id="i-9K5mHyKR2tR3EtJHJPBENs">
            Sverige har en stark exportindustri och många kunskapsintensiva
            internationella företag. Det för med sig många resor, i allt från
            pendlande till besök i andra länder. För Värmland är det oerhört
            viktigt att järnvägen rustas upp och att investeringar sker på
            E18 mellan Stockholm och Oslo. Sveriges och Norges huvudstäder
            tillhör några av Europas mest expansiva områden. Men trots vår
            närhet leder bristen på samarbete mellan länderna till stora tillväxtförluster.
          </p>
          <head xml:id="i-G2Dves5sedBmkvmELyMCtf" type="h2">
            Resor över gränser
          </head>
          <p xml:id="i-NRvwLK7dwqxiZ5A9zVNXuR">
            Resandet mellan länderna ökar och behovet av nya effektiva och
            hållbara transportnät över de nordiska gränserna är stort, både
            för person- och för godstrafik. Runt 1,2 miljoner flygresor görs
            mellan Oslo och Stockholm varje år. För en hållbar grön framtid
            måste järnvägen utvecklas till ett alternativ till flyget. En
            rapport från analysföretaget Urbanet som togs fram 2010 visar
            att höghastighetståg som sänker restiden mellan de nordiska huvudstäderna
            till lite drygt tre timmar har potential att slå ut flygtrafiken
            helt – ett smart val både ur passagerar- och ur klimatperspektiv.
          </p>
          <p xml:id="i-3HUGnbtrRQNU3WqncS4tTq">
            När världen blir allt mer globaliserad måste även infrastrukturen
            hänga med i utvecklingen. Gränserna mellan länder och län får
            allt mindre betydelse, inte minst bland länderna i Norden. Mot
            den bakgrunden bör även framtida infrastruktursatsningar ske med
            hänsyn till andra länder och genom gemensam planering. Regeringen
            bör ta initiativet till en nordisk samsyn på större infrastrukturprojekt
            över gränserna.
          </p>
          <p xml:id="i-85NqVoQd6otSP9iP2oQKyg">
            Både den svenska och den norska arbetsmarknaden är beroende av
            att människor arbetspendlar över gränsen för att säkra tillgången
            på kompetens. Cirka 25 000 boende arbetspendlar idag från Sverige
            till Norge. Det är fler än som exempelvis arbetspendlar från Sverige
            till Danmark. De regionala arbetsmarknaderna kan genom investeringar
            i bättre infrastruktur få möjlighet att växa. Arbetspendling med
            längre geografiska avstånd blir möjlig när restiden minskar.
          </p>
          <p xml:id="i-65DJfYBSymVTXDfvqtUWek">
            Handelsutbytet mellan Sverige och Norge har en lång och stark
            tradition och båda länderna är beroende av att relationen långsiktigt
            fortsätter att utvecklas och förstärks. Norge är tillsammans med
            Tyskland Sveriges största exportland. Vi exporterar mer till Norge
            än till Kina, Ryssland, Brasilien och Indien tillsammans. Konjunkturerna
            gör svängningar över tiden och länderna behöver varandra även
            som förstärkning för att jämna ut upp- och nedgångar.
          </p>
          <p xml:id="i-49mQ9QX39FiHkNCFMuiXZC">
            En driftssäker och snabb järnväg med en restid mellan huvudstäderna
            på högst tre timmar är alltså av nationellt intresse för såväl
            Norge som Sverige. Därför bör regeringen vidta åtgärder för att
            få till en snabbare och driftssäker järnvägsförbindelse på sträckan
            Oslo–Karlstad–Örebro–Stockholm. Ett sådant initiativ och samarbete
            över gränsen skulle kunna ge stora synergieffekter för alla parter
            och dessutom fördjupa arbetet med en gränslös arbetsmarknad. En
            utbyggd gemensam infrastruktur bidrar också till att konkurrera
            med flyget och lösa klimatutmaningarna samt ökar också möjligheterna
            för företag att exportera och nå nya marknader.
          </p>
          <head xml:id="i-HPzSARTYFB3bidhSE9wn8p" type="h2">
            En gränsöverskridande kollektivtrafik
          </head>
          <p xml:id="i-S3jv3CBW5fLyQFYng5HVXp">
            För att klara klimatfrågan behöver fler resa kollektivt. Kollektivtrafiken
            är en viktig del för att minska resandets miljöpåverkan. I flera
            delar av landet ökar resandet efter omläggning till tätare turer
            och snabblinjer. Men också genom nya sätt att leva där bland annat
            höga bostadspriser gjort att människor inte har råd att bo i området
            eller på orten där de arbetar. Fokus framöver för att ytterligare
            öka kollektivtrafikresandet bör vara att se hur människor i framtiden
            ska kunna ta sig så kallat från dörr till dörr.
          </p>
          <p xml:id="i-7z4oNygnZuVExnWcHnap6i">
            Idag är Sveriges kollektivtrafik oerhört uppdelad mellan de olika
            landstingen och regionerna. Allt från olika typer av biljetter
            och prissättningar till tekniska system. De problemen bör regeringen
            se över med tanke på att människor i allt större grad rör sig
            över gränserna. Ett alternativ som vore att föredra är att alla
            regioner använder sig av samma tekniska system så att busskortet
            fungerar överallt i landet. Det finns mycket att vinna på att
            någon tar ett helhetsansvar i den här frågan. Även om kollektivtrafiken
            många gånger ligger regionalt har regeringen uppdraget att hela
            Sverige ska leva. Därför skulle ett första steg kunna vara samordning
            av biljettsystem och resenärs­kriterier.
          </p>
          <head xml:id="i-PFgs7PbMc9W5WLxXVUaGDK" type="h2">
            Hållbar infrastruktur för näringsliv och industri
          </head>
          <p xml:id="i-KL2ESTvT3uDC8GafW8RUXM">
            Sverige är i behov av stora upprustningar när det gäller både
            väg och järnväg. Det vore därför önskvärt att de statliga underhållsmedlen
            för infrastruktur ökas i Värmland och i hela landet. Ett bristande
            vägunderhåll medför problem både för privatpersoner och för näringslivet.
            För att ta ett exempel förlorar skogsindustrin enligt en forskningsstudie
            från Skogforsk uppemot en miljard på vägarnas bristande bärighet.
          </p>
          <p xml:id="i-QFQbqSkaobVTEo14KxdFWh">
            I dag sker 90 procent av inrikes godstransporter med tung lastbilstrafik.
            Den trafiken väntas öka med 74 procent fram till 2040. Samtidigt
            ska utsläppen av växthusgaser från transportsektorn ned med 90
            procent fram till 2030. Därför är det av största vikt att infrastrukturen
            prioriteras för att möta näringslivets krav, tillsammans med satsningar
            på mer hållbara och klimatsmarta transporter.
          </p>
          <p xml:id="i-GDDRuwtn5ZrvQVSZURk5aW">
            Sammantaget kan en vägslitageavgift vara en effektiv åtgärd för
            att främja den seriösa åkerinäringen och för en övergång till
            mer klimatsmarta lastbilar. Det är positivt att regeringen har
            vidtagit flera åtgärder mot cabotage, det vill säga att utländska
            lastbilsföretag olagligt utnyttjar EU-regler och kör transporter
            illegalt på de svenska vägarna, något som riskerar inte bara svenska
            arbetstillfällen utan också trafiksäker­heten. Regeringen bör
            överväga fler åtgärder mot illegal cabotagetrafik och stå upp
            för en seriös åkerinäring. Det är en grundläggande del i den svenska
            modellen och något som i allra högsta grad gynnar värmlänningar
            och värmländskt näringsliv.
          </p>
          <head xml:id="i-Srjt7dzvPhjwYrN4kzWMEu" type="h2">
            E18 – binder samman Sverige och Norge
          </head>
          <p xml:id="i-Azor9pjazeSwtKd9ZDJWbb">
            De nationella vägarna har mycket stor betydelse för Värmlands
            förbindelser med såväl angränsande regioner som storstadsregionerna
            Stockholm, Göteborg och Oslo. För både privatpersoner och företag
            är huvudstäderna viktiga nodpunkter och precis som beskrivits
            är gränshandeln fortfarande stark, och när gränserna suddas ut
            måste E18 och andra förbindelser mellan våra länder hålla ihop.
          </p>
          <p xml:id="i-W9nFM1aMYzXwbzaugY64fR">
            Trafikverket har tagit fram prognoser för hur gods- och persontransporterna
            förväntas öka från år 2010 till år 2030. Det totala personresandet
            i Sverige beräknas öka med 29 procent, fördelat på personbil 34
            procent, tåg 27 procent, flyg 16 procent och buss 5 procent. För
            Värmlands del förväntas personbilstrafiken öka med 19 procent.
          </p>
          <p xml:id="i-RVpKX9aSGL1cWvtD9iBWcp">
            Värmland måste ha en välfungerande infrastruktur som gör det
            möjligt att snabbt färdas inom länet till ett arbete. Ska våra
            företag utvecklas och växa måste det enkelt gå att ta sig till
            och från Värmland. Kraven på en utbyggnad av E18 genom länet är
            stora. Att det inte har gjorts tillräckligt med åtgärder på E18
            har lett till att avsnittet Örebro–Oslo har försvunnit ur EU:s
            så kallade TEN-T-nätverk. Då har man inte längre rätt att söka
            bidrag därifrån vid utbyggnader. Regeringen har i den nationella
            transportplanen för 2018–2029 föreslagit satsningar på E18 vilket
            är bra, men samtidigt saknas satsningar på de åtta milen från
            Valnäs vid Segmon och Töcksfors. Den sträckan är den enda på hela
            E18 i Sverige som saknar mittseparering och är en vanlig landsväg.
            Samtidigt är vägsträckan olycksdrabbad med åtta döda och ett 20-tal
            svårt skadade sedan 2007. Det är ohållbart att den olycksdrabbade
            vägen inte åtgärdas och det är någonting regeringen snarast bör
            åtgärda.
          </p>
          <head xml:id="i-EyNngxtJVqjzqmYKCGdDFN" type="h2">
            Satsningar på tåg i tid
          </head>
          <p xml:id="i-GWSkdA1XhfUd4rupLauAy6">
            Karlstad tillhör de stationer som har mest tågförseningar i hela
            landet. Så har det varit i flera år och det är ohållbart att problemen
            tillåts fortsätta. Det är en osäkerhet som drabbar både näringslivet
            och privatpersoner. Få vågar idag ta tåget samma dag som flygresan
            avgår eller när ett viktigt möte står på dagordningen. För att
            både kunna nå klimatmålen och förbättra restiderna måste vi ha
            en fungerande tågtrafik som det går att lita på. Här behövs stora
            investeringar. Framför allt är det Värmlandsbanan som är lite
            av ett sorgebarn där förseningar hör till vardagen på grund av
            bristande kapacitet. Det är bra att det nu blir fler mötespunkter
            och att sträckan finns med i regeringens planer, men fler satsningar
            behövs för att få till en fungerande tågtrafik.
          </p>
        </div>
        <div type="motSignatures">
          <list>
            <item xml:id="i-5xcMCuXb9Zpjfo2ghHFrhD" who="i-76ETKL7PQscJy3dmshR8mr">
              Lars Mejern Larsson (S)
            </item>
            <item xml:id="i-LXzzvMcAW6xSUyREveauKB" who="i-6Y7QyEzZ7gFrVaMjjyMzXk">
              Gunilla Svantorp (S)
            </item>
            <item xml:id="i-NcPCokTRBcpcH16jWkwzBm" who="i-36nyxqA7w17acL7s97ha3p">
              Mikael Dahlqvist (S)
            </item>
          </list>
        </div>
      </div>
    </body>
  </text>
</TEI>
