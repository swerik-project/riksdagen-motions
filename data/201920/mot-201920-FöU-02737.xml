<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-FöU-02737">
  <teiHeader>
    <fileDesc>
      <titleStmt>
        <title>En robust och bred krisberedskap</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2737 av Beatrice Ask m.fl. (M)</title>
          <idno type="rdwebb">H7022737</idno>
          <rs type="number">2737</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H7022737/text</ref>
          <ref type="dokument_url_html">http://data.riksdagen.se/dokument/H7022737</ref>
          <ref type="dokumentstatus_url_xml">http://data.riksdagen.se/dokumentstatus/H7022737</ref>
          <ref type="docx">http://data.riksdagen.se/fil/2DF9E4F8-ACD0-4CD4-9601-76BB0B2C86CE</ref>
          <ref type="pdf">http://data.riksdagen.se/fil/801CA2B0-1221-4AC2-B6A8-73094A0E2CBE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Xca6vWGc3RHnpoDiuPxcDv</idno>
            <name>Jörgen Berglund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ch6N1ddXaHhYxZN72JKZAS</idno>
            <name>Alexandra Anstrell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J7uJmvTQswBegURGxa5EHb</idno>
            <name>Lars Püss</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-kZsBCHbcbmLRzZUT9H2sE" type="signed"/>
        <correspContext corresp="i-kZsBCHbcbmLRzZUT9H2sE">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-7BVrTrBc6AJDkYa3WEfLxy"/>
          <note type="signatory" corresp="i-Xca6vWGc3RHnpoDiuPxcDv"/>
          <note type="signatory" corresp="i-Ch6N1ddXaHhYxZN72JKZAS"/>
          <note type="signatory" corresp="i-J7uJmvTQswBegURGxa5EHb"/>
        </correspContext>
        <correspAction type="submitted" xml:id="i-F6Qosqwm3xew62Mx7wDRcs">
          <date when="2019-10-03"/>
          <time when="12:18:22"/>
        </correspAction>
        <correspAction type="reviewed" xml:id="i-5qPbSYLxQpqxhFhdsoysya">
          <date when="2019-10-03"/>
          <time when="13:57:20"/>
        </correspAction>
        <correspAction type="referred" xml:id="i-GPNDUHZjFrRqSpVb9Aq1c7">
          <date when="2019-10-11"/>
        </correspAction>
        <correspAction type="assigned" xml:id="i-9RLtdDbsAr9GLqd5cdLwRR">
          <date when="2020-10-21"/>
          <time when="16:22:00"/>
        </correspAction>
        <correspContext corresp="i-9RLtdDbsAr9GLqd5cdLwRR">
          <ref type="assignedTo">Försvarsutskottet</ref>
        </correspContext>
        <correspAction type="behandlas_i" xml:id="i-PTCEYEQVRucHLPxpoA8gEx"/>
        <correspContext corresp="i-PTCEYEQVRucHLPxpoA8gEx">
          <ref type="uppgift">2019/20:KU1</ref>
          <ref type="ref_dok_id">H701KU1</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KU1</ref>
          <ref type="ref_dok_titel">Utgiftsområde 1 Rikets styrelse</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-9xHzWdbBg3VZ8wW4pk1tKC"/>
        <correspContext corresp="i-9xHzWdbBg3VZ8wW4pk1tKC">
          <ref type="uppgift">2019/20:FöU10</ref>
          <ref type="ref_dok_id">H701FöU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FöU10</ref>
          <ref type="ref_dok_titel">Effektivare kommunal räddningstjänst</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-5q3brvYA1NQ54Aq2kyMd1G"/>
        <correspContext corresp="i-5q3brvYA1NQ54Aq2kyMd1G">
          <ref type="uppgift">2019/20:FöU12</ref>
          <ref type="ref_dok_id">H701FöU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FöU12</ref>
          <ref type="ref_dok_titel">Effektivare kommunal räddningstjänst</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-9fMWmdYL5sfLkutXnCruq2"/>
        <correspContext corresp="i-9fMWmdYL5sfLkutXnCruq2">
          <ref type="uppgift">2019/20:FöU9</ref>
          <ref type="ref_dok_id">H701FöU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FöU9</ref>
          <ref type="ref_dok_titel">Militära frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-SYD2VFmYqUPmmEbcGYwAcc"/>
        <correspContext corresp="i-SYD2VFmYqUPmmEbcGYwAcc">
          <ref type="uppgift">2019/20:CU15</ref>
          <ref type="ref_dok_id">H701CU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">CU15</ref>
          <ref type="ref_dok_titel">Hushållningen med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-L1ogwRGiQjtQBNg7u6xhoT"/>
        <correspContext corresp="i-L1ogwRGiQjtQBNg7u6xhoT">
          <ref type="uppgift">2019/20:FöU7</ref>
          <ref type="ref_dok_id">H701FöU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FöU7</ref>
          <ref type="ref_dok_titel">Civilt försvar och krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-5iQAbQ2XD9QbWu5W7KfL7H"/>
        <correspContext corresp="i-5iQAbQ2XD9QbWu5W7KfL7H">
          <ref type="uppgift">2019/20:SkU20</ref>
          <ref type="ref_dok_id">H701SkU20</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU20</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-7W8CunUwDkJSJXiFTThjq8"/>
        <correspContext corresp="i-7W8CunUwDkJSJXiFTThjq8">
          <ref type="uppgift">2020/21:FöU3</ref>
          <ref type="ref_dok_id">H801FöU3</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FöU3</ref>
          <ref type="ref_dok_titel">En effektivare kommunal räddningstjänst</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:2737 av Beatrice Ask m.fl. (M) En robust och bred krisberedskap</div>
      </div>
      <div type="motBody">
        <div type="motProposal" subtype="förslag">
          <head xml:id="i-3NeQwMZ9ZEjyK5NCR3LGvb">
            Förslag till riksdagsbeslut
          </head>
          <list style="ol">
            <item xml:id="i-8vmBCTfNADtGzwVk1D9KNL">
              Riksdagen ställer sig bakom det som anförs i motionen om att
              skapa en modell för snabbare och tydligare statlig krisledning
              och tillkännager detta för regeringen.
            </item>
            <item xml:id="i-Y2FoKSRpa9iejT2Sb23s3p">
              Riksdagen ställer sig bakom det som anförs i motionen om nationell
              brandbekämpningsförmåga från luften och tillkännager detta för
              regeringen.
            </item>
            <item xml:id="i-J2pWpgTaTDC2GVDdsEZSt8">
              Riksdagen ställer sig bakom det som anförs i motionen om att
              tydliggöra Försvarsmaktens roll i samband med civila kriser och
              tillkännager detta för regeringen.
            </item>
            <item xml:id="i-JYBj4CVxDDz9f9Mr4VJB5X">
              Riksdagen ställer sig bakom det som anförs i motionen om att
              MSB och Kustbevakningen återigen ska bli myndigheter under Försvarsdepartementet
              och tillkännager detta för regeringen.
            </item>
            <item xml:id="i-GP5NzSJ6XPaMcaNuCgi7cF">
              Riksdagen ställer sig bakom det som anförs i motionen om att
              införa särskild lagstiftning om hanteringen av civila kriser och
              tillkännager detta för regeringen.
            </item>
            <item xml:id="i-SEmorTQBMGXuQyZVE37FPu">
              Riksdagen ställer sig bakom det som anförs i motionen om att
              förstärka hemvärnet och tillkännager detta för regeringen.
            </item>
            <item xml:id="i-7Aj3DAXgYRjgXV2UxE5jbF">
              Riksdagen ställer sig bakom det som anförs i motionen om att
              bygga ut utbildningen av räddningstjänstpersonal och tillkännager
              detta för regeringen.
            </item>
            <item xml:id="i-VtF7xjFk3aXCtTor2ptrpL">
              Riksdagen ställer sig bakom det som anförs i motionen om att
              förbättra villkoren för deltidsbrandmän och tillkännager detta
              för regeringen.
            </item>
            <item xml:id="i-s6U9KNYTXpGQ1Jar226k3">
              Riksdagen ställer sig bakom det som anförs i motionen om möjligheten
              att etablera en nationell krisfond och tillkännager detta för
              regeringen.
            </item>
            <item xml:id="i-NbvNduKU4pB25Ga7Agd4sZ">
              Riksdagen ställer sig bakom det som anförs i motionen om att
              fullt ut införa möjligheten till statligt stöd för skogsbrandsbevakning
              och tillkännager detta för regeringen.
            </item>
            <item xml:id="i-W8U79cXCtPCFvG8axU9SrL">
              Riksdagen ställer sig bakom det som anförs i motionen om att
              förenkla Skatteverkets regler för insatspersonal och tillkännager
              detta för regeringen.
            </item>
            <item xml:id="i-GgPspGkGYzg2ApGbA2Fgx2">
              Riksdagen ställer sig bakom det som anförs i motionen om behovet
              av en nationell analys av dricksvattenförsörjningen och tillkännager
              detta för regeringen.
            </item>
            <item xml:id="i-CcoNJ8MUoEW6QuWtVxr2mR">
              Riksdagen ställer sig bakom det som anförs i motionen om att
              förbättra möjligheterna att driva mindre vattenkraftverk och tillkännager
              detta för regeringen.
            </item>
            <item xml:id="i-75BoF5skKfpNSY29WeyT8k">
              Riksdagen ställer sig bakom det som anförs i motionen om att
              nästa inriktningsproposition för totalförsvaret ska inkludera
              förslag om hur frivilliga resurser med grund i krisberedskapen
              kan tas till vara i totalförsvaret och tillkännager detta för
              regeringen.
            </item>
            <item xml:id="i-61mwCmPeSnh2M7uKicgieb">
              Riksdagen ställer sig bakom det som anförs i motionen om behovet
              av att tydliggöra ansvaret för informationssäkerhet och genomföra
              en bredare kampanj riktad till allmänheten och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-RJ8rtMBoCGhGjwR9nhSftV">
            En robust och bred krisberedskap
          </head>
          <p xml:id="i-4BA7TpL1g1YdNWCxaGthNh">
            Behovet av att stärka Sveriges civila beredskap har aktualiserats
            vid flera tillfällen de senaste åren. Det handlar om händelser
            som bland annat de omfattande skogsbränder som rasade somrarna
            2014 och 2018 samt större elavbrott men även om återkommande översvämningar.
            Dessa händelser har exponerat svagheter i Sveriges krisberedskap.
            Det moderna samhällets sårbarhet och kriser av detta slag visar
            att konkreta åtgärder måste vidtas.
          </p>
          <p xml:id="i-X32ohRfB1N8KgbRymtuw1s">
            Krisberedskapen måste stärkas på bred front. Det krävs kompetens
            som inte bara är inriktad på att kunna hantera en viss sorts kris
            utan att ha en större beredskap. Räddningstjänsten är en central
            aktör i detta arbete. Därför är det av särskild vikt att Räddningstjänstutredningens
            förslag tas vidare av regeringen.
          </p>
          <p xml:id="i-P4V3BsuwPX13sTjFuPo46t">
            Sedan de omfattande skogsbränderna sommaren 2018 har en rad åtgärder
            vidtagits. I den M/KD-budget som antogs av riksdagen hösten 2018
            ingick ett större tillskott till Myndigheten för samhällsskydd
            och beredskap (MSB) avsett att stärka arbetet med krisberedskap
            och civilt försvar. MSB har också själv bland annat ökat antalet
            skogsbrandsdepåer, tecknat avtal med privata helikopterentreprenörer
            och utvecklat förmågan till samverkan och ledning med andra aktörer.
          </p>
          <p xml:id="i-2w4Pn9pqvZhbTCf5HRExFv">
            På EU-nivå stärks civilskyddsmekanismen, RescEU, och tillförs
            ytterligare resurser. Civilskyddsmekanismen och den hjälp vi kunde
            få från andra EU-länder under skogs­bränderna var mycket viktig
            för att kunna bekämpa de omfattande skogsbränderna sommaren 2018.
          </p>
          <p xml:id="i-RQP1pQe8qrZSLSoAut9h1C">
            Skogsbrandsutredningen som presenterades i februari 2019 pekar
            dock på att det finns ytterligare brister som måste åtgärdas.
            Till stor del handlar det om att skapa relevant lagstiftning,
            tydlig ansvarsfördelning samt ensade processer och handlings­program.
          </p>
          <p xml:id="i-TkEgBRA8rppfzV6T2nuG3g">
            Ett förslag som Moderaterna har lyft är att skapa ett nationellt
            säkerhetsråd direkt under statsministern. Förslaget fick också
            stöd av riksdagen och resulterade i en uppmaning till regeringen
            att stärka den nationella krisledningen genom att inrätta ett
            nationellt säkerhetsråd. Regeringens centrala krisledningsorganisation
            ska vara knutpunkt i frågor som rör rikets säkerhet i bred bemärkelse
            och se till att strategiska frågor som inte har en naturlig hemvist
            i ett enskilt fackdepartement identifieras och hanteras.
          </p>
          <p xml:id="i-4GpG3KDpfxysMf7WsnAKX5">
            Vägen framåt handlar också om att förebygga kriser och se till
            att vara förberedd när krisen väl kommer. Det kräver bland annat
            en modern lagstiftning som möjliggör att krissituationer kan hanteras
            utan dröjsmål. Det innebär också att vi måste ha rätt resurser
            på rätt ställen – och en organisation för krishantering som är
            erfaren och kompetent.
          </p>
          <head type="h1" xml:id="i-6KMKGvn1gfm633uvJq851W">
            Skapa en modell för snabbare och tydligare statlig krisledning
          </head>
          <p xml:id="i-EYvvoGWhQ9HhtcDR7by3Zk">
            Den svenska modellen med självständiga och sinsemellan likställda
            myndigheter har många fördelar. Det kan dock försvåra snabba och
            resoluta ingripanden när en kris uppkommer som spänner över flera
            myndigheters ansvarsområden. Det kan i sådana situationer finnas
            anledning att ha en tydligare hierarki med en krisledande instans
            som har befogenhet att i ett krisläge styra över andra myndigheter.
          </p>
          <p xml:id="i-VVUJW3foKxqhEDzhqu5avf">
            En erfarenhet från den stora skogsbranden i Västmanland 2014
            var att krisledningen blev mer strukturerad och metodisk efter
            statens övertagande då en ny samlad rädd­ningsledning etablerades.
            Även den utredning som analyserade skogsbränderna sommaren 2018
            pekar på snarlika brister i krisledningen.
          </p>
          <p xml:id="i-841HeLUu25C9P31syfqR3u">
            Ett möjligt alternativ är att regeringen ges möjlighet att i
            en kris särskilt förordna om att en viss instans ska ges krisledande
            befogenhet och beslutsrätt över andra myndig­heters resurser.
            Detta skulle kräva att Regeringskansliets förmåga att identifiera
            och följa kriser samt att agera i en kris förbättras. Även av
            andra skäl bör myndigheternas inbördes förhållanden i samband
            med kriser ses över, i syfte att skapa en effektivare modell för
            krishantering.
          </p>
          <p xml:id="i-BUGM7G2y1RYAEkLCtpSwyr">
            Det är kommunerna som har ansvaret för det lokala krisarbetet.
            De måste känna att det finns både stöd, ekonomiska och personella
            resurser och bra samverkan så att de kan fullgöra sina uppgifter.
            Staten bör ta ett större ansvar för det lokala krisarbetet och
            underlätta för kommunerna. Förutom att underlätta ekonomiskt för
            de utsatta kommu­nerna, måste länsstyrelsernas kompetens och resurser
            för krishantering stärkas. Moderaterna vill därför se över hur
            stödet för kommunerna kan stärkas.
          </p>
          <p xml:id="i-CZreNM1baGxqErbsN9NLKK">
            Vidare behöver statens tillsyn stärkas. Det gäller resurser,
            kompetens och arbets­former. Det innebär bland annat att länsstyrelserna
            bör prioritera tillsynsuppgifterna inom området skydd mot olyckor
            högre.
          </p>
          <p xml:id="i-7sp4sfeAkB1yrBvWzXGhfv">
            Regeringen har tillsatt en särskild utredare som ska analysera
            och föreslå en struktur för ansvar, ledning och samordning inom
            civilt försvar på central, regional och lokal nivå. Strukturen
            ska även stärka samhällets förmåga att hantera fredstida kriser.
            Förslagen ska enligt direktivet utgå från Försvarsberedningens
            rapport ”Motstånds­kraft”.
          </p>
          <head type="h1" xml:id="i-Xjsys4nXgtZ4iGPkavpEPs">
            Satsning på nationell brandbekämpningsförmåga från luften
          </head>
          <p xml:id="i-8uKpjYarJvtx3ACXizA8JU">
            Sverige saknar till viss del egna ändamålsenliga civila resurser
            för att bekämpa bränder från luften. Det finns tio militära helikoptrar
            med den förmågan. Sjöfartsverket har vidare sju räddningshelikoptrar
            som skulle kunna utrustas med brandbekämpnings­förmåga; idag används
            de dock endast för samordning och evakuering och inte i det aktiva
            släckningsarbetet.
          </p>
          <p xml:id="i-AViAhep5cbeFuzi7DyTuob">
            Erfarenheterna från 2014 och 2018 visar att särskilt brandflyg
            är ett effektivt sätt att bekämpa skogsbränder. Sverige har fått
            snabbt och effektivt stöd genom EU:s krishanteringsmekanism. Vi
            anser dock att den nationella kapaciteten att bekämpa skogsbränder
            från luften måste förbättras.
          </p>
          <p xml:id="i-ES7JcUbxt1FLwdWwC5suKG">
            Beredskapen när det gäller brandbekämpning från luften har förbättrats
            genom MSB:s helikopteravtal med privata aktörer, men myndigheten
            har även flaggat upp behovet av större flygande resurser. MSB
            har i sin analys av frågan (Ju2018/03972/SSK) föreslagit regeringen
            att Sverige bör leasa mindre vattenskopande flygplan från år 2020
            och samtidigt utvärdera de långsiktiga behoven av att upphandla
            större vattenskopande flygplan.
          </p>
          <p xml:id="i-V3e5Yc1JSjZBd1YcPPwsNJ">
            Även Sjöfartsverket har gjort en genomlysning av hur myndigheten
            i ökad utsträck­ning skulle kunna bidra till brandbekämpning från
            luften. Sjöfartsverket har presenterat förslag till hur en sådan
            kapacitetsökning skulle kunna se ut, vilken påverkan det skulle
            få på myndighetens övriga uppdrag samt vilka kostnader som skulle
            vara förknippade med en utökad förmåga.
          </p>
          <p xml:id="i-Czb4mioWWG8mdck2D9SrCm">
            Regeringen bör ta de bedömningar som gjorts av MSB och andra
            relevanta aktörer vidare för att utveckla Sveriges förmåga till
            luftburen brandbekämpning.
          </p>
          <head type="h1" xml:id="i-Sodo9fW94mJV1CaDDVwHRx">
            Tydliggör Försvarsmaktens roll i samband med civila kriser
          </head>
          <p xml:id="i-JMEXTcZNX7RmPAJ39A1Hwt">
            Försvarsmaktens stöd till det övriga samhället vid civila kriser
            regleras i ett antal författningar, varav den s.k. stödförordningen
            – förordningen (2002:375) om Försvarsmaktens stöd till civil verksamhet
            – är mest central i sammanhanget.
          </p>
          <p xml:id="i-Rf149n3CVBJiSSZLhVVNDj">
            Enligt stödförordningen får Försvarsmakten lämna stöd till polisen,
            Kustbevakningen, Tullverket, andra statliga myndigheter samt kommuner
            och landsting. Under vissa förhållanden får stöd lämnas även till
            enskilda. Som allmänna förut­sätt­ningar för att Försvarsmakten
            ska lämna stöd gäller att Försvarsmakten ska ha resurser som är
            lämpliga för uppgiften och att det inte allvarligt hindrar dess
            ordinarie verk­samhet.
          </p>
          <p xml:id="i-HsQG94pRVHw89JrNDH667S">
            I försvarets inriktningsproposition från 2004 (prop. 2004/05:5)
            slogs fast att Försvarsmakten skulle kunna ge stöd till samhället,
            men att detta stöd inte får vara dimensionerande för resurserna.
            I den senaste inriktningspropositionen från 2015 upprepas detta:
            Därutöver ska Försvarsmakten bistå det övriga samhället och andra
            myndigheter vid behov. Detta stöd ska ske inom ramen för Försvarsmaktens
            befintliga förmåga och resurser. Stödet till samhället vid allvarliga
            olyckor och fredstida krissituationer ska inte vara dimensionerande
            för Försvarsmakten.
          </p>
          <p xml:id="i-8mDq58C3UBC98PbihK3kua">
            Beslut om huruvida stöd ska lämnas tas av Försvarsmakten själva/ÖB.
            En begäran om att Försvarsmakten ska lämna stöd till civil verksamhet
            görs hos Högkvarteret. Beslut fattas sedan av ÖB eller av den
            inom Högkvarteret som ÖB bestämmer.
          </p>
          <p xml:id="i-2miCNMcop9SUh2ENpwNjbh">
            Vi vill att en tydligare skyldighet införs för Försvarsmakten
            att bistå andra myndigheter i samband med civila kriser. Det kommer
            krävas att Försvarsmakten tillförs mer resurser. Utvecklingen
            av skyddet mot olyckor och krisberedskapen bör gå hand i hand
            med utvecklingen av Försvarsmakten eftersom det skulle innebära
            ökade möjligheter till ett effektivt utnyttjande av samhällets
            samlade resurser (jfr Skogs­brandsutredningens rapport s. 153).
            Det finns också anledning att överväga om regeringen bör ges möjlighet
            att i större utsträckning överpröva Försvarsmaktens beslut att
            neka bistånd i samband med allvarliga civila kriser.
          </p>
          <p xml:id="i-UKk5cfcU5q3QYo8j1XaxP">
            Försvarsberedningen konstaterar i sin slutrapport ”Värnkraft”
            från maj 2019 att givet nuvarande reglering finns det behov av
            att se över de rättsliga förutsättningarna för att förbättra möjligheten
            till ett effektivare användande av Försvarsmaktens resurser vid
            stöd till samhället i fredstid.
          </p>
          <p xml:id="i-MeBjxfVrKb9baC9gxJAjhM">
            Vi vill också att MSB och Kustbevakningen återigen blir myndigheter
            under Försvarsdepartementet istället för att sortera under Justitiedepartementet
            som de gjort sedan nuvarande regering tillträdde. Den nuvarande
            ordningen där Försvarsdeparte­mentet blivit ett rent militärdepartement
            är inte ägnad att bidra till att Försvarsmakten tar ett större
            ansvar även för civila kriser.
          </p>
          <head type="h1" xml:id="i-aPSpYSfokVpYi9jXxcAjG">
            Inför särskild lagstiftning om hanteringen av civila kriser
          </head>
          <p xml:id="i-2jqyrqYsPpaq3Vq7rFLG7D">
            Reglerna i 13 kap. RF om krig och krigsfara ökar handlingsutrymmet
            för de högsta statsorganen i krig, krigsfara och sådana utomordentliga
            förhållanden som är föranledda av krig eller krigsfara så att
            de åtgärder som situationen kräver kan vidtas. För civila kriser
            finns inte motsvarande särskilda regleringar som ökar handlingsutrymmet
            för statsorganen.
          </p>
          <p xml:id="i-UGXNZptUPi19GC4LwmBbWG">
            Grundlagsutredningen lade i sitt betänkande från 2008 fram förslag
            om att i regeringsformen föra in särskilda regler om hur civila
            kriser ska kunna hanteras (SOU 2008:125 s. 521 f.). Behovet av
            sådan lagstiftning har bland annat påtalats av Tsunami­kommissionen
            (se SOU 2005:125 s. 308).
          </p>
          <p xml:id="i-UowYmRXTmQvLZQRqxtipqZ">
            Förslagen i Grundlagsutredningen innebar bland annat att regeringens
            norm­givningskompetens skulle kunna vara större i en nödsituation.
            Moderaterna vill ta upp frågan om sådana regler bör finnas till
            förnyad prövning.
          </p>
          <head type="h1" xml:id="i-EA7bPfjZsnDz3dwbgrk4z1">
            Förstärk hemvärnet
          </head>
          <p xml:id="i-QwXQvEfzycnuqWqjCmATFZ">
            Hemvärnet, som idag omfattar ca 21 000 personer, är en betydelsefull
            resurs för både Försvarsmakten och de civila myndigheterna i samband
            med en kris. De frivilliga försvarsorganisationerna har alla olika
            kompetenser och inriktning men deras gemen­samma grund är ett
            engagemang för att stärka samhällets krisberedskapsförmåga.
          </p>
          <p xml:id="i-DWXGo1KmpAftNyu9xFwks1">
            Försvarsberedningen är i sin senaste rapport ”Värnkraft” tydlig
            med att hemvärnets organisation bör utökas. Målsättningen i ett
            första steg bör vara en krigsorganisation om minst 25 000 hemvärnssoldater.
            Beredningen pekar också på hemvärnets viktiga roll i den fredstida
            krisberedskapen och möjligheten att vid större kriser kunna komplettera
            det frivilliga engagemanget med att hela hemvärnsförband kan ianspråktas.
          </p>
          <p xml:id="i-4ZH6QRwdhPB33gDXJzVR2n">
            Moderaterna vill på sikt öka hemvärnets numerär till 30 000 personer.
            Dessutom vill vi göra hemvärnet till en egen försvarsgren och
            ge hemvärnet bättre material. För att åstadkomma det krävs bland
            annat stöd för hemvärnets rekrytering.
          </p>
          <head type="h1" xml:id="i-NHNAo6eG3fDLpaJ4H6Mqqk">
            Bygg ut utbildningen av räddningstjänstpersonal
          </head>
          <p xml:id="i-M7wm8KqupHUSwQpE6qM4RG">
            Utbildningen av räddningstjänstpersonal sker främst genom MSB:s
            utbildningar. Dessa ges på olika nivåer. Utbildningsverksamheten
            som idag bedrivs av MSB är dock under­finansierad och tillgodoser
            till följd av detta inte kommunernas behov av utbildning (SOU
            2018:54).
          </p>
          <p xml:id="i-Qpx9A9Bqf13tddSzVvmudX">
            Det är viktigt för svensk krisberedskap att utbildningar inom
            räddningstjänsten ges i en utsträckning som motsvarar kommunernas
            behov av utbildad personal. Moderaternas ambition är att skjuta
            till medel för att utöka möjligheterna att utbilda mer räddnings­tjänstpersonal.
          </p>
          <head type="h1" xml:id="i-M7BBUxsjSThf2tDwV1C1cT">
            Förbättra villkoren för deltidsbrandmän
          </head>
          <p xml:id="i-8N1XFBzPTsETxfbhg8Z27g">
            Deltidsbrandman är en speciell anställning som bedrivs som extra
            arbete med beredskap vid sidan av en ordinarie anställning. Personalförsörjningen
            av deltidsbrandmän har under de senaste decennierna utvecklats
            till ett av svensk räddningstjänsts största problem.
          </p>
          <p xml:id="i-5SJnNiyDSm8GfRKT7Gu2xS">
            För att förbättra villkoren för deltidsbrandmän vill vi därför
            att MSB ska få en särskild uppgift att stödja kommunerna i personalrekrytering
            av deltidsbrandmän. Vi vill också se över vissa regler som inte
            primärt är anpassade till en anställning som deltidsbrandman.
            Inte minst har arbetslöshetsförsäkringens utformning negativ påverkan
            på personalförsörjningen (SOU 2018:54). Vi vill därför se över
            om huvud­delen av arbete som deltidsbrandman kan undantas vid
            beräkning av arbetslöshets­ersättning.
          </p>
          <head type="h1" xml:id="i-9gbJkPWtkwuHo1EbFVDjor">
            Etablera en nationell krisfond
          </head>
          <p xml:id="i-VYiq9K4qU4L5Qy9N5BiraB">
            Naturkatastrofer medför kännbara ekonomiska förluster för privatpersoner,
            närings­idkare och kommuner. Även i de fall då dessa förluster
            täcks av försäkringar kan det ta lång tid innan de som drabbats
            får sin ersättning. Och vissa skador ersätts överhuvud­taget inte.
          </p>
          <p xml:id="i-WT7Ahn6i1jKswswQVRc8aJ">
            Sverige har idag inte något regelverk för ekonomisk ersättning
            när katastrof­situationer väl har inträffat. Istället beslutar
            regeringen från fall till fall om extra stöd ska utgå.
          </p>
          <p xml:id="i-Vnno9CjLJ3kd1UHmNaQ12p">
            En nationell krisfond skulle skapa bättre förutsättningar för
            ett mer förutsebart ersättningssystem som gynnar personer, näringsidkare
            och kommuner som drabbats extra hårt av naturkatastrofer. Det
            minskar också risken för att statens budget belastas med oförutsedda
            utgifter. Det skulle dessutom möjliggöra snabbare utbetalningar
            – vilket kan vara helt centralt för de som drabbats.
          </p>
          <p xml:id="i-KjugVZsHKC2Sxdkf3LzqiL">
            Vi vill därför se över förutsättningarna för att etablera en
            nationell krisfond och ett särskilt ersättningssystem för personer,
            näringsidkare och kommuner som drabbats särskilt hårt av en kris.
          </p>
          <head type="h1" xml:id="i-V8Jc9asSBUFroDRZjdLAmZ">
            Återinför möjlighet till statligt stöd för skogsbrandsbevakning
          </head>
          <p xml:id="i-9wR4xnWwQzPqWCDbmH4x92">
            Med regelbunden patrullering av skogsbrandsflyg finns möjligheter
            att upptäcka brandhärdar i ett tidigt skede. Det ökar förutsättningarna
            för att avvärja hotande skogsbränder snabbare, innan branden fått
            spridning.
          </p>
          <p xml:id="i-NFK7nzYcybNk1127kbpqSx">
            Tidigare bidrog staten via dåvarande Räddningsverket med medel
            för att upp­rätthålla en skogsbrandsbevakning från luften över
            hela landet. Det byggde bland annat på frivilliga krafter – lokala
            flygklubbar som fick en rimlig ersättning från staten. Detta var
            en lösning som både innebar förhållandevis låga kostnader för
            staten och medförde att piloter fick den flygtid de behövde. Stödet
            till skogsbrandsövervakningen avskaffades dock 2003. Vissa länsstyrelser
            kanaliserar idag stöd för skogsbrands­bevakning från MSB, men
            detta gäller långt ifrån alla.
          </p>
          <p xml:id="i-EYJ9LJZ2bhXMx5rBXm85wG">
            Vi vill se över möjligheten att staten fullt ut kan finansiera
            skogsbrandsbevakning som sköts av lokala flygklubbar.
          </p>
          <head type="h1" xml:id="i-Ukjaqk31PQoapZDiLqfjwM">
            Förenkla reglerna för insatspersonalen
          </head>
          <p xml:id="i-Uug5ntpfW3frMziULMb6VM">
            Under sommarens skogsbränder rekryterades ett 100-tal personer
            av Myndigheteten för samhällsskydd och beredskap (MSB) från olika
            delar av landet för att arbeta med släckningsarbete vid brandområdena
            och gavs tillfälliga anställningsavtal. Enligt Skatte­verkets
            regler ska kost, logi samt resor till och från tjänstestället
            förmånsbeskattas. Dessa regler tillämpades i fallet med de tillfälligt
            anställda brandmännen.
          </p>
          <p xml:id="i-VbUrpYpVHrnNRM4Cb8YMC8">
            Resultatet av Skatteverkets regler blev att främst de frivilliga,
            men även MSB, drabbades av en orimlig administrativ börda när
            de skulle redovisa de förmåner de fått vid släckningsarbetet.
            I slutändan så påverkades de frivilliga inte negativt ekonomiskt,
            men det administrativa krångel som uppstod är inte rimligt för
            en grupp som gjort en mycket viktig samhällsinsats.
          </p>
          <p xml:id="i-6JGBzxtSpASaDw47H4zfLZ">
            MSB har tidigare lyft frågan med Arbetsgivarverket att kunna
            anställa insatspersonal på hemorten istället för insatsorten och
            på så sätt göra hela insatsen till en tjänsteresa och därmed undvika
            mycket onödig administration. Vid detta tillfälle fick MSB nej
            på sin begäran.
          </p>
          <p xml:id="i-6n9ELeCjo2zvC8yxCRZEnF">
            Moderaterna vill att möjligheten för den tillfälligt anställda
            insatspersonalen att få undantag från Skatteverkets regler åter
            bör prövas och att regler som berör frivilligas insatser vid kriser
            ses över i syfte att underlätta engagemang och rekrytering.
          </p>
          <head type="h1" xml:id="i-KGiVdoGWej7GaTU3L1FzuY">
            Analys av dricksvattenförsörjningen
          </head>
          <p xml:id="i-8mVKgrFJsRCgxP1f2jSbqq">
            Vi ser runt om i Sverige låga grundvattennivåer, på sina håll
            långt under det normala för årstiden. Vid vattenbrist kan vi med
            fördel införa bevattningsförbud och spara på vattnet på olika
            sätt men ibland kan vattenbrist orsaka stora skador inom många
            områden såsom jordbruk, skogsbruk, dricksvattenproduktion, vattenkraft
            och för industrier med vatten­behov.
          </p>
          <p xml:id="i-27nknfkaU581B556mWd2CW">
            Vatten är en förutsättning för att få en bra livsmedelsförsörjning
            i Sverige. Livsme­delsverket ansvarar för den nationella samordningen
            när det gäller beredskapsplanering avseende dricksvattenförsörjning.
            Kommunerna är ansvariga för dricksvatten­för­sörjningen och en
            del ligger långt fram i olika projekt såsom exempelvis avsalt­ningsanläggningen
            på Öland. Andra har längre att gå, och en del har löst problemet
            med att ha avtal med annan kommun om dricksvattenförsörjningen.
          </p>
          <p xml:id="i-56TLrqNZSZcFjntqmqqeT6">
            Ett problem vi ser med det är rent logistiskt. Det är en stor
            utmaning att tillhanda­hålla nödvatten till en kommuns alla invånare
            vad gäller transporter, personal med mera. I slutändan kan problem
            med dricksvattenförsörjningen leda till stora kriser och hamna
            på ett såväl regionalt som nationellt större ansvar. Dagens problematik
            med vattenbrist visar på behovet av både kortsiktiga/tillfälliga
            och långsiktiga vatten­fördröjande åtgärder.
          </p>
          <p xml:id="i-EcQkbjgEmSn3ZkYK5iPt4h">
            För att kommunen ska kunna säkerställa tillgången till dricksvatten
            vid höjd beredskap och krig måste planeringen och logistiken kring
            dricksvattenförsörjningen stärkas hos kommunerna. Förutom att
            inventera och säkerställa möjligheter till reserv­vattentäkter
            och vattenkraftverk kan det också finnas behov av att utöka lagerhållning
            av kemikalier och reservdelar samt säkra tillgången på reservkraft
            för att säkerställa nödvattenförsörjningen.
          </p>
          <p xml:id="i-NsKkQhVU8ercbzd4phvdr8">
            Olika metoder för att upprätthålla försörjning av dricksvatten
            i de fall transport­möjligheterna begränsas måste identifieras.
            Då grundvattennivåerna redan är låga på många håll i landet är
            detta också viktigt under fredstid. Kommunerna behöver planera
            för en prioritering av dricksvattenförsörjningen på den lokala
            nivån utifrån geografiska och faktiska förhållanden i den egna
            kommunen.
          </p>
          <p xml:id="i-R2sQDLuVdjRJWv6qAm8zWV">
            SGU har fått förstärkta resurser för att bistå kommuner och län
            med fördjupade kartläggningar av grundvattenresurser i särskilt
            utsatta regioner. Problemet är att grundvattennivåerna är låga
            i nästan hela landet. Vi anser att det krävs en nationell analys
            av situationen och kommunernas planering inför framtiden.
          </p>
          <head type="h1" xml:id="i-HfMcj968vMbyStY6ZHwY46">
            Stöd småskaliga vattenkraftverk
          </head>
          <p xml:id="i-YAtCgFCHzReX9L1EtyAymM">
            Runt om i Sverige har vi vattenverk, stora som små. De är beroende
            av el och vid ett avbrott i elförsörjningen behöver det finnas
            reservkraft och tillgång till drivmedel. Många lantbrukare har
            idag småskaliga vattenkraftverk för att kunna hålla driften av
            gården igång. De har också oftast reservkraft och drivmedel.
          </p>
          <p xml:id="i-7DNywXxuqJitkGo7gJbPQr">
            Vattenkraft har många fördelar. Den är förnybar, bidrar till
            liten klimatpåverkan i våra nordliga ekosystem och kan fungera
            som reservkraft för andra mindre reglerbara elproduktionsslag.
            Inte minst ur ett totalförsvarsperspektiv är det viktigt att kunna
            ha fler mindre vattenkraftverk för att säkra både elförsörjningen
            och livsmedelsförsörj­ningen.
          </p>
          <p xml:id="i-LAsVL6sYK629a3xeqMz9CS">
            Flera småskaliga vattenkraftverk har fått stängas ner med hänvisning
            till EU:s ramdirektiv för vatten. Vattendirektivet innehåller
            inte något allmänt förbud för småskaliga vattenkraftverk eller
            vattenkraft. Däremot sägs det att en del småskaliga vattenkraftverk
            har en negativ inverkan på vattenkvalitén och den biologiska mång­falden
            i floderna. Direktivet kräver att denna påverkan undersöks. Om
            den negativa påverkan är betydande behöver inte kraftverket stängas,
            men anpassningsåtgärder måste vidtas för att kompensera för denna
            påverkan.
          </p>
          <p xml:id="i-QTfMbS1w6pXvMVVTnvxHm6">
            Därför måste möjligheterna att få stöd till att driva mindre
            vattenkraftverk med reglerbar förmåga öka och inte förbjudas med
            hänvisning till EU:s ramdirektiv för vatten.
          </p>
          <head type="h1" xml:id="i-5VEK5PpgRgvdEnTCrCh55H">
            Ta vara på frivilliga resurser
          </head>
          <p xml:id="i-UDTQpAsf6fHJ8gVTBLTXCR">
            Att försvara Sverige mot yttre hot kräver en professionell kärna
            och ett folkligt djup. Frivilliga är med och bär upp krisberedskapen
            och det civila försvaret. Vi behöver både militärt försvar och
            civilt försvar, och vi behöver både yrkeskunnande och frivilliga
            krafter. De frivilliga försvarsorganisationerna fyller en betydande
            roll för den civila delen av totalförsvaret. Det finns också frivilliga
            som inte vill lägga ner all sin tid på detta utan kunna vara en
            extra kraft när det väl gäller, exempelvis vid bränder, större
            elavbrott, översvämningar eller annat.
          </p>
          <p xml:id="i-Nb8ndyKqpiR1vjNzLGviEV">
            Sverige måste kunna ta vara på frivilligheten. Goda exempel finns
            såsom de fri­villiga resursgrupperna och det lokala initiativet
            Förstärkt medmänniska. I den propo­sition om totalförsvaret som
            regeringen har aviserat till hösten 2020 bör det finnas med förslag
            på att frivilliga resurser med grund i krisberedskapen kan tas
            till vara i total­försvaret.
          </p>
          <head type="h1" xml:id="i-9mvLYLTDnryyrbweBPK2hd">
            Kampanj för ökad vaksamhet hos allmänheten
          </head>
          <p xml:id="i-8uez4HUEC2r4RszqBDYCs5">
            Den svenska klassiska vaksamhetskampanjen ”En svensk tigers”
            syfte var att mana den svenska allmänheten till tystnad om allt
            som kunde skada Sverige, som vid tiden för kampanjen var omgivet
            av krigförande och ockuperade länder i andra världskrigets Europa.
            Kampanjen ska ses i sin tid men har även relevans idag.
          </p>
          <p xml:id="i-4LEsciD8KdiPPCEiKJBREJ">
            I dagens globaliserade, uppkopplade och informationsdelande värld
            finns det skäl att fundera på hur, till vem och vad jag som medborgare
            delar information om. Myndig­heter, organisationer och företag
            jobbar ständigt och i växande omfattning med denna fråga. Men
            även som privatperson finns det relevans att fundera kring dessa
            frågeställningar. Kunskapen hos många är idag god men inte alltid
            anpassad till dig som enskild medborgare utan mera utifrån din
            anställning på en arbetsplats. Därför finns det skäl till att
            lyfta frågan om informationssäkerhet i mera allmänna termer. Myndigheten
            för samhällsskydd och beredskap bedriver idag en kampanj som heter
            ”Tänk säkert” som syftar till att medvetandegöra människor om
            behovet av informations- och it-säkerhet.
          </p>
          <p xml:id="i-3GE3m6itZmS4ae9LP5PJNE">
            Sverige är på väg att få en ny myndighet för psykologiskt försvar
            och även ett cybercentrum som kommer att arbeta med frågorna i
            samverkan med relevanta aktörer. Det är därför tid att också se
            över vilka gränsdragningar som behöver göras och också vilka uppgifter
            som ska lösas. En sådan uppgift bör vara att ta fram och genomföra
            en
          </p>
          <p xml:id="i-81M65THLGWguBTXUaBHrzD">
            bredare informationskampanj till allmänheten gällande informationssäkerhet
            – ”En svensk tiger” i modern tappning.
          </p>
        </div>
        <div type="motSignatures">
          <list>
            <item xml:id="i-JXGwUYA4vG99r3sULfqwH3">
              Beatrice Ask (M)
            </item>
            <item xml:id="i-J1ePriofEPnKSobRMyr41o">
              Jan R Andersson (M)
            </item>
            <item xml:id="i-5mRo7SfFn9JCBf1m1DvgSX">
              Jörgen Berglund (M)
            </item>
            <item xml:id="i-z5rj5YurPDYoxj9B61yUH">
              Alexandra Anstrell (M)
            </item>
            <item xml:id="i-6Pkea15JWJhiWMGNiKS7p7">
              Lars Püss (M)
            </item>
          </list>
        </div>
      </div>
    </body>
  </text>
</TEI>
