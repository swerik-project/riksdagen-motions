<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1962--ak--00629">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__629/mot_1962__ak__629-001.pdf"/>
      <fw xml:id="i-N9hxLBHBMqsaSavohRALD4">
        Motioner i Andra kammaren, nr 629 år 1962 9
      </fw>
      <div xml:id="i-FyA96JqJLfMZbbRmeL7kZM" type="motHeader">
        <div xml:id="i-2vD5FecSRumNXDJWPUGWL5" type="motTitle"/>
        <div xml:id="i-QQtevKUC87AptePA5ei5zB" type="motSubmissionInfo"/>
      </div>
      <div xml:id="i-J4wWf1Xo2mMyGXMmXdYePS" type="motBody">
        <div xml:id="i-F6AVTq1DeTaZVwJz1niQCz">
          <p xml:id="i-K9B8pso2JJHaYQhmdF7yzX">
            Nr 629
          </p>
          <p xml:id="i-FToFeJyhQedCMTv9dCRmnV">
            Av herr Hedlund m. fl., om ökat rättsskydd för den enskilde i
            skatteärenden.
          </p>
          <p xml:id="i-V7K856hqM3GUA48mp8J7hh">
            (Lika lydande med motion nr 515 i Första kammaren)
          </p>
          <p xml:id="i-ULBonktvP2pi44Dprd82ct">
            Samhällsutvecklingen under senare år har i påtaglig grad kännetecknats
            av en successivt fortgående utbyggnad av skatteväsendet. Nyligen
            har en genomgripande finanspolitisk reform genomförts i och med
            den allmänna varuskattens införande. Denna medförde en betydlig
            påbyggnad av skatte- administrationen och ökad uppgiftsskyldighet
            för stora grupper med- borgare. I övrigt har på den direkta beskattningens
            område strävandena framför allt inriktats på att höja taxeringsväsendets
            effektivitet. Härutinnan må pekas på en rad åtgärder i sådant
            syfte. Successivt har genomförts en väsentligt utökad uppgiftsskyldighet
            för allmänheten till den årliga taxe- ringen. Eftertaxeringsmöjligheterna
            har vidgats. Kontrollapparaten har väsentligt utbyggts och förstärkts.
            Taxeringen av rörelseidkare, fria nä- ringsutövare och andra skattskyldiga
            med mer komplicerade inkomstför- hållanden har i ökad omfattning
            anförtrotts åt särskilda taxeringsnämnder med ökad tjänstemannamedverkan.
            Taxeringssektionerna på länsstyrelser- na har utökats, framför
            allt när det gäller revisionspersonalen. Taxerings- intendenternas
            ställning har stärkts i olika hänseenden. Delegation av fiskaliska
            uppgifter har genomförts i betydande omfattning. Taxerings- verksamhetens
            maktmedel har utbyggts, i vilket hänseende må framhållas att vites-
            och bötesinstitutionen effektiviserats, reglerna om åtalspreskrip-
            tion vid deklarationsbrott ändrats i skärpande riktning samt insynsmöjlig-
            heterna ökats i taxeringsrevisionsverksamheten, bland annat genom
            in- förandet av bestämmelserna om handräckning åt beskattningsmyndighet.
            Även i uppbördsverksamheten har myndigheterna tillförts ökade
            be- fogenheter, särskilt i fråga om källskattens uttagande och
            redovisning. Detta axplock av under relativt kort tidrymd genomförda
            åtgärder på skatteväsendets område återspeglar en utveckling,
            som äger oundgängligt samband med skatternas starkt ökade betydelse.
            Självfallet har de här an- tydda åtgärderna, vilka krävt medverkan
            från riksdagens sida, även kom- binerats med beaktansvärda åtgärder
            för att tillgodose rättsskyddsintressen och skapa garantier mot
            maktmissbruk. I förhållande till en expansiv och i de enskildas
            tillvaro synnerligen djupt ingripande skattebyråkrati finns emellertid
            ett påtagligt behov av en allmänt verkande kontroll som det ur
          </p>
          <pb facs="riksdagen-motions-pdf/data/1962/mot_1962__ak__629/mot_1962__ak__629-002.pdf"/>
          <fw xml:id="i-JorUMagQb5xCsnhGuSu5AK">
            10 Motioner i Andra kammaren, nr 629 år 1962
          </fw>
          <p xml:id="i-AUiBSQF2pT3FfQVbhoASYD">
            allmän medborgerlig synpunkt är angeläget att tillgodose. Detta
            behov accentueras starkt därav, att skattebestämmelserna kontinuerligt
            ingriper i praktiskt taget alla vuxna medborgares tillvaro, att
            bestämmelserna ofta är komplicerade och svårtydda samt att avsevärda
            maktmedel satts i hän- derna på en snabbt ökande men administrativt,
            till någon del, oerfaren kår av tjänstemän. Det sagda innebär
            inte något som helst klander mot dem som på ena eller andra sättet
            medverkar i taxeringsförfarandet. Men lika väl som det behövs
            en kontroll av t. ex. vår säkerligen goda domarkår erfordras det
            förvisso också en sådan på taxeringsväsendets område. Allt mänskligt
            är ju behäftat med fel som behöver rättas till. Så är det också
            med taxerings- väsendet. Det är uppenbart att besvärsinstitutet,
            ehuru en värdefull tillgång, icke förmår täcka behovet av rättsskydd
            i denna situation. Möjligheten att draga påstådda rättsövergrepp
            under JO:s och JK:s prövning är självfallet av stor betydelse.
            Men den kontrollfunktion som utövas av dessa organ på skatte-
            området är i viss mån inskränkt till följd av att prövning av
            taxeringsåt- gärder jämlikt $ 113 regeringsformen är undandragen
            varje bedömande. Vidare må framhållas att möjligheten att utöva
            effektiv kontroll erfaren- hetsmässigt i väsentlig grad är beroende
            av i vilken utsträckning man kan inspektera den verksamhet som
            skall kontrolleras. Med det oerhört stora arbetsfält som JO och
            JK har är det självfallet icke möjligt för dem att, utan att eftersätta
            annat, ägna skatteområdet den uppmärksamhet som är påkallad av
            skatternas betydelse för alla medborgare. Med hänsyn härtill och
            då den verksamhet, som utövas av JO-ämbetet, i och för sig innefattar
            en lämplig form av kontroll, synes en önskvärd reform i denna
            motionens syfte enklast kunna åvägabringas genom att JO-ämbetet
            förstärkes med en biträdande ombudsman med huvudsaklig uppgift
            att öva tillsyn över skatte- området. För att möjliggöra en effektivare
            tillsyn bör $ 113 regeringsfor- men upphävas. Utredning av denna
            angelägenhet bör skyndsamt upptagas. Under åberopande av vad sålunda
            anförts får vi hemställa, att riksdagen måtte i skrivelse till
            Kungl. Maj:t begära utredning om skyndsamma åtgärder i syfte att
            stärka den enskildes skydd i skatteärenden. . Stockholm den 26
            januari 1962
          </p>
          <p xml:id="i-4Jk3P6VVRkdHQNNTUpjHfp">
            Gunnar Hedlund
          </p>
          <p xml:id="i-5GVyF5bNwM2LcG2Zu3hDWm">
            Lars Eliasson Nils G. Hansson S. G. W. Wahlund i Sundborn i Skegrie
            Sven Vigelsbo Per Svensson Gustaf Svensson
          </p>
          <p xml:id="i-7XRLZdXLNQBcV1gzYKTrdK">
            i Stenkyrka i Vä
          </p>
        </div>
      </div>
    </body>
  </text>
</TEI>
