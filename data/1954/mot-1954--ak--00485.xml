<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1954--ak--00485">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__485/mot_1954__ak__485-001.pdf"/>
      <fw xml:id="i-42zUskbAWzGbU5pgpHhFQk">
        Motioner i Andra kammaren, nr 485. 15
      </fw>
      <div xml:id="i-PM3Hy5Y998utkmhtX3ugCu" type="motHeader">
        <div xml:id="i-UjSG3eevzQsRS428Ah4ZHR" type="motTitle"/>
        <div xml:id="i-GLAL18fWDwbfcDtxhPMF2K" type="motSubmissionInfo"/>
      </div>
      <div xml:id="i-F5VnnqbApSw5K7u4tWrLdN" type="motBody">
        <div xml:id="i-A7rh6ViSWBMijmXSCEz8Zi">
          <p xml:id="i-TfLGUCRHw4H9Gs4kgR2u4U">
            Nr 485.
          </p>
          <p xml:id="i-VSiXaxGajRx7eKkWci9udU">
            Av fru Lindskog m. fl., angående viss ändring av bestämmelserna
            om änkepension i lagen om folkpensionering.
          </p>
          <p xml:id="i-Fqpd31XqF88LwfMRwv2wfF">
            I lagen om folkpension 3 8 mom. 4 förordnas att änka, som vid
            mannens frånfälle fyllt eller under samma år fyller 55 år, skall
            åtnjuta folkpension i form av änkepension för såvitt äktenskapet
            varat i fem år. Genom detta beslut har i lag fastslagits, att
            änkor, som uppnått denna ålder, är en grupp i samhället, som under
            vissa förhållanden behöver och har rätt att påräkna samhällets
            stöd. Genom beslutet vid 1953 års riksdag om höjning av folk-
            pensionerna fick även denna grupp av pensionärer en efterlängtad
            förbätt- ring av sin standard. Det finns emellertid en grupp av
            kvinnor, som blivit änkor vid tidigare ålder och som nu befinner
            sig mellan 55 och 67 år, vilka icke kan komma i åtnjutande av
            änkepension. Deras fysiska och psykiska krafter är ofta så pass
            nedsatta att de inte effektivt kan hävda sig i konkurrensen på
            arbetsmarknaden. Deras valmöjligheter när det gäller sysselsättning
            är också starkt begränsade då man inte gärna kan begära att människor
            vid denna ålder skall planteras om i en ny miljö. Möjligheten
            till sjukpension är i de flesta fall utesluten då deras arbetsförmåga
            icke kan anses i så hög grad nedsatt att de är berättigade därtill.
            De befinner sig alltså i en synner- ligen svår mellanställning,
            vilken hos många av dem skapar en känsla av att de blivit bortglömda
            i samhällets sociala omvårdnad. Denna inställning är också fullt
            förståelig. För en kvinna, vilken nu är i 60-årsåldern och som
            blev änka vid 40 års ålder och som sedan ensam fostrat flera barn
            under 1930-talets arbetslöshet utan det stöd, som senare tillkomna
            familjevårdande åtgärder gett, ter sig änkepensionsbestämmel-
            serna orättvisa. De ger pension åt den, som ända till 55 års ålder
            haft man- nens stöd, men icke åt den som ensam under lång tid
            fått svara för barnens fostran och vård. Dessa mindre tillfredsställande
            förhållanden i fråga om änkepensione- ringen har tidigare påtalats
            i riksdagen. I andra lagutskottets utlåtande 1947: 52 i anledning
            av en i andra kammaren väckt motion i denna fråga hemställdes,
            att Kungl. Maj:t skulle låta verkställa en översyn av bestäm-
            melserna om änkepension. Trots de åtgärder, som sedan dess vidtagits,
            måste man konstatera att problemet fortfarande är olöst. En större
            rättvisa skulle skapas, om bestämmelsen att ha uppnått 55 års
            ålder vid mannens frånfälle slopades, och änkepension utgick till
            alla änkor
          </p>
          <pb facs="riksdagen-motions-pdf/data/1954/mot_1954__ak__485/mot_1954__ak__485-002.pdf"/>
          <fw xml:id="i-5zN189UNBpcq9LGWPRyMSp">
            16 Motioner i Andra kammaren, nr 485.
          </fw>
          <p xml:id="i-AW2Ri5NXFuGRrvKo9qfWFa">
            vid 55 års ålder, oavsett när änkeståndet inträdde, blott äktenskapet
            hade varat i minst 5 år. Genom behovsprövningen ges möjligheter
            till den kon- troll, som behövs för att motverka eventuella tendenser
            till missbruk. Att en kvinna, som blivit änka vid en ålder då
            hennes arbetskraft är fullgod och som har möjlighet till förvärvsarbete,
            skulle underlåta att ta detta i väntan på att vid 55 års ålder
            få änkepension, är uteslutet. Däremot ger vetskapen om att vid
            55 års ålder kunna få sina pensionsbehov prövade en trygghetskänsla
            av stort värde för denna grupp av medborgare, som i samhället
            utför ett betydelsefullt och hårt arbete. Med hänvisning till
            de ovan anförda synpunkterna får vi hemställa, att riksdagen i
            skrivelse till Kungl. Maj:t måtte begära sådan ändring i lagen
            om änkepension att änkor, som upp- nått 55 års ålder, erhåller
            änkepension oavsett tidpunkten när änkeståndet inträdde om övriga
            villkor berättigar därtill.
          </p>
          <p xml:id="i-2LaMhgax8juwLWX9c9FoPA">
            Stockholm den 27 januari 1954.
          </p>
          <p xml:id="i-7dwkVsFmtrzYTzZoP4ya3A">
            Elsa Lindskog. Thyra Löfqvist. Lena Renström-Ingenäs. Tekla Torbrink.
            Lisa Johansson. Sven Mellqvist. Olof Persson. T. Fredriksson.
          </p>
          <p xml:id="i-KWRpz7owRCqodziuwEAaUs">
            Gernandts Boktryckeri, Sthlm 1954 54054
          </p>
        </div>
      </div>
    </body>
  </text>
</TEI>
