<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00240">
  <teiHeader>
    <fileDesc>
      <titleStmt>
        <title>En bredare säkerhetspolitik</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En bredare säkerhetspolitik</title>
          <idno type="rdwebb">H002U240</idno>
          <rs type="number">U240</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U240/text</ref>
          <ref type="dokument_url_html">http://data.riksdagen.se/dokument/H002U240</ref>
          <ref type="dokumentstatus_url_xml">http://data.riksdagen.se/dokumentstatus/H002U240</ref>
          <ref type="doc">http://data.riksdagen.se/fil/DBD3EF4A-2A88-4B2A-92CD-365FED7D7EBC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Q6T8pKy9pERdSQEuTcARyR</idno>
            <name>Lotta Hedström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-C7i6eVAjc8i5yBreZmWRfm" type="signed"/>
        <correspContext corresp="i-C7i6eVAjc8i5yBreZmWRfm">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-Q6T8pKy9pERdSQEuTcARyR"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-LSGLGKPPdgKqe7pxwHn9sf"/>
        </correspContext>
        <correspAction xml:id="i-D1DL6foxPKJsGA5eDMZcuz" type="numbering">
          <date when="2012-10-04"/>
        </correspAction>
        <correspAction xml:id="i-9jVYUu5kxaAHuRx1E4EMKw" type="submission">
          <date when="2012-10-03"/>
        </correspAction>
        <correspAction xml:id="i-TrKmhytYPsogUJY8P6dkVp" type="transfer">
          <date when="2012-10-02"/>
        </correspAction>
        <correspAction xml:id="i-KCG5E9LdtnKwgjSBrxKgcV" type="assigned"/>
        <correspContext corresp="i-KCG5E9LdtnKwgjSBrxKgcV">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LDPWUecmxLwL9Sh8BH1REQ" type="motHeader"/>
      <div xml:id="i-QxoxvKkj1ck6kWzgPpryiv" type="motBody">
        <div xml:id="i-QLUuoiRzmSSWZSgDwazqzy" type="motProposal" subtype="förslag">
          <head xml:id="i-8Gcj5sAdURsf4Qskr95JF5">
            Förslag till riksdagsbeslut
          </head>
          <list xml:id="i-CqFL5DxiwaZ2btqEQDwHJB" style="ol">
            <item xml:id="i-D3NGjqebnzupZ3vFgoZNBw">
              Riksdagen tillkännager för regeringen som sin mening vad som
              anförs i motionen om att en bredare säkerhetspolitik ska beakta
              de många olika potentiella direkta hoten med grund i begreppet
              positiv fred.
            </item>
            <item xml:id="i-NZa6uWha7xzdZKWkeuQMBQ">
              Riksdagen tillkännager för regeringen som sin mening vad som
              anförs i motionen om att säkerhetspolitiken bör sätta mänsklig
              säkerhet före territoriell säkerhet.
            </item>
            <item xml:id="i-VUfKpxoSPmqkQmuWryfLUc">
              Riksdagen tillkännager för regeringen som sin mening vad som
              anförs i motionen om att se till de bakomliggande orsakerna till
              konflikter som utgör enorma hot i sig och är jämbördiga med de
              nya krigen.
            </item>
            <item xml:id="i-VLiMuEyM1kb3R4jJhJxxwd">
              Riksdagen tillkännager för regeringen som sin mening vad som
              anförs i motionen om att en bredare säkerhetspolitik måste se
              bekämpande av fattigdom som en viktig säkerhetspolitisk fråga.
            </item>
            <item xml:id="i-Bcvp3MDyi12KReGTLrwMKV">
              Riksdagen tillkännager för regeringen som sin mening vad som
              anförs i motionen om att en bredare säkerhetspolitik måste erkänna
              hoten mot vår miljö som vår tids stora utmaning och fundamentala
              hot.
            </item>
            <item xml:id="i-NaZock2NJ71aUpa1HMxskn">
              Riksdagen tillkännager för regeringen som sin mening vad som
              anförs i motionen om att en bredare säkerhetspolitik måste inse
              att för att säkra den internationella freden måste förtryck erkännas
              både som ett hot i sig och som en grundorsak till andra säkerhetsrelaterade
              problem.
            </item>
            <item xml:id="i-SAhUxwVaZhuAsNp6S2djdo">
              Riksdagen tillkännager för regeringen som sin mening vad som
              anförs i motionen om att en bredare säkerhetspolitik måste föra
              en konsekvent och konstruktiv kamp mot terrorism och organiserad
              brottslighet där man aldrig försöker skydda demokratin med odemokratiska
              metoder.
            </item>
            <item xml:id="i-M6VUEzWJ1Wy91SXCgmgDCJ">
              Riksdagen tillkännager för regeringen som sin mening vad som
              anförs i motionen om att en bredare säkerhetspolitik måste klara
              it-säkerheten för att säkra människors säkerhet.
            </item>
            <item xml:id="i-23w5YCGpoAo68rkHHZc6Q7">
              Riksdagen tillkännager för regeringen som sin mening vad som
              anförs i motionen om migration.
            </item>
            <item xml:id="i-MWmZeXwxAby5dqxPs8wYPS">
              Riksdagen tillkännager för regeringen som sin mening vad som
              anförs i motionen om att en bredare säkerhetspolitik måste förhålla
              sig till befolkningsökningen och till en ökad livsmedelsproduktion.
            </item>
            <item xml:id="i-URa1cnRANZYLXmVDcyCrsv">
              Riksdagen tillkännager för regeringen som sin mening vad som
              anförs i motionen om att säkerhetspolitiken ska utgå från politiken
              för global utveckling.
            </item>
            <item xml:id="i-2zBro1bFC84LM2fxyjSudf">
              Riksdagen tillkännager för regeringen som sin mening vad som
              anförs i motionen om att det för Sverige är viktigt att vara en
              tydlig röst både i EU och utanför, samt att satsa på, fullt ut
              använda och vara del i reformeringen av FN.
            </item>
          </list>
        </div>
        <div xml:id="i-7KHiJ8ewpKV7QGaog1XWcN" type="motContent">
          <head xml:id="i-3LNAzPg6PqKhxjW55GcXZ5" type="h1">
            En bredare säkerhetspolitik hur når vi dit?
          </head>
          <p xml:id="i-Scq5ck2XFYfFDa6tHYh7NS">
            []What is needed is a comprehensive system of collective security:
            one that tackles both new and old threats, and addresses the security
            concerns of all States - rich and poor, weak and strong. Particularly
            important is the [] insistence that todays threats to our security
            are all interconnected. We can no longer afford to see problems
            such as terrorism, or civil wars, or extreme poverty, in isolation.
            Our strategies must be comprehensive. Our institutions must overcome
            their narrow preoccupations and learn to work across the whole
            range of issues, in a concerted fashion.
          </p>
          <p xml:id="i-Dxofy4aE37eG1YLkir6hsf">
            Kofi Annan,
          </p>
          <p xml:id="i-9uB7doD8nigSwyM8veDeB9">
            Report of the High-level Panel on Threats, Challenges and Change,
            2004.
          </p>
          <head xml:id="i-XKd3Csi5y6cofuDbeBhWSR" type="h1">
            Positiv fred och mänsklig säkerhet
          </head>
          <p xml:id="i-6bbKBSX8tZntVUaJ8PKzRz">
            Det är i dag uppenbart att vi inte kan hota oss till säkerhet
            och att vi inte kan kriga oss till fred. Därför är upprustning
            inte bara oekonomiskt och en felprioritering utan en direkt kontraproduktiv
            väg till Miljöpartiets mål om positiv fred byggd på såväl rättvisa
            som stabilitet.
          </p>
          <p xml:id="i-RK7F4WUqpLdPAnxM6K4Vsz">
            Inget tyder på att det kommer att vara som förr även om försvarsmakterna
            runtom i världen har lite svårt att hänga med i dessa nya tankebanor.
            Inom internationella relationer har dock forskare de senaste 60
            åren fått vända upp och ned på allt som de tidigare visste. De
            gamla föreställningarna hade fungerat på kort sikt i mindre system
            där alla följde reglerna. Idag måste vi vara beredda på allt.
          </p>
          <p xml:id="i-MuccJmWdDHrryTn422UPF3">
            Vi menar att säkerhet måste ses i ett mycket bredare perspektiv.
            En bredare säkerhetspolitik beaktar de många olika potentiella
            direkta hoten med grund i begreppet positiv fred, dvs. att åtgärda
            själva problemet som utlöser konflikten eller hotet istället för
            negativ fred som inriktar sig på att sätta stopp (militärt) på
            konflikten. Vi vill se en säkerhetspolitik som sätter mänsklig
            säkerhet före territoriell säkerhet.
          </p>
          <head xml:id="i-WRyoCFUzFNJ2bXe5dVmEx5" type="h1">
            Framtida krig
          </head>
          <p xml:id="i-8QtXN9L9wof2Q767boXBYw">
            Dagens konflikter ser inte ut som de en gång gjorde. Det handlar
            inte längre om uppställda och uniformerade arméer som efter att
            officiellt ha förklarat krig inleder en kamp till döden om geopolitisk
            kontroll under diplomatins och krigets regler. Den sortens konflikter
            syns alltmer sällan. Större hot mot både stat och människor handlar
            istället om konflikter där mindre självklara aktörer som gerillarörelser,
            kriminella nätverk, krigsherrar, oppositionella frihetskämpar
            och terrorister drabbar samman med antingen stater själva, civilbefolkning
            eller andra liknande grupper.
          </p>
          <p xml:id="i-6dMkxnLcSb9GTitcow6nfw">
            Utan uniformer och utan ambitionen att lyda under krigets lagar
            attackeras främst civila, politiska och infrastrukturmässigt taktiska
            mål. Attackerna sker i en mindre skala jämfört med en militär
            strid mellan arméer, men med oförutsägbarhet och rädsla som verktyg
            får de större effekt. Målen är inte territoriella utan främst
            politiska eller ekonomiska.
          </p>
          <p xml:id="i-F5geWtapruuiYLjsgYswLA">
            Medlen är både olika dels i hur man skapar incitament för krig
            och dels i själva krigsmetoderna. I det förstnämnda har nationalismens
            roll ersatts av identitetspolitikens, som ofta byggs kring uppfattningar
            om religion, etnicitet eller lockelsen av pengar. I det senare
            handlar det istället för överlägsenhet i militär styrka om psykologisk
            styrka. Gruppvåldtäkter och andra symboliska handlingar används
            för att skrämma, sprida kaos eller psykologiskt avväpna fienden.
            Tekniken har också kommit att spela en avgörande roll, både genom
            möjligheterna till kommunikation i verksamheten och när det gäller
            att attackera infrastruktur. It-attacker mot system för infrastruktur
            eller medier för kommunikation har redan visat sig som del av
            de nya krigen.
          </p>
          <p xml:id="i-Fix635vENv2v7doZBwvPSn">
            Finansieringen kommer inte från skatter, utan i första hand från
            organiserad brottslighet som ofta är internationell. Varken mål,
            medel eller finansiering bryr sig om nationsgränser. Konflikterna
            kan därför sällan betraktas som traditionella inbördeskrig. De
            sprider sig lätt till närliggande områden och de engagerar aktörer
            över hela världen både i skapandet och i lösandet av dem. Problemen
            är globala och kräver ett globalt perspektiv för globala lösningar.
          </p>
          <p xml:id="i-WeVc9zkaoj3GkSHWwaWovh">
            Det är inte bara de nya krigen som hotar stater eller den mänskliga
            säkerheten. Också de bakomliggande grundorsakerna till konflikterna
            utgör på egen hand enorma hot i sig och ska ses som jämbördiga
            med de nya krigen. De bör inkluderas i en bredare och mer samstämmig
            säkerhetspolitik.
          </p>
          <head xml:id="i-91DkKN7KW2VbMUJ7PbQQvU" type="h1">
            Fattigdom
          </head>
          <p xml:id="i-YDhb29KG5YaopYPkd6hfiz">
            Fattigdom är en av de strukturella orättvisorna som förstärks
            av och förstärker förtryck och miljöförstöring. Fattigdomsrelaterade
            problem som svält, sjukdom och livsvillkor som bryter ned kroppen
            tar död på ca 18 miljoner människor om året, vilket motsvarar
            ungefär en tredjedel av världens alla dödsfall. Det är den överlägset
            största dödsorsaken och den orsakar en mängd andra förödande problem
            som i sin tur får dödliga konsekvenser. Fattigdomen hör i stor
            grad ihop med de orättvisa villkoren i den globala världsekonomin
            och den ojämlika fördelningen av resurser och tillgångar.
          </p>
          <p xml:id="i-8pgRxL3wNiaMvvCSUMY5mr">
            En bredare säkerhetspolitik måste se bekämpande av fattigdom
            som en viktig säkerhetspolitisk fråga. Varken Sverige eller omvärlden
            kan lämnas opåverkade eller oberörda av fattigdomens allvarliga
            konsekvenser.
          </p>
          <head xml:id="i-XwzPwkC1rH6R2K8bL96gmT" type="h1">
            Miljön och dess resurser förutsättningar för liv och möjlig källa
            till framtidens konflikter
          </head>
          <p xml:id="i-GWrBnUCdnJ6zsFkVTrGa3P">
            Den skadliga inverkan som människan har på miljön är inte bara
            en förstörelse av det egenvärde som liv i alla former har eller
            ett mänskligt kulturarv. Framförallt förstör den våra egna förutsättningar
            för ett gott liv.
          </p>
          <p xml:id="i-JF8ub4VqNJrmjikPCXWHH1">
            Klimatförändringarna är en av flera förödande konsekvenser av
            ett kortsiktigt och oansvarigt utvinnande av resurser. Det får
            till följd att isarna smälter och höjer vattennivåerna världen
            över, vilket i sin tur riskerar dränka stora tätbefolkade områden
            och rubba balansen i havsströmmar. En ny istid kan komma att utbreda
            sig i norra delarna av Europa.
          </p>
          <p xml:id="i-5D3Xn6mkYwkVFQSEXEuqwf">
            Torra områden blir torrare och områden med mycket regn får ännu
            mer. Det leder till erosion av jordmarker och ökenbildning å ena
            sidan och översvämningar, kaos och sjukdomar å andra sidan. Tillsammans
            med bortsmälta glaciärer som försvinner som källa för sötvatten
            gör det att världens matproduktion riskeras och svält kan följa.
            Som om inte det vore nog orsakar klimatförändringarna att vädret
            blir allt mer oförutsägbart, rubbar hela ekosystem och utrotar
            arter. Resursbristen och dessa försämrade livsförutsättningar
            utgör den ena, biologiska delen av hotet.
          </p>
          <p xml:id="i-SqJ5KLzaKNg83ywBnKwaFW">
            Den andra, politiska delen innebär att i takt med att resurserna
            blir mer knappa och förhållanden tuffare är det större sannolikhet
            att konflikter kan komma att uppstå mellan länder och grupper
            om det som finns kvar. Rent vatten och råvaror klarar ingen sig
            utan. Redan idag ser vi tecknen på att liknande miljö och resursmässiga
            krig och konflikter blommar upp i Asien. Mekongfloden är en av
            Asiens största floder och försörjer miljontals människor med dricksvatten
            och vatten för grödor. Men floden rinner genom sju olika länder,
            och när vattnet används till aggregering längre upp sinar tillförseln
            längre ned. Vems är egentligen vattnet?
          </p>
          <p xml:id="i-XGrvTiePGzmRbvyjNAKe3E">
            Kampen om den sista oljan kan på liknande sett också bli våldsam.
            Under Arktis istäcke ligger stora mängder olja som ännu inte kan
            utvinnas, men marken är omtvistad och många länder gör anspråk
            på den för att kunna få oljan.
          </p>
          <p xml:id="i-SYS9qu2yDE2a1JhGobY2Cc">
            En bredare säkerhetspolitik måste erkänna hoten mot vår miljö
            som vår tids stora utmaning och fundamentala hot, se klimatförändringarna
            både som ett hot i sig och en grundorsak till andra stora hot
            mot säkerheten och i enlighet med detta ges samma legitimitet
            och prioritet som andra klassiska nationella hot, om inte större.
            Minskningen av detta hot måste genomlöpa hela samhället och är
            inte en fråga för Försvarsmakten i första hand, som traditionellt
            varit landets säkerhetspolitiska garant. Den tidigare Försvarsberedningen
            menade också precis som vi att klimatpåverkan är det största hotet.
          </p>
          <head xml:id="i-EYrHRnD8f3HwF7pP2xsSyr" type="h1">
            Förtryck
          </head>
          <p xml:id="i-4wDmJQMHiwEbdUHamk7fJB">
            Förtryck är inte bara brottsligt, moraliskt fel eller ett hot
            mot den mänskliga säkerheten. Forskningen visar också att förtryck
            både i form av fysiskt våld och genom strukturella orättvisor
            och maktlöshet utgör en grogrund för extremism och terrorism,
            regionala konflikter och oroligheter i allmänhet. Därigenom är
            det också ur ett traditionellt statligt säkerhetsperspektiv ett
            hot.
          </p>
          <p xml:id="i-FVKYkt3zaBrxMAavzzj2t9">
            En bredare säkerhetspolitik inser att för att säkra den internationella
            freden måste förtryck erkännas både som ett hot i sig och en grundorsak
            till andra säkerhetsrelaterade problem. Det tvingar oss att agera
            och i alla lägen ta avstånd från och motverka förtryck, varhelst
            det uppstår.
          </p>
          <head xml:id="i-UJUTz6wLEUsB1XkMuAMFb1" type="h1">
            Terrorism och organiserad brottslighet
          </head>
          <p xml:id="i-NxbhDCAg5PVbjSMX6b5pWu">
            Terrorism är organiserat våld som manifesteras för en allmänhet
            i syfte att sprida rädsla för att uppnå politiska mål som kan
            vara både religiösa eller ideologiska. Den kan vara en del av
            så kallade nya krig eller konflikter, men också en startgnista
            till dem. Terrorism är på flera sätt ett hot mot den mänskliga
            säkerheten, men utöver detta är den framförallt ett hot mot öppenheten
            i samhället och demokratin. Den kan utövas både av grupper utanför
            makten och av staten mot det egna folket (så kallad statsterrorism).
          </p>
          <p xml:id="i-SpcD2sbCtn2ztV8SFAjbJu">
            Hittills har terrorism bekämpats med militära medel efter en
            klassisk säkerhetslogik som tillhör de gamla krigen. Detta har
            medfört måttliga framgångar. Sedan kriget mot terrorismen påbörjades
            har visserligen tusentals arresteringar av misstänkta terrorister
            gjorts. Detta har påståtts hindrat en mängd attacker som annars
            skulle ha skett, men trots detta verkar det om man ska tro underrättelsetjänsterna
            själva som att hotet bara blivit större och åtgärderna snarare
            gjort problemen värre genom att ha brustit i förståelsen av dem.
          </p>
          <p xml:id="i-SJDKCNGwG2U1wfascYcWBd">
            Med stöd av den gamla logiken om att en smal definition av den
            nationella säkerheten går före alla andra principer, har kampen
            mot terrorism i många länder skapat ett slags permanent undantagstillstånd
            där grova brott mot medborgerliga, demokratiska och mänskliga
            rättigheter tolereras. Det har skapat den paradoxala situationen
            att metoderna för skydd i stor utsträckning bidragit till precis
            det som man försökt bekämpa.
          </p>
          <p xml:id="i-6Qi1jQyXKb8yBffnNL9Dsb">
            Också den många gånger gränsöverskridande organiserade brottsligheten
            utgör ett hot mot människors säkerhet. Den illegala vapen-, människo-
            och narkotikahandeln utgör ett uppenbart hot mot säkerheten i
            många länder.
          </p>
          <p xml:id="i-G7cCUjzEJBvp9SpDUXFZrX">
            Terrorism och organiserad brottslighet utgör både direkt och
            indirekt ett allvarligt hot mot demokratin. En bredare säkerhetspolitik
            måste föra en konsekvent och konstruktiv kamp mot terrorism och
            organiserad brottslighet där man aldrig försöker skydda demokratin
            med odemokratiska metoder.
          </p>
          <head xml:id="i-PXnCda9UiY27LtZxSBd9WK" type="h1">
            Cyberhot
          </head>
          <p xml:id="i-4BfWY7FbMEGJzTN1Z91fvy">
            Cyberattacker är den nya tidens vapen och används av många stater.
            Det är den nya tidens krigföring. Hotet är alltså inte i första
            hand att ett militärt anfall sker av en främmande makt, utan att
            främmande makt troligtvis i första hand kommer att rikta in sig
            på vitala delar av vårt högteknologiska samhälle. En cyberattack
            mot Sverige skulle kunna slå ut vitala delar i vårt samhälle som
            banker, sjukhus, elnätet eller militära delar. Cyberhotet är alltså
            både militärt och civilt. Flera länder har utsatts för cyberattacker
            de senaste åren. Högteknologiska samhällen är mycket sårbara för
            eventuella cyberattacker.
          </p>
          <p xml:id="i-MMGPSVoJpDpMkvVZ6TcCmK">
            Sverige har under många år varit en ledande it-nation. För att
            klara morgondagens hot måste vi också bli betydligt bättre på
            it-säkerhet, eftersom ett modernt samhälle som Sverige också blir
            mycket sårbart när det utsätts för påfrestningar, som exempelvis
            kraftiga skyfall eller stränga vintrar. En bredare säkerhetspolitik
            måste för att säkra människors säkerhet också klara it-säkerheten.
          </p>
          <head xml:id="i-QabyKHPBu54cdVTE6Q5Ko" type="h1">
            Migration
          </head>
          <p xml:id="i-5tGLQeD2Ty9xBRBhDTJuqh">
            Människor har alltid migrerat i någon utsträckning, av en mängd
            olika orsaker. Framtidens stora utmaning är dock hur områden och
            länder ska klara av att ta emot den stora mängd migranter och
            flyktingar som på grund av olösta problem och globala utmaningar
            som nämnts ovan inte kan stanna i sina länder. Migration är inte
            bara en följd av människors vilja att bosätta sig i ett annat
            land för studier eller arbete. Det är till största delen en följd
            av krig och konflikter, förstörda livsvillkor, brist på resurser,
            förtryck och fattigdom.
          </p>
          <p xml:id="i-FJgWjpzVC9mzSSDpd6oTiH">
            En bredare säkerhetspolitik måste se att migrationen påverkas
            av förhållandena i världens länder och att vårt eget beteende
            ofta är det som förstör livsförutsättningarna för människor i
            andra länder. Säkerhetspolitiken måste beakta att om några av
            världens länder kollapsar totalt kommer det att leda till stora
            migrationsströmmar och att dessa måste hanteras på ett solidariskt,
            humant och rättssäkert sätt.
          </p>
          <p xml:id="i-418PNcdhTTa7qNBPWi3C5r">
            Vem som får bo var bygger på stater och dess medborgare. I en
            globaliserad värld ställer det till många problem. Inte minst
            i tider av konflikter, naturkatastrofer etcetera då solidaritet
            stater och människor emellan borde vara grunden för våra internationella
            relationer. Det enklaste sättet att komma ur den strikta nationalstatslogiken
            där den egna nationens säkerhet och bevarande av hälsa alltid
            går före andra staters och människors, är att tänka långsiktigt.
            I slutänden är vi alla direkt beroende av varandra, och det bästa
            sättet att skydda sig själv och andra är att samarbeta med varandra.
          </p>
          <head xml:id="i-SztRBYP6s7SuhCKRUiCURb" type="h1">
            Befolkningsökning
          </head>
          <p xml:id="i-sjcBW11PFK3M3GrquSrcc">
            Till ovan nämnda utmaningar adderas den exponentiellt växande
            befolkningen. I början av 1800-talet var vi en miljard människor
            på jorden. År 1960 var vi tre och idag är vi strax under sju.
            Enligt FN:s medelscenario beräknas vi bli omkring nio miljarder
            till sekelskiftet. Större delen av befolkningsökningen kommer
            att ske i fattiga områden.
          </p>
          <p xml:id="i-SJ42g7CjSrzoSzQfnUXa7L">
            En bredare säkerhetspolitik måste förhålla sig till befolkningsökningen
            och dess medföljande behov av ökad livsmedelsproduktion i ett
            läge där bristen på vatten i många fall är skriande. I Sveriges
            politik för global utveckling (PGU) stadgas att förhållningssättet
            i PGU:n ska genomsyra alla verksamheter. Med en säkerhetspolitik
            som utgår från PGU skulle miljarder kunna flyttas från den traditionella
            militärstrategiska synen på säkerhetspolitik till ett mer konkret
            och handfast arbete ute i världen för att förebygga konflikter,
            minska fattigdomen, främja demokrati och mänskliga rättigheter.
            Det bästa sättet att bekämpa en okontrollerat stor befolkningsökning
            är att satsa på utbildning för kvinnor.
          </p>
          <p xml:id="i-Rph2RrCh1ezk3WctCHD7vo">
            Alla ovan uppräknade områden är utmaningar för den mänskliga
            säkerheten och utgör stora problem för alla stater nu och i framtiden.
            De måste lösas med global hållbar utveckling i alla tre dimensioner,
            dvs. global hållbar ekonomisk, ekologisk och social utveckling.
            Detta kan bara ske genom internationellt samarbete och genom de
            internationella organen.
          </p>
          <p xml:id="i-5JvbvscLReWLoUN89aLyvQ">
            Sveriges utrikespolitiska röst är diffus. EU:s gemensamma utrikes-
            och säkerhetspolitik hindrar oss inte från att vara konstruktiva
            och snabba i att deklarera den svenska hållningen i utrikespolitiska
            frågor. Det finns ingen motsättning mellan detta och att instämma
            i den europeiska rösten. Genom att tala öppnare påverkar vi dels
            den, dels världssamfundets diskussion.
          </p>
          <p xml:id="i-Gn55Y1CyQ4SBmFWBADqAuF">
            Vi menar att för Sverige är det viktigt att vara en tydlig röst
            både i EU och utanför, att satsa på, fullt ut använda och vara
            del i reformeringen av FN.
          </p>
          <head xml:id="i-V86xHcDs6CscHSYGsn2BRb" type="h1">
            Framtidens utmaning
          </head>
          <p xml:id="i-8LbL6eyRkBUHpokW3x7ZX8">
            I framtiden måste vi vara beredda på allt. Inget säger att vi
            redan upptäckt vad allt detta är. Diskussionen bör därför hållas
            levande. Den tidigare Försvarsberedningen har lagts ned. En ny
            kommer att uppstå. Vi menade att den borde ha återuppstått i ny
            skepnad. Istället för försvarsberedning ville vi se en parlamentariskt
            tillsatt säkerhetsberedning. Att kalla en beredning som ägnar
            sig åt säkerhetspolitik för försvarsberedning leder tankarna fel.
            Vi ser dock hellre en ny försvarsberedning än ingen alls.
          </p>
        </div>
        <div xml:id="i-GNCfUdDzSkK5Z3zmqjzimg" type="motSignatures">
          <list xml:id="i-SbCkbVjc8d7MTqqpT7PNCy">
            <item xml:id="i-56i3X6weFK9EVdeGzWYFo2">
              Bodil Ceballos (MP)
            </item>
            <item xml:id="i-NuQUXsr15wTSF6qxzaAEm7">
              Peter Rådberg (MP)
            </item>
            <item xml:id="i-S4iQjkaTEJWt4DMic3kiWw">
              Valter Mutt (MP)
            </item>
            <item xml:id="i-CA1vu3i9uD5dMwZUTmiqMQ">
              Mehmet Kaplan (MP)
            </item>
            <item xml:id="i-Wd3QwiNXpDK4S1iCW1kJgS">
              Stina Bergström (MP)
            </item>
            <item xml:id="i-GvRBRkRG5wdyHUGoBtKm2X">
              Jonas Eriksson (MP)
            </item>
            <item xml:id="i-5BYqdk6EEveKJaL6srcgq5">
              Lotta Hedström (MP)
            </item>
            <item xml:id="i-JUhBiLdy82VdiVGam86FdT">
              Annika Lillemets (MP)
            </item>
            <item xml:id="i-SEr4pvmoHUvNnwZrd69ah6">
              Maria Ferm (MP)
            </item>
            <item xml:id="i-47ptT7RYSxC1tT2CeWsDYQ">
              Lise Nordin (MP)
            </item>
          </list>
        </div>
      </div>
    </body>
  </text>
</TEI>
