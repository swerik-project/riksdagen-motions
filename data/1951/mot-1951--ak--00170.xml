<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__ak__170/mot_1951__ak__170-001.pdf"/>
      <fw xml:id="i-5VfNrf2xEbPuYssc1rrk6v">
        Motioner i Andra kammaren, nr 170. 9
      </fw>
      <div type="motHeader" xml:id="i-TxS9mbasngVHiASdf6Y9Tf">
        <div type="motTitle" xml:id="i-GrQXyDTLzQig9C3NC1HSLi"/>
        <div type="motSubmissionInfo" xml:id="i-GtB1ats2piZV8CuD1ZF2nt"/>
      </div>
      <div type="motBody" xml:id="i-UsCx7yrnaX9oTPtDYr3yUo">
        <div xml:id="i-VwxeWLUjewpboVWkgvgH1i">
          <p xml:id="i-77oivuDPNVrW7f1C1mmLtD">
            Nr 170.
          </p>
          <p xml:id="i-4BLCUHDWGmgWyYGZe1F7B4">
            Av herr Wedén m. fl., om framläggande av förslag om en tioårsplan
            för upprustning av eftersatta sociala vårdområden.
          </p>
          <p xml:id="i-Kx4Z6xLN6iDfSoNB52RJ25">
            Allmän enighet råder om att de svenska statsmakterna i nuvarande
            läge måste i alldeles särskild grad beakta sparsamhetskravet.
            Ingen huvuddel av det allmännas verksamhet kan därvid principiellt
            undantagas. När det gäl- ler det socialpolitiska fältet, som helhet
            betraktat, äro vi emellertid av den uppfattningen, att det statsfinansiella
            läge, som statsverkspropositionen visar, icke kan motivera åtgärder,
            som skulle leda till en genomsnittlig nedpressning av den sociala
            nivå vi uppnått. Däremot är det säkerligen möj- ligt, att genom
            förenklings- och rationaliseringsåtgärder beträffande admi- nistrativa
            organ och metoder, som användas för att verkställa de sociala
            åtgärderna, uppnå icke oväsentliga besparingar, utan att någon
            sådan ned- pressning inträffar. Om än således vår sociala utvecklingsgrad
            som helhet betraktad är hög och utsikterna att bibehålla densamma
            icke behöva bedömas pessimistiskt, vilja vi med skärpa, liksom
            skett i tidigare sammanhang, framhålla, att inom det sociala fältet
            finnas områden, som måste betecknas som i hög grad eftersatta
            och som, så långt ifrån att vara representativa för ett socialt
            mönstersamhälle, i stället framstå som mycket mörka inslag i bilden.
            De avsnitt som här framför allt träda i förgrunden äro följande:
            1. Sinnessjukvården. Denna har under flera år haft att kämpa mot
            en kris av synnerligen allvarlig art. »Många sinnessjuka, som
            med de behand- lingsmetoder, vilka numera stå till buds, skulle
            ha kunnat återskänkas hälsa och arbetsförmåga, drabbas i stället
            av livslång invaliditet på grund av att de icke i tid kunna komma
            under behandling», säger sålunda inrikesmi- nistern i proposition
            nr 113 till 1950 års riksdag. Sinnessjukvårdsbered- ningen har
            uttalat, att ett svenskt sinnessjukhus i dag i fråga om byggna-
            dernas utformning och utrustning saknar — med ett fåtal undantag
            — de primära förutsättningar, som måste finnas för att man skall
            kunna nå ett gott resultat av och därigenom också vinna förtroende
            utåt för sinnessjuk- vården. Att bristen på personal inom detta
            område fortfarande är alarme- rande behöver icke särskilt understrykas.
            2. Vården av den missanpassade ungdomen. Vi vilja här peka på
            att tidigare fattade principbeslut beträffande den psykiska barna-
            och ung- domsvården, t. ex. upprättandet av centrala rådgivningsbyråer
            för uppfost- ringsfrågor inom olika landstingsområden och större
            städer, icke annat än i ringa utsträckning fullföljts. En redan
            i de åldersstadier, varom här är fråga, insalt psykisk vård, skulle
            emellertid sannolikt kunna göras effek-
          </p>
          <pb facs="riksdagen-motions-pdf/data/1951/mot_1951__ak__170/mot_1951__ak__170-002.pdf"/>
          <fw xml:id="i-W48ruRRgAGpANEyff71BSJ">
            10 Motioner i Andra kammaren, nr 110.
          </fw>
          <p xml:id="i-9NcqCBHhoMJysJBqNEAQrj">
            tivare och mera framgångsrik samt för samhället i längden billigare
            än åtgärder som måste vidtagas vid senare tidpunkter i de ungas
            liv, då de mera stelnat i missanpassade former. Det är också klart,
            att de nya formerna för villkorlig dom, intagning på ungdomsvårdsskolor
            eller ungdomsfängelser icke givit de resultat som väntats. Orsakerna
            äro bland andra brister i skyddskonsulentorganisationen och tillgången
            på moderna vårdanstalter. Över hälften av ungdomsfängelse- klientelet
            torde alltjämt vistas på de gamla kronohäktena i Ystad, Uppsala
            och Nyköping. Vi hälsa med tillfredsställelse planerna på en ny
            ungdoms- anstalt, som framläggas i årets statsverksproposition,
            men uppenbart är att ytterligare åtgärder måste till, icke minst
            för att underlätta eftervården och möjligheterna att på ett tillfredsställande
            sätt återinsätta ungdoms- fängelseklientelet och ungdomsvårdsskolornas
            elever i normalt förvärvs- arbete. 3. Fångvården. Även här gäller,
            att de beslutade lagarna om en huma- nare straffverkställighet
            icke motsvarat förväntningarna, främst på grund av i betydande
            utsträckning bristfälliga fångvårdslokaler och den omstän- digheten,
            att fångvårdspersonalen icke erhållit en utbildning, som står
            i överensstämmelse med de nya straffverkställighetsformerna. En
            genomgri- pande förbättring på längre sikt i dessa båda avseenden
            måste eftersträvas för att de nya lagarna skola kunna tillämpas
            i enlighet med sin anda och därigenom leda till gagn för samhället.
            4. Alkoholistvården. De metoder, som för närvarande tillämpas
            för vård av alkoholister fylla i många avseenden icke de krav,
            som böra ställas på en modern alkoholistvård. även om forskningen
            på detta område väl ännu ej hunnit fram till några allmänt accepterade
            nya lösningar har den ändå nått resultat, som icke på ett tillfredsställande
            sätt kunna utnyttjas med nu till buds stående resurser. Utan att
            alls vilja bestrida, att även i fråga om ovannämnda vårdområden
            något kan stå att vinna genom administrativa rationaliseringsåtgärder,
            vilja vi hävda, att dessa områden, måhända tillsammans med ett
            eller annat ytterligare, måste anses befinna sig i en undantagsställning.
            Problemet för dessa är ju i ännu mycket högre grad än för övriga
            socialvårdsområden icke blott att bibehålla utan att förbättra
            det nuvarande tillståndet. Sam- tidigt föreligger enligt vår mening
            risker för ait det statsfinansiella lägets åtstramning kan medföra,
            att eftersläpningen på dessa områden bibehålles och att missförhållandena
            i betydande utsträckning kunna bli bestående eller rent av på
            några punkter ytterligare förvärras. Statsmakterna kunna enligt
            vår mening icke taga några sådana risker. Besparingsaktioner,
            som för här diskuterade vårdområden medföra dylika, måste avvisas.
            Det bör uppmärksammas, att de utvidgningar av kostnads- ramen
            för t. ex. sinnessjukvården, som de senaste åren skett, nästan
            ute-
          </p>
          <pb facs="riksdagen-motions-pdf/data/1951/mot_1951__ak__170/mot_1951__ak__170-003.pdf"/>
          <fw xml:id="i-TKRbaTizYbKA9NNJWNBe7t">
            Motioner i Andra kammaren, nr 170. 11
          </fw>
          <p xml:id="i-D1dv2buh9wgAGmYtVZokG2">
            slutande gått till mycket välbehövliga förbättringar i avlöningsvillkoren
            för vissa personalkategorier, vilket i någon mån på längre sikt
            kan motverka bristen på läkare och vårdpersonal. I övrigt har
            någon förbättring av vård- förhållandena för de sinnessjuka icke
            inträffat under senare år. I stället ha dessa förhållanden i betydande
            utsträckning försämrats. Liknande, ehuru icke av fullt samma alarmerande
            karaktär, har utvecklingen varit även på övriga här angivna vårdområden.
            De stå inför hotet av en avhumanisering, som i vissa avseenden
            redan börjat. Denna utveckling kan icke få fortgå. Rådande missförhållanden
            kunna icke ytterligare få förvärras. Tvärtom torde det vara nödvändigt,
            att stats- makterna med större energi och allvar överväga hur
            det skall vara möjligt att, trots det pressade ekonomiska läget,
            genomföra väsentliga förbättringar inom dessa vårdområden, förbättringar
            som genom verkställda utredningar redan äro i viss mån förberedda.
            Att detta icke kan ske så snabbt, som i och för sig önskvärt vore,
            är tyvärr tydligt. Desto angelägnare är det, att ett noggrant
            planeringsarbete kommer till stånd, för att klarlägga möjligheterna
            att även under mindre gynnsamma statsfinansiella förhållanden
            etappvis under t. ex. en tioårsperiod föra upp dessa avsnitt av
            socialvården i nivå med övriga. Vi skulle anse det värdefullt,
            om en tioårsplan för de eftersatta vårdområdenas upprustning under
            nästa år kunde föreläggas riksdagen. Denna plan bör även innefatta
            en avvägning av angelägenhetsgraden hos behoven, dels de olika
            vårdområdena emellan och dels inom varje vårdom- råde för sig.
            även om det ekonomiska läget framdeles kan komma att upp- visa
            så stora variationer att modifikationer i en sådan plan bli motiverade;
            är det likväl av värde att göra en avvägning av här skisserat
            slag liksom att kunna registrera de avvikelser från planen, som
            kunna komma att ifråga- sättas. Med hänvisning till vad som ovan
            anförts föreslå vi därför,
          </p>
          <p xml:id="i-Lgb6xy7cMKyyHLhbtYFTf4">
            att riksdagen må i skrivelse till Kungl. Maj:t begära, att Kungl.
            Maj:t för 1952 års riksdag måtte med ledning av redan gjorda utredningar
            och eventuellt erforderliga ytterli- gare sådana framlägga förslag
            om en tioårsplan för upprust- ning av eftersatta vårdområden i
            enlighet med i motionen angivna synpunkter.
          </p>
          <p xml:id="i-W2fVepQEMBwYNA2ddwiP9x">
            Stockholm den 25 januari 1951. Sven Wedén.
          </p>
          <p xml:id="i-QSxAKc4X88QimkJTeZJZaQ">
            Manne Ståhl. Helga Sjöstrand. Folke Nihlfors.
          </p>
        </div>
      </div>
    </body>
  </text>
</TEI>
