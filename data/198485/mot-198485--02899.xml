<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02899">
  <teiHeader>
    <fileDesc>
      <titleStmt>
        <title>Program mot luftföroreningar och försurning (prop. 1984/85:127) Inledning</title>
        <author>Bengt Westerberg m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Program mot luftföroreningar och försurning (prop. 1984/85:127) Inledning</title>
          <idno type="rdwebb">G8022899</idno>
          <rs type="number">2899</rs>
          <ref type="dokument_url_text">http://data.riksdagen.se/dokument/G8022899/text</ref>
          <ref type="dokument_url_html">http://data.riksdagen.se/dokument/G8022899</ref>
          <ref type="dokumentstatus_url_xml">http://data.riksdagen.se/dokumentstatus/G8022899</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MYV5TtBU5tQGwqDu4dq25s</idno>
            <name>BENGT WESTERBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NWjcGTLPrVzhsv5pBHnJbA</idno>
            <name>JÖRGEN ULLENHAG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>KERSTIN EKMAN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-788GHtzSVWps3NNq8zFMiq</idno>
            <name>INGEMAR ELIASSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-67kiTFbXU3qDiVNVin2wTU</idno>
            <name>BJÖRN MOLIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-428Hjmwgi7AWPWkBr4Pecy</idno>
            <name>LARS ERNESTAM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4PyaDJPmac7CzDAbzCYGZ1" type="signed"/>
        <correspContext corresp="i-4PyaDJPmac7CzDAbzCYGZ1">
          <note type="signatory" corresp="i-MYV5TtBU5tQGwqDu4dq25s"/>
          <note type="signatory" corresp="i-NWjcGTLPrVzhsv5pBHnJbA"/>
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-788GHtzSVWps3NNq8zFMiq"/>
          <note type="signatory" corresp="i-67kiTFbXU3qDiVNVin2wTU"/>
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-428Hjmwgi7AWPWkBr4Pecy"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2899/mot_198485__2899-001.pdf"/>
      <fw xml:id="i-TJfipNnWyDG32cfXNL5K4i">
        Motion 1984/85:2899
      </fw>
      <div xml:id="i-bmUCJFETQBFmK6eCLj2K8" type="motHeader">
        <div xml:id="i-PFP1qBMgaRhMrotM6FuTDt" type="motTitle"/>
        <div xml:id="i-EnCiCZTwF3m9mXdrSoELRo" type="motSubmissionInfo"/>
      </div>
      <div xml:id="i-UNjNupQqmwYvKkkF2aSX8h" type="motBody">
        <div xml:id="i-Casf3G7n9NNMVe77cdst5r">
          <p xml:id="i-5Jgpm2wTvfx8gaeFZPRNym">
            12
          </p>
          <p xml:id="i-TzPh1PtprnY1SmNnEE5ebE">
            Bengt Westerberg m. fl. Program mot luftföroreningar och försurning
            (prop. 1984/85:127)
          </p>
          <p xml:id="i-QLEQfqeJjPKEWKh4N8AM7j">
            Inledning
          </p>
          <p xml:id="i-E1WLRW8BbR3JhLwFgDpLRq">
            Försurningen och de luftföroreningar som bl. a. ger upphov till
            denna är vårt för närvarande kanske allvarligaste miljöproblem.
            Trots betydande miljöskyddsinsatser på bred front under en följd
            av år har problemet bara förvärrats i vårt land — främst beroende
            på långväga transport av luftförore- ningar från utländska källor.
            Problemets allvar och karaktär motiverar en samlad kraftinsats
            av det slag propositionen söker ge sken av att vara. Vi ställer
            oss bakom den allmänna uppläggningen av propositionen, dess bakgrunds-
            och problembeskrivning, dess avgränsning av insatsområden etc.,
            men vi anser den vara otillräcklig på väsentliga punkter när det
            gäller förslagen till åtgärder. I vissa delar är propositionen
            mer bakåt- än framåtblickande och lägger tyngdpunkten på allt
            som har gjorts under senare år — till väsentlig del under den
            period socialdemokraterna inte innehade regeringsmakten. På andra
            punkter är förslagen så luddiga och urvattnade att de inte kommer
            att ge upphov till de intensifierade insatser som är nödvändiga
            för att avvärja det akuta hot försurningen utgör. Bl. a. gäller
            det att ge tydliga signaler till alla aktörer inom industrier,
            myndigheter m. fl. som kan påverka luftförorenings- och försurningssituationen,
            signaler som klar- lägger att nu måste en kraftsamling ske och
            regeringen tänker gå i spetsen för den. Folkpartiets förslag syftar
            främst till att snabbare än vad som föreslås i propositionen minska
            de svenska utsläppen av svavel- och kväveföreningar. Visserligen
            har merparten av de föroreningar, särskilt svavel, som faller
            ned över vårt land, utländskt ursprung, men fortfarande är våra
            egna utsläpp av stor betydelse för bl. a. den lokala föroreningssituationen.
            Därtill kommer att våra möjligheter att få kostsamma reningsåtgärder
            till stånd i andra länder i hög grad är beroende av vår vilja
            att även fortsättningsvis gå i spetsen när det gäller minskade
            utsläpp. Vi vill också framhålla att situationen förvärras för
            varje år och att inslaget av eller risken för allvarliga bestående
            skador snabbt ökar.
          </p>
          <p xml:id="i-2iKEm2FXzqFvdKvtLz7QZ1">
            Internationellt samarbete
          </p>
          <p xml:id="i-AqECf8FU13xRa4R1ujaBFw">
            Propositionen framhåller nödvändigheten av ett intensifierat
            internatio- nellt samarbete för att avväga hoten från de gränsöverskridande
            luftförore- ningarna. Vi delar helt denna uppfattning men menar
            att propositionen ensidigt betonar samarbetet med de västeuropeiska
            länderna och glömmer
          </p>
          <pb facs="riksdagen-motions-pdf/data/198485/mot_198485__2899/mot_198485__2899-002.pdf"/>
          <fw xml:id="i-8od3sTyjUjHqECmCvCKa3y">
            Mot. 1984/85:2899 13
          </fw>
          <p xml:id="i-JphdRsLcgwjJmJsXVf6Hj3">
            bort att betydande föroreningsmängder kommer från Östeuropa.
            De bilate- rala miljövårdsavtal mellan Sverige och ett antal östeuropeiska
            länder, som socialdemokraterna i opposition gärna hänvisade till,
            har visat sig vara helt verkningslösa i sammanhanget. Därför är
            det nödvändigt med intensifierade ansträngningar för att förmå
            dessa länder att minska sina utsläpp, genom direkta regeringskontakter
            och inom ramen för ECE-konventionen om långväga gränsöverskridande
            luftföroreningar. Vi vill vidare framhålla det anmärkningsvärda
            i den totalt avvisande hållning till åtgärder för att minska luftföroreningarna
            som Storbritanniens regering intar. I enlighet med det initiativ
            folkpartiet redan tagit i riksdagen anser vi att Sverige måste
            öka ansträngningarna att påverka den brittiska regeringen och
            parlamentet. På följande punkter anser vi att propositionens ambitionsnivå
            måste höjas.
          </p>
          <p xml:id="i-KmobiBushLDjysSpKfGNHJ">
            Sänk svavelhalten i oljan
          </p>
          <p xml:id="i-4E2EdcZfMuwamKdjgAECW2">
            På följande punkter anser vi att propositionens förslag måste
            skärpas. Högsta tillåtna svavelhalt i tjock eldningsolja bör snarast
            möjligt sänkas från 1 till 0,5 96. Därmed skulle svaveldioxidutsläppen
            minska med ca 20 000 ton per år. Sänkningen kan ske genom att
            vi bl. a. går över till att använda huvudsakligen lågsvavlig Nordsjöolja
            (utan att blanda den med högsvavlig Mellanösternolja som nu sker)
            under den tid det tar att bygga ut erforderlig avsvavlingskapacitet
            i de svenska raffinaderierna. Högsta tillåtna svavelhalt i tunn
            eldningsolja bör snarast möjligt sänkas från 0,3 till 0,15 26.
            Därmed skulle svaveldioxidutsläppen minska med ca 10 000 ton per
            år. Sänkningen kan ske genom att vi bl. a. tar i anspråk icke
            utnyttjad avsvavlingskapacitet i raffinaderier som byggts för
            högsvavlig Mellanösternolja men nu i allt större utsträckning
            försörjs med lågsvavlig Nordsjöolja. Förslaget att industriutsläppen
            av svaveldioxid skall halveras under en tioårsperiod bör ges formen
            av ett betydligt mer kraftfullt och definitivt riksdagsuttalande
            så att ingen tvekan råder om att halveringen ovillkorligen skall
            genomföras.
          </p>
          <p xml:id="i-Fe2roaDWzDGgxWx68QRd43">
            Sänk skatten på blyfri bensin
          </p>
          <p xml:id="i-5CzQm6ux45tFSqKXq2AENu">
            Förslaget att introducera blyfri bensin kan vi ansluta oss till
            utom på två punkter. För att ge incitament till största möjliga
            användning av denna bensin bör dess bensinskatt vara 20 öre per
            liter lägre än den för blyad bensin i enlighet med naturvårdsverkets
            förslag.
          </p>
          <p xml:id="i-6fKtut2iWC6ZazCMLuFNtp">
            Dessutom måste blyfri bensin tillhandahållas vid samtliga bensinstationer
            i landet, med undantag av stationer med enbart en pump, fr. o.
            m. den 1 juli 1986. Vi bedömer detta vara tekniskt genomförbart.
          </p>
          <pb facs="riksdagen-motions-pdf/data/198485/mot_198485__2899/mot_198485__2899-003.pdf"/>
          <fw xml:id="i-WwzLKWiG4rKXzC7o6KL7KY">
            Mot. 1984/85:2899 14
          </fw>
          <p xml:id="i-ABiFrMRBYd7srJXgD8wecU">
            Kräv katalytisk avgasrening fr. o. m. 1987
          </p>
          <p xml:id="i-Wstf2CqTcfGaFaPrRtNGQk">
            I fråga om katalytisk avgasrening anser vi att sådan bör kunna
            införas två år tidigare än vad som föreslås i propositionen, alltså
            fr.o.m. 1987 års bilmodeller eller vid den tidigaste tidpunkt
            detta är tekniskt genomförbart. De i propositionen föreslagna
            besluten om att införa katalytisk avgasre- ning avses samordnas
            med motsvarande beslut i Förbundsrepubliken Tysk- land m. fl.
            länder. Tidsplanen förutsätter därför att klartecken ges från
            EG. Med tanke på den oenighet som tycks råda inom denna organisation
            i avgasfrågan, måste en uppenbar risk finnas för att frågan förhalas
            och skjuts framåt i tiden. Med den i propositionen föreslagna
            samordningen med Västtyskland m. fl. länder skulle därmed så också
            ske i vårt land, vilket enligt vår mening skulle vara mycket olyckligt.
            Därför anser vi att Sverige — om en i och för sig eftersträvansvärd
            internationell samordning förutsätter att den föreslagna tidsplanen
            överges — måste fatta sitt eget beslut om avgasrening, så som
            Schweiz redan har gjort. Avgasproblemets allvar och karaktär gör
            ett sådant beslut i hög grad motiverat. De handelspolitiska invändningar,
            som kan finnas, anser vi uppvägs av fördelarna från miljövårdssynpunkt.
            Dessutom skulle ett snabbt svenskt beslut verka pådrivande på
            EG och stödja de länder inom organisationen som verkar för att
            katalytisk avgasre- ning införs snarast möjligt. När det gäller
            dieseldrivna fordon är propositionens förslag mycket vaga och
            innebär huvudsakligen ett förord för fortsatt internationellt
            samarbete samt forsknings- och utvecklingsarbete. Därutöver bör
            riksdagen klart uttala sig för att de strängaste amerikanska normerna
            (de s. k. kaliforniska) införs inom en femårsperiod, och frågan
            om hur detta lämpligast sker bör utredas snarast möjligt.
          </p>
          <p xml:id="i-QZ1fYJqiApQoeLL8wbFQmo">
            Jord- och skogsbruket
          </p>
          <p xml:id="i-Lc1sN4aVAaiZLzXVgPiX24">
            Jord- och skogsbrukets betydelse för försurningen behandlas i
            propositio- nen men inga konkreta förslag lämnas. Hänvisning sker
            i stället till olika myndigheters ansvar, pågående arbeten och
            utredningar m. m. På flertalet punkter har vi inga invändningar
            mot detta, men vi vill framhålla faran av att i miljöpolitiken
            alltid vänta med åtgärder tills ett fullständigt kunskapsunder-
            lag finns. För att undvika svåra, irreversibla miljöskador är
            det ibland nödvändigt att agera redan på grundval av misstankar
            och sannolikhetskalky- ler. I de fall de insatta åtgärderna inte
            riskerar att ge upphov till problem bör detta vara ett normalt
            handlingssätt. Det här förda resonemanget kan i första hand appliceras
            på frågan om trädslagsval i skogsbruket. För närvarande pågår
            en snabb minskning av andelen löv- och blandbestånd i den svenska
            skogen. Det sätt, på vilket skogsvårdslagen tillämpas, och de
            statsbidrag, som utgår till s.k. 5:3- bestånd, verkar i hög grad
            i riktning mot en minskning av andelen löv- och
          </p>
          <pb facs="riksdagen-motions-pdf/data/198485/mot_198485__2899/mot_198485__2899-004.pdf"/>
          <fw xml:id="i-QLbF8TGhp5JWh3AE2kdD6N">
            Mot. 1984/85:2899 15
          </fw>
          <p xml:id="i-Ub6PccZYvZhRrGqJKfWeYD">
            blandbestånd i den svenska skogen. Även om frågan inte är helt
            utredd, finns många tecken på att lövträd är mindre känsliga för
            och ökar ett skogsbes- tånds motståndskraft mot luftföroreningar
            och försurning. En uppbromsning av den pågående minskningen av
            andelen löv- och blandbestånd i den svenska skogen kan inte ge
            upphov till några irreversibla skador eller problem. Därför bör
            riksdagen uttala sig för en sådan uppbromsning, bl. a. genom att
            statsbidrag inte bör utgå till avveckling av 5:3-skogar med dominans
            av lövträd. Som en följd därav bör det anslag, ur vilket statsbidrag
            till sådana åtgärder utgår, kunna minska med 50 milj. kr. för
            budgetåret 1985/86.
          </p>
          <p xml:id="i-ASSy5m9NShDUUZaZJae758">
            Samlad långsiktig forskning
          </p>
          <p xml:id="i-SE4wo7ghy54LxgV2VfhR1Q">
            En ökad satsning på inventering, monitoring och forskning om
            luftförore- ningar och skogsskador är ett viktigt inslag i propositionen.
            Vi vill dock ytterligare framhålla vikten av en satsning på forskning
            om skogsskador. Skogsskadeproblematiken är ytterst komplex. För
            en tillfredsställande förståelse på lång sikt menar vi att det
            behövs en samlad långsiktig forskningsinsats. Forskningen måste
            omfatta inte bara mätningar av olika former av luftföroreningar
            utan också en experimentell verksamhet som behandlar luftföroreningarnas
            samspel med de naturgivna faktorerna som väder (klimat), mark
            och växternas biologiska egenskaper. Skogens föränd- rade näringshushållning
            måste beaktas liksom också förekomsten av giftiga metaller i marken.
            Grundläggande blir att beakta de faktorer som påverkar trädens
            vitalitet, dvs. förmåga att kunna motstå luftföroreningar och
            extrema vädersituationer. En sådan långsiktig kunskap är också
            nödvändig för att man skall kunna bedöma samspelet i naturen mellan
            yttre påverkan, svavelutsläpp m. m. samt naturens toleransförmåga
            och anpassningsmeka- nismer. Sveriges lantbruksuniversitet, SLU,
            har utarbetat ett samlat program för forskning om luftföroreningars
            effekter på skog — Effects of air pollution on forest land — outline
            for a research programme. I programmet beaktas även hotet mot
            jordbruksgrödorna. SLU har också vid omfördelning av egna resurser
            givit ämnesområdet hög prioritet. Mot bakgrund av att kortsiktiga
            insatser inte ger en tillräcklig bas för att belysa orsakssammanhangen
            för skogsskador finner vi det nödvändigt att utnyttja de resurser
            som redan finns i form av specialister, försök och apparatur vid
            SLU för långsiktig skogsforskning och till denna anknuten åtgärdsforskning
            (kalkning och gödsling). Vi vill framhålla att den kompe- tens
            inom främst områdena växtfysiologi, växtnäringslära, markbiologi,
            marklära och skogsproduktion liksom också entomologi och patologi
            som finns vid SLU är nödvändiga element i skogsskadeforskningen.
            Det är därför angeläget att resurser tillförs dessa ämnesområden
            för att en ytterligare forskning skall komma till stånd. Endast
            med en sådan helhetssyn finns
          </p>
          <pb facs="riksdagen-motions-pdf/data/198485/mot_198485__2899/mot_198485__2899-005.pdf"/>
          <fw xml:id="i-5kw1QScdQzvVQ7CDnTreG8">
            Mot. 1984/85:2899 16
          </fw>
          <p xml:id="i-3khHFR4uNnaRBCi3dJRJhR">
            möjlighet att svara mot de krav som ställs på omedelbara insatser
            och långsiktig kompetensuppbyggnad enligt Aktionsplanen mot luftföroreningar
            och försurning och SLU:s långsiktiga forskningsprogram. Som framgår
            av SLU:s forskningsprogram är i dag 83 20 av den forskning som
            universitetet bedriver inom luftföroreningsområdet finansierad
            av externa medel, i första hand från statens naturvårdsverk, SNV.
            En ökad finansiering av sådan grundläggande forskning vid SLU
            över SNV:s anslag kommer att medföra att den redan i dag alltför
            stora andelen externfinan- siering inom detta område ytterligare
            ökar. Vi anser att den grundläggande kompetensuppbyggnaden inom
            området effekter av luftföroreningar på skog bör förstärkas genom
            att SLU —i enlighet med det forskningsprogram som utarbetats —
            anvisas 3,4 milj. kr. för budgetåret 1985/86 för en samlad insats
            inriktad på skogsskadornas orsaker.
          </p>
          <p xml:id="i-R2GByTPAuxjvgVSgwhJMGJ">
            Hemställan
          </p>
          <p xml:id="i-JLNBEmudiyrNF89YAV6dUC">
            I anledning av vad ovan anförts hemställs 1. att riksdagen som
            sin mening ger regeringen till känna vad som i motionen anförs
            beträffande åtgärder för att förmå de östeuropeis- ka länderna
            att minska sina utsläpp av luftföroreningar med effekter i vårt
            land, 2. att riksdagen hos regeringen begär förslag om sänkning
            av högsta tillåtna svavelhalt i tjock eldningsolja till 0,5 90
            fr.o.m. den tidigaste tidpunkt detta är tekniskt möjligt, 3. att
            riksdagen hos regeringen begär förslag om sänkning av högsta tillåtna
            svavelhalt i tunn eldningsolja till 0,15 96 fr.o.m. den tidigaste
            tidpunkt detta är tekniskt möjligt, 4, att riksdagen som sin mening
            ger regeringen till känna vad som i motionen anförs beträffande
            minskade industriutsläpp av svavel- dioxid, 5.att riksdagen hos
            regeringen begär förslag om nedsättning av bensinskatten för blyfri
            bensin med 20 öre per liter, 6. att riksdagen som sin mening ger
            regeringen till känna vad som i motionen anförs beträffande tidpunkten
            för introduktion av blyfri bensin, 7. att riksdagen hos regeringen
            begär förslag om ändrad lagstiftning innebärande att obligatorisk
            katalytisk avgasrening införs fr. o. m. 1987 års bilmodeller eller
            vid den tidigaste tidpunkt detta är tekniskt genomförbart, 8.
            att riksdagen som sin mening ger regeringen till känna vad som
            i motionen anförs beträffande införandet av kaliforniska avgasnor-
            mer för dieseldrivna fordon, 9. att riksdagen beslutar om ett
            med 50 milj. kr. för budgetåret 1985/86 minskat anslag för de
            s.k. 5:3-skogarna,
          </p>
          <pb facs="riksdagen-motions-pdf/data/198485/mot_198485__2899/mot_198485__2899-006.pdf"/>
          <fw xml:id="i-K6Rt1aNc6AomU42UNMWapJ">
            Mot. 1984/85:2899 17
          </fw>
          <p xml:id="i-BooDJgCrc7zx32WkFWBWtk">
            10. att riksdagen som sin mening ger regeringen till känna vad
            som i motionen anförs beträffande statsbidrag för avveckling av
            löv- trädsdominerade s.k. 5:3-bestånd, 11. att riksdagen beslutar
            om en ökning i förhållande till propositio- nens förslag av anslaget
            för åtgärder mot försurningar med 3,4 milj. kr. för en samlad
            forskningsinsats inriktad på skogsskadornas orsaker.
          </p>
          <p xml:id="i-QLNquCny6h5nYVfJCb1f2i" type="date">
            Stockholm den 18 mars 1985
          </p>
          <p xml:id="i-3L3S8x7V8ciowHkV9B3pMK" type="signatureBlock">
            BENGT WESTERBERG (fp) JÖRGEN ULLENHAG (fp) KERSTIN EKMAN (fp)
            INGEMAR ELIASSON (fp) BJÖRN MOLIN (fp) JAN-ERIK WIKSTRÖM (fp)
            LARS ERNESTAM (fp)
          </p>
          <pb facs="riksdagen-motions-pdf/data/198485/mot_198485__2899/mot_198485__2899-007.pdf"/>
          <pb facs="riksdagen-motions-pdf/data/198485/mot_198485__2899/mot_198485__2899-008.pdf"/>
          <pb facs="riksdagen-motions-pdf/data/198485/mot_198485__2899/mot_198485__2899-009.pdf"/>
          <p xml:id="i-HmU8aWsZB7NDevGTAucH7R">
            minab/gotab Stockholm 1985 82449
          </p>
        </div>
      </div>
    </body>
  </text>
</TEI>
