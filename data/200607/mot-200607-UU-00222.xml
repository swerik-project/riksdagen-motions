<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00222">
  <teiHeader>
    <fileDesc>
      <titleStmt>
        <title>Nordiskt samarbete</title>
        <author corresp="i-LutTcg2m9spsoVaK7cAQeB">av Lars Wegendal (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nordiskt samarbete</title>
          <idno type="rdwebb">GU02U222</idno>
          <rs type="number">U222</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U222/text</ref>
          <ref type="dokument_url_html">http://data.riksdagen.se/dokument/GU02U222</ref>
          <ref type="dokumentstatus_url_xml">http://data.riksdagen.se/dokumentstatus/GU02U222</ref>
          <ref type="doc">http://data.riksdagen.se/fil/78BEA9DC-0BFF-42CF-9689-A51ABABEDFF1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LutTcg2m9spsoVaK7cAQeB</idno>
            <name>Lars Wegendal</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-K5dfWko6zXM2bcjtVgXAw" type="signed"/>
        <correspContext corresp="i-K5dfWko6zXM2bcjtVgXAw">
          <note type="signatory" corresp="i-LutTcg2m9spsoVaK7cAQeB"/>
        </correspContext>
        <correspAction type="referral" xml:id="i-7vwWH5qt1UuvMFfqBMaBrL">
          <date when="2006-11-07"/>
        </correspAction>
        <correspAction type="dismissal" xml:id="i-PczWKmvbAqbFJjdU8zkDY2">
          <date when="2006-11-07"/>
        </correspAction>
        <correspAction type="numbering" xml:id="i-CcPKJj3Cy42oMCP3ebcsCT">
          <date when="2006-10-31"/>
        </correspAction>
        <correspAction type="submission" xml:id="i-KTnNRfRmWQDibaBjkSDtxw">
          <date when="2006-10-31"/>
        </correspAction>
        <correspAction type="transfer" xml:id="i-3q92S4zKogCm5KqsExYvwZ">
          <date when="2006-10-27"/>
        </correspAction>
        <correspAction type="assigned" xml:id="i-XSBARVuUsPZWyyY4sZkuMK"/>
        <correspContext corresp="i-XSBARVuUsPZWyyY4sZkuMK">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-SxRUcM3aJXKFtpQZXWtboB">
            Förslag till riksdagsbeslut
          </head>
          <p xml:id="i-JfuG2QZ9ktoq5ceTn38BHP">
            Riksdagen tillkännager för regeringen som sin mening vad som
            anförs i motionen om att utveckla och förstärka nordiskt samarbete.
          </p>
        </div>
        <div type="motContent">
          <head type="h1" xml:id="i-QmD3Kp3z5q3XHFsJvwrb2K">
            Nordiskt samarbete
          </head>
          <head type="h1" xml:id="i-ESKp1jZdvWqAAyVX62ptcd">
            Motivering
          </head>
          <p xml:id="i-N8ugchqaaFnZh3wTHdwgpq">
            I en lång rad undersökningar som gjorts för att jämföra konkurrenskraften
            bland världens stater placeras de nordiska staterna högst upp
            i rankningen. Ett sentida exempel på detta är den granskning av
            117 länders tillväxtpotential som publicerades den 29 september
            2005 av World Economic Forum. I den rapport som offentliggjorts
            placeras Finland som etta, Sverige som trea, Danmark som fyra,
            Island som sjua och Norge som nia. Av de rankade länderna placerades
            108 på en lägre nivå än det sämst placerade nordiska landet och
            USA:s andraplacering var det enda som hindrade en trio av nordiska
            stater i topp.
          </p>
          <p xml:id="i-QJU2rx5wRKiRucTy8EaDph">
            Denna undersökning stärker ytterligare den bild som ges i en
            rad andra jämförande undersökningar mellan världens stater när
            det gäller ekonomi, sociala förhållanden, arbetsmarknad, jämställdhet,
            miljö etc.
          </p>
          <p xml:id="i-6L9FAkhWiDkBmQYTeTnQoP">
            Att Norden med 25 miljoner människor utgör en mycket stark välfärdsregion
            i varje internationell eller historisk jämförelse är ett faktum
            som är närmast odiskutabelt. Det finns ingen anledning att betvivla
            påståenden om att det beror på den politik och de särskilda villkor
            som skapats inom varje stat var för sig. Men det finns heller
            ingen anledning att sätta i fråga att det organiserade nordiska
            samarbetet också ger en betydande del av förklaringen till de
            nordiska staternas relativa och imponerande framgång.
          </p>
          <p xml:id="i-SiiV5o3cTvEcYQQVaymrjx">
            De avtal om passfrihet, gemensam arbetsmarknad och social trygghet
            som ingicks efter Nordiska rådets tillkomst är av stor betydelse
            för den situation som i dag kan avläsas i rapporter som den från
            World Economic Forum. I jämförelse med andra regioner i världen,
            och i en jämförelse mellan vad som sker inom Norden jämfört med
            vad som sker mellan Norden och omvärlden, är rörligheten i Norden
            stor.
          </p>
          <p xml:id="i-2djTsMQDVd1torj4LGun3t">
            Beslut inom det organiserade nordiska samarbetet har också i
            senare tid haft utomordentligt stor betydelse för utvecklingen.
            Som ett exempel kan nämnas den överenskommelse som gjordes på
            1980-talet om en gemensam nordisk standard för mobiltelefoni,
            NMT, inom ramen för Nordiska ministerrådet. Få, om ens något,
            beslut har i sig haft så stor betydelse för ekonomi och arbetsmarknad
            i Norden som NMT-beslutet. Det har haft avgörande betydelse för
            att Norden därefter har kunnat visa en ledande initiativförmåga
            på mobiltelefonins område i ett europeiskt och globalt sammanhang.
          </p>
          <p xml:id="i-K2jjJcKwqC5adJDL1bX2Sv">
            Sedan järnridåns fall har de nordiska staterna i samverkan kunnat
            bidra till att helt nya förutsättningar skapats i Östersjöregionen.
            Tack vare denna nordiska samverkan kan de nordiska staterna med
            fog hävda att de spelat en större roll än andra när det gäller
            att ge stöd till Estlands, Lettlands och Litauens krav på respekt
            för sin självständighet och till att dessa tre grannländer numera
            har säte och stämma i Europeiska unionen.
          </p>
          <p xml:id="i-5etw97CxigrekSed4GXMYp">
            Att Östersjöregionen i dag är Europas främsta tillväxtregion
            är inte enbart det nordiska samarbetets förtjänst men det nordiska
            samarbetet har en väsentlig del i en förklaring. Att det organiserade
            nordiska samarbetet därtill avgjort haft den största betydelsen
            för viktiga miljöinvesteringar, främst genom samarbetsorganet
            Nefco (Nordic Environment Corporation/Nordiska miljöfinansieringsbolaget)
            och Nordiska Investeringsbanken, i Östersjöregionen är otvetydigt.
            Detta spelar en viktig roll för att åstadkomma en varaktigt hållbar
            utveckling i Norden och dess närområde.
          </p>
          <p xml:id="i-4uWh4QddmiwktdNWJVNYY3">
            Få torde ifrågasätta att samarbetet och rörligheten i Norden
            har mycket stor betydelse för den ekonomiska utvecklingsnivån
            i länderna och att den också har mycket stor betydelse för hundratusentals
            människors livschanser. Det finns emellertid ingen djupgående
            utredning av hur stort bidrag rörligheten i Norden ger till välståndsutvecklingen
            och vad det är som möjliggör den stora rörligheten i Norden.
          </p>
          <p xml:id="i-93Dmk4NMyiX4nqH4CFnLU2">
            Sverige bör inom Nordiska ministerrådet ta initiativ till en
            sådan utredning.
          </p>
          <p xml:id="i-F7YciGb9ywDT9tWmza8PSy">
            Rörligheten på arbetsmarknaden har de senaste årtiondena medfört
            att hundratusentals finländare kunnat undgå arbetslöshet genom
            att flytta till Sverige. Under det senaste årtiondet har tiotusentals
            svenskar varje år arbetat i Norge samtidigt som Sverige erbjudit
            arbetsplatser för ett stort antal som sökt sig hit från andra
            nordiska länder. Arbetskraftsutbytet mellan Sverige och Danmark
            har under senare år blivit mycket omfattande.
          </p>
          <p xml:id="i-Q7SHeASP7yGCuXKYJFh1KF">
            Universitet och högskolor, men även delar av den grundläggande
            och yrkesinriktade utbildningen, kan dra nytta av en relativt
            stor rörlighet bland lärare, forskare och studerande inom Norden.
            Näringslivssamarbetet har växt sig allt starkare, inte minst genom
            en lång rad företagsfusioner som inte minst tillkommit det senaste
            årtiondet. Tack vare det nordiska samarbetet har innovationer
            gjorda i ett nordiskt land i många fall kunnat leda till produktion
            och sysselsättning i ett annat land.
          </p>
          <p xml:id="i-5ZLM5QH7s1tL5z3qgpk3cQ">
            Trots att Norden redan i dag måste betraktas som en region i
            världsklass när det gäller konkurrenskraft och välfärd kan åtskilligt
            göras för att förbättra situationen. Utmaningen från befolkningsrika
            stater som Kina och Indien medför att det är angeläget att dessa
            möjligheter till förbättringar tas till vara. Det gäller därför
            att på bästa sätt ta till vara de närmast unikt goda möjligheter
            till dialog mellan parlamentariker och ministrar från olika länder
            som Nordiska rådet erbjuder. De nordiska regeringarna kan genom
            Nordiska ministerrådet bidra till att Nordiska rådet förblir ett
            centralt forum för att skapa en politik som leder till att Norden
            som region förblir i världsklass som välfärdsregion. Nordiska
            rådet har redan i dag påbörjat ett arbete under rubriken Norden
            som global vinnarregion. Sveriges regering bör verka för att fördjupa
            kunskaperna kring Norden som en region i världsklass när det gäller
            konkurrenskraft och välfärd.
          </p>
          <p xml:id="i-C7UxmD5xFoE3QHrpaCfBbS">
            Trots goda ambitioner och flera avtal som syftar till att underlätta
            rörligheten tvingas åtskilliga medborgare uppleva att besvärande
            hinder kvarstår när rörlighet sker över Nordens gränser. Detta
            beror på att folkstyrets fundament såväl inom Norden som utanför
            dess medlemsstater utgörs av nationellt självstyre när det gäller
            skatter, sociala trygghetsordningar och arbetsmarknadspolitik.
          </p>
          <p xml:id="i-7GdgG8xzTBperEJ2LS1pA8">
            För att undanröja de kvarstående gränshinder som finns, och de
            som vi måste räkna med till följd av nationellt beslutsfattande,
            behövs en ständig vaksamhet och ständiga initiativ. Det är en
            illusion att tro att alla gränshinder mellan självständiga stater
            skulle kunna undanröjas och/eller förhindras från att uppstå så
            länge vi har kvar ett betydande mått av nationellt självstyre.
            Ett sådant styre vill vi i väsentlig utsträckning behålla oavsett
            det nordiska samarbetet, Europeiska unionen, WTO eller annat mellanstatligt
            eller överstatligt samarbete.
          </p>
          <p xml:id="i-ApY8e3NJHUtDJJaJih5xvB">
            Den gemensamma servicetjänsten, Hallå Norden!, har inte bara
            bidragit till att uppmärksamma vikten av att undanröja gränshinder
            utan också till att det inom Nordiska ministerrådet tagits initiativ
            som undanröjt eller mildrat gränshinder. Exempel på detta är den
            förenklade ordning för mantalsskrivning för nordbor som det gjordes
            en överenskommelse om under 2004. Ett annat exempel är den gemensamma
            skatteportal som nu etablerats på webben.
          </p>
          <p xml:id="i-koJLU2gLCWtov2vXfzeur">
            Efter ett initiativ av den nordiska samarbetsministern i Sverige,
            Berit Andnor, fick den förre statsministern i Danmark, Poul Schlüter,
            Nordiska ministerrådets uppdrag att leda de nordiska regeringarnas
            ansträngningar att undanröja onödiga gränshinder. Detta har fungerat
            väl. Nu när Schlüter slutfört sitt uppdrag är det viktigt att
            Sveriges regering verkar för att söka främja så goda villkor som
            möjligt för medborgarnas rörlighet över gränserna.
          </p>
          <p xml:id="i-XGXsrDBcarcNYmDFWHHZG2">
            Trots förda diskussioner har inte den gemensamma arbetsmarknaden
            för nordbor med varaktig rätt att uppehålla sig i en nordisk stat,
            men utan medborgarskap i någon av dessa stater, kunnat göras tillgänglig
            ännu. Det är angeläget att Sveriges regering inom Nordiska ministerrådet
            fortsätter sitt arbete på att få genomfört en överenskommelse
            i detta syfte. Det är lika orimligt att en utomnordisk medborgare
            bosatt i Malmö ska vara förhindrad att ta jobb i Köpenhamn som
            det är att en arbetslös utomnordisk medborgare i Köpenhamn inte
            kan ta jobb i Malmö, för att ge ett exempel. En överenskommelse
            som öppnar hela den nordiska arbetsmarknaden för alla nordbor,
            även för dem med utomnordiskt medborgarskap, bör helst gälla hela
            Norden.
          </p>
          <p xml:id="i-27jMgqC9iqEZCDwTH35rM4">
            Den enda egentliga rörelsefrämjande insats som sker inom ramen
            för det organiserade nordiska samarbetet i dag är Nordjobb. Inom
            ramen för detta projekt har sedan dess start drygt 15 000 ungdomar
            getts chansen att pröva ett arbete i annat nordiskt land än det
            egna i form av sommarjobb. I år har 230 ungdomar från andra nordiska
            länder i genomsnitt sommarjobbat i drygt nio veckor i Sverige
            och flera än 240 svenska ungdomar har genom Nordjobb erbjudits
            sommarjobb, bostad och fritidsverksamhet i annat nordiskt land.
          </p>
          <p xml:id="i-bzLTiT4XJ21iYceGBCMiQ">
            Det är viktigt att Nordiska ministerrådet ger Nordjobb, som har
            Föreningarna Norden som huvudman, tillräckliga ekonomiska resurser
            även kommande år. Det är också viktigt att undersöka förutsättningarna
            för att ge nordjobbare likartade villkor vid beskattning när de
            sommarjobbar i nordiskt grannland som de skulle ha haft om de
            sommarjobbat i eget land. Nordiska ministerrådet bör uppmanas
            att undersöka förutsättningarna för detta.
          </p>
          <p xml:id="i-LXjSyLQRejZZWzZgM54K1o">
            För åtskilliga framstår det som paradoxalt att de nordiska länderna
            med hög skattenivå, stor offentlig sektor och omfattande offentliga
            försäkringssystem samtidigt visat sig vara de mest konkurrenskraftiga
            och med den högsta tillväxttakten i Västeuropa. Som framgår av
            en rapport publicerad av Nordiska ministerrådet och tänketanken
            Mandagmorgen (Norden som global vinderregion, augusti 2005) är
            det dock inte en paradox. Det är tvärtom just samhällsformen och
            kulturen i de nordiska samhällena som utgör förklaringen.
          </p>
          <p xml:id="i-BiGU2Qb5xdqAu9L3MrriqM">
            Med tanke på de mycket kraftfulla globala utmaningar som nu sker
            är inte den höga välfärdsnivån och konkurrenskraften garanterad
            för framtiden. Det behövs ett förstärkt nordiskt samarbete för
            att hävda de framgångar som nåtts och för att vinna ytterligare.
          </p>
          <p xml:id="i-HG6wmVccqsThbaVGW6tktm">
            En viktig förklaring till att de nordiska staterna utgör ett
            kluster i täten av snart sagt varje rankningslista med ambition
            att visa framgångar eller tillkortakommanden för staterna är den
            ömsesidiga språkförståelsen i Norden. Språkförståelsen är grundläggande
            för flera av de förklaringsfaktorer som bidragsgivarna till rapporten
            Norden som global vinderregion pekar på. Att vidmakthålla och
            förstärka denna ömsesidiga språkförståelse är alltså inte en fråga
            om kulturell kuriosa det är en fråga av största vikt när det gäller
            nordiskt samarbete av stor betydelse för framtidens välfärd och
            konkurrenskraft i Norden.
          </p>
          <p xml:id="i-Dk5iXHX9tkfwPbFFcu5AMx">
            En utredning om den ömsesidiga språkförståelsen i Norden, med
            forskare vid Lunds universitet som författare och Nordiska kulturfonden
            som huvudsaklig finansiär, visar på behovet av förstärkta insatser
            för att vidmakthålla och förbättra den ömsesidiga språkförståelsen
            i Norden. Man kan visserligen hävda att det är positivt att en
            betydande språkförståelse finns trots en i flertalet fall total
            avsaknad av undervisning i skolan. Än mera oroande är dock att
            språkförståelsen av allt att döma minskar jämfört med gångna årtionden
            och att unga förstår mindre än äldre.
          </p>
          <p xml:id="i-HEyK1LsW75TfQTQG6nc3tc">
            Sverige bör verka för att åtgärder för förbättrad ömsesidig språkförståelse
            i Norden blir ett än mer prioriterat område inom Nordiska ministerrådet.
            Detta är ett paradexempel på ett område där det endast är genom
            organiserad nordisk samverkan, såsom det vi har inom Nordiska
            ministerrådet och Nordiska rådet, man kan nå verkningsfulla resultat.
            Det kan inte komma till stånd i andra mellanstatliga sammanslutningar
            och inte heller enbart genom åtgärder i ett av länderna.
          </p>
          <p xml:id="i-4ZMZArV7Pbght9rSw8RnZE">
            I Norden har enastående framgångar nåtts inte minst genom den
            samverkan, den öppenhet och det samarbete som åstadkommits hittills.
            Motiven för det nordiska samarbetet är dock inte svagare nu än
            de var efter andra världskriget när steg togs för att bygga det
            samarbete som i dag existerar. I dag finns än starkare skäl.
          </p>
          <p xml:id="i-Qwv9yM9RmozLNVSEVFPojf">
            De nordiska ländernas samhällsform, kultur och ömsesidiga språkförståelse
            har gjort Norden till en välfärdsregion av världsklass och med
            en konkurrenskraft i närbelägna och samarbetande länder som det
            inte finns någon motsvarighet till i världen. De framgångar som
            nåtts är dock inte nog för att möta nutidens och framtidens globala
            utmaningar. Ett än mera förstärkt nordiskt samarbete behövs. Nordiska
            ministerrådet och Nordiska rådet utgör de viktigaste instrumenten.
          </p>
          <p xml:id="i-TK64EKWsAc1WFy69n9nkvo">
            En grund för en framtida offensiv i det nordiska samarbetet kan
            läggas genom en djupgående utredning av vad som förklarar att
            en region med blott 25 miljoner människor kan hysa fem stater
            som placerar sig bland de tio främsta bland flera än 100 stater
            i fråga om konkurrenskraft. En sådan utredning bör Sveriges regering
            verka för att Nordiska ministerrådet initierar.
          </p>
          <p xml:id="i-ARTVbCpwQ59GxZkrcUsbjK">
            På grundval av en sådan utredning bör den framtida inriktningen
            av Nordiska rådets och Nordiska ministerrådets arbete fastläggas.
            Utredningen motiveras inte av att det finns ett behov av att söka
            underlag för inåtvänt stoltserande. Det är tvärtom bråttom att
            få ett bättre underlag för att ta till vara den potential som
            ligger i att genom förstärkt nordiskt samarbete möta de stora
            globala utmaningar som i dag är ett faktum. Hur vi lyckas möta
            dessa utmaningar avgör i vilken utsträckning vi kan vidmakthålla
            och utveckla den välfärd som har ett mycket brett stöd i befolkningen.
          </p>
          <p xml:id="i-76vzHmr7TSz6BGtk9725Qg">
            Ett ställningstagande till framtidens nordiska samarbete kan
            inte tas grundat på löst formulerade hypoteser. Vi vet att Norden
            måste betraktas som en region med enastående framgång, välfärd
            och god konkurrenskraft. Men vi vet inte tillräckligt om varför
            det är så. Därmed vet vi inte heller tillräckligt om hur vi bäst
            ska bygga vidare på den samhällsform och det samarbete som lett
            oss fram till vad vi uppnått hittills och om hur vi bäst utvecklar
            samarbetet i den stora globala utmaningens tid.
          </p>
          <p xml:id="i-VFTtHRjbmzpDhfotmRRgxd">
            Detta bör motivera Sveriges riksdag att be regeringen att inom
            Nordiska ministerrådet ta de initiativ som föreslås i denna motion.
          </p>
        </div>
        <div type="motSignatures">
          <list>
            <item xml:id="i-QHNhE8e3xr5QkK84G5Soxx" who="i-LutTcg2m9spsoVaK7cAQeB">
              Lars Wegendal (s)
            </item>
          </list>
        </div>
      </div>
    </body>
  </text>
</TEI>
