<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0218/mot_199899_MJ_0218-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            MJ218
          </p>
          <p>
            Motion till riksdagen 1998/99:MJ218
          </p>
          <p>
            av Jonas Ringqvist m.fl. (v) Köttkonsumtionen
          </p>
          <p>
            Mot. 1998/99 MJ218-223
          </p>
          <p>
            Motionen delad mellan flera utskott
          </p>
          <p>
            Det finns flera skäl att förändra och minska köttkonsumtionen
            i världen, inte minst i Sverige. Vi kommer i den här motionen
            att belysa framför allt två skäl till detta: den orättvisa och
            ohållbara resursförbrukningen samt jordbrukets miljöpåverkan,
            två saker som köttkonsumtionen bidrar till i hög grad. För att
            åtgärda detta måste vi både förändra och minska vår köttkonsumtion.
          </p>
          <p>
            1 Minskande livsmedelstillgångar
          </p>
          <p>
            Spannmålstillgången per capita på jorden har minskat sedan 1984.
            Skälet är att världens spannmålsproducenter inte längre kan hålla
            jämna steg med befolkningsökningen. Det betyder att vi måste fördela
            livsmedlen mer rättvist framöver. Tidigare har jordens bönder
            kunnat öka produktionen snabbare än befolkningstillväxten, antingen
            genom att använda tidigare obrukad mark eller genom att använda
            nya jordbruksmetoder. I dag finns inte mycket obru- kad mark att
            ta i anspråk, och inte heller nya revolutionerande jordbruks-
            metoder för att öka produktionen, tvärtom måste vi i stället minska
            intensi- teten i jordbruket på många ställen. Dessutom bidrar
            markerosion och urbanisering till att stora mängder matjord går
            förlorad.
          </p>
          <p>
            2 Jordbrukets miljöpåverkan 2.1 Resursförbrukning
          </p>
          <p>
            Kött kräver generellt sett mer yta än andra livsmedel. Naturvårdsverket
            redovisar i sin studie ”Att äta för en bättre miljö” hur vår livsmedelskonsumtion
            förbrukar resurser och bidrar till miljöförstöring. Där visar
            de i en jämförelse hur mycket protein man kan få per ytenhet av
            ärter respektive nötkött. Enligt deras beräkningar går det åt
            8 gånger så mycket mark för att producera protein genom nötkött
            som genom ärter. Motsvarande siffra vid jämförelse av svinkött
            och ärter är 4,75 och kyckling och ärter 2. I samma studie redovisar
            de energiåtgång i ett livscykelperspektiv vid konsumtion av olika
            kötträtter jämfört med konsumtion av baljväxter. Enligt
          </p>
          <pb facs="riksdagen-motions-pdf/data/199899/mot_199899_MJ_0218/mot_199899_MJ_0218-0002.pdf"/>
          <p>
            de diagram de redovisar är den totala energiåtgången vid köttkonsumtion
            Mot.
          </p>
          <p>
            ungefär 4 gånger så stor, räknat i kKWh/kg.
          </p>
          <p>
            2.2 Övergödning
          </p>
          <p>
            I dag är spannmålsodlingen till stor del skild från djurhållningen.
            Svin och kycklingproduktion sker oftast i stora enheter. Detta
            omöjliggör den ekologiska balans som krävs mellan djurhållning
            och växtodling, vilket leder till stora miljöproblem både vid
            spannmålsodling och djurhållning i form av överanvändning av gödsel.
          </p>
          <p>
            2.3 Biologisk mångfald
          </p>
          <p>
            Den biologiska mångfalden inom jordbruket hotas bland annat av
            monotona växtföljder och en minskad hävd av betesmarker. Detta
            är till stor del också en följd av att djurhållning och växtodling
            är allt mindre integrerade med varandra.
          </p>
          <p>
            3 Orättvis fördelning
          </p>
          <p>
            Många människor får inte den mat de behöver. Samtidigt används
            stora mängder spannmål och importerade proteingrödor för att föda
            upp djur och för att de rika i världen därmed skall kunna överkonsumera
            kött. I Sverige konsumerar vi 53 kg kött per person och år. I
            världen svälter ungefär 30 000 barn ihjäl varje dag. Problemet
            i dag är i första hand att livsmedlen fördelas orättvist, och
            inte att det finns för lite livsmedel. På grund av konflikter,
            brist på demokrati och en orättfärdig ekonomisk ordning så fördelas
            inte maten dit där den behövs. En del av den förändring som måste
            genomföras är att vi minskar vår användning av spannmål och proteinfoder.
            Jordbruksverket redovisar i en rapport (1997:23) hur spannmålsanvändningen
            fördelas. Enligt den används i Sverige 786 000 ton spannmål till
            direktkonsumtion som livsmedel medan 3,4 miljoner ton används
            till foder. Det betyder en användning på ca 465 kg per person.
            I världen produceras enligt samma rapport ca 340 kg per person.
            Skörden år 2030, som enligt World Watch Institute förutspås bli
            2,2 miljarder ton spannmål, ger ett genomsnitt på 224 kg per person
            till de 8,9 miljarder människor som då förväntas leva på jorden.
            En produktion på 224 kg spannmål per person kräver mer än en halvering
            av vår nuvarande spannmålsförbrukning i Sverige, förutsatt att
            maten skall fördelas rättvist. Sverige nettoimporterar livsmedel.
            Miljöförbundet jordens vänner har gjort beräkningar på den ”skuggareal”
            som varje svensk har i ett annat land för odling till konsumtion
            i Sverige. Den är netto 418 kvm. Det skall ställas mot den areal
            som vi har till vårt förfogande i landet vilken är 3 300 kvm.
            Det betyder att vi, som är ett stort land med stora arealer och
            liten befolkning, ändå använder 12,5 26 mer mark än vi själva
            har. En del av denna skuggareal används för odling av proteinfoder.
            Det är orimligt. Förhållandet borde vara det omvända.
          </p>
          <p>
            1998/99MJ218
          </p>
          <pb facs="riksdagen-motions-pdf/data/199899/mot_199899_MJ_0218/mot_199899_MJ_0218-0003.pdf"/>
          <p>
            Mot.
          </p>
          <p>
            3 4 Förändrad köttkonsumtion
          </p>
          <p>
            1998/99MJ218
          </p>
          <p>
            4.1 Produktionen
          </p>
          <p>
            Slutsatsen blir att ett samhälle, globalt eller nationellt, med
            avsikt att leva i samklang med naturen har goda skäl att övergå
            till en mer extensiv djurhållning där idisslarna intar en särställning.
            Ett sätt att göra det är att öka det ekologiska jordbruket. Huvudmålet
            för det ekologiska lantbruket är att utforma resurseffektiva,
            kretsloppsbaserade produktionssystem som producerar livsmedel
            av hög kvalitet och bidrar till en positiv miljöpåverkan genom
            uppbyggnad av livet i marken och jordens bördighet. Ett annat
            viktigt mål är att ge husdjuren livsbetingelser som tillgodoser
            deras naturliga behov. Ekologisk odling eftersträvar därför en
            produktion som bygger på lokala och förnyelsebara resurser, en
            hög cirkula- tionsgrad och balans mellan djurhållning och växtodling.
            Detta omöjliggör det överutnyttjande av gödningsmedel som finns
            inom det konventionella lantbruket och bidrar därmed i mycket
            mindre utsträckning till övergödning. Eftersom spannmålstillgångarna
            minskar globalt sett så krävs det att en ökande andel av spannmålen
            används till direktkonsumtion av människor i stället för till
            foder. Skall vi då fortsätta äta animaliska produkter måste vi
            övergå till att utfodra djuren med mer grovfoder och mindre kraftfoder.
            Vallen och baljväxterna bidrar i det ekologiska jordbruket till
            att öka jordens bördighet, samtidigt som det får en ökande betydelse
            som foder. Därför bör idisslarnas förmåga att omvandla grovfoder
            till kött och mjölk tillvaratas i en ökad utsträckning. Hushållningssällskapet
            har på sin försöksgård Tingvall genomfört ett försök med enbart
            grovfoderutfodring av mjölkkor. Försöket har hittills slagit mycket
            väl ut och visar att det är fullt möjligt att bedriva högavkastande
            mjölkproduktion utan några kraftfoder. Det finns även andra goda
            exempel som visar på lönsam köttproduktion utan användande av
            kraftfoder. Om vi använder en minskande andel spannmål till foder
            så kräver det att vi minskar konsumtionen av de djurslag som inte
            kan tillgodogöra sig grovfoder i den utsträckning som idisslarna
            kan. Svin- och fjäderfähållningen måste minskas och integreras
            i växtodlingen, och i övrigt anpassas till de ekologiska förutsättningarna.
            En integrering av djurhållningen i växtodlingen är nödvändig för
            att nå mål om biologisk mångfald inom jordbruket. Det bryter monotona
            växtföljder och bidrar till att mer betesmark kan hållas i hävd.
            Naturvårdsverket redovisar i rapporten ”Att äta för en bättre
            miljö” förslag till förändrad kostsammansättning, som bör uppnås
            till år 2021. Där föreslår de en halverad förbrukning av animaliskt
            protein som skall kompenseras av en nästan fördubblad förbrukning
            av vegetabiliskt protein. Jordbruksstödet och jordbrukets regelverk
            måste anpassas så att det bidrar till den förändring av animalieproduktionen
            som krävs för att minska vår resursförbrukning och negativa miljöpåverkan.
            Denna förändring måste ske både i Sverige och i EU:s jordbrukspolitik.
            Vad som ovan anförts bör riksdagen som sin mening ge regeringen
            till känna.
          </p>
          <pb facs="riksdagen-motions-pdf/data/199899/mot_199899_MJ_0218/mot_199899_MJ_0218-0004.pdf"/>
          <p>
            4.2 Konsumtionen
          </p>
          <p>
            Alltfler inser det ohållbara i en överkonsumtion av kött. Allt
            fler väljer att äta vegetariskt, särskilt ungdomar. Detta är något
            som måste uppmuntras och stödjas. Skolan har ett viktigt ansvar
            i detta, dels att genom utbildningen i hemkunskap öka kunskapen
            om att laga vegetarisk mat och vad som krävs för att få en fullvärdig
            vegetarisk kost, dels i skolorna erbjuda ett fullvärdigt vegetabiliskt
            alternativ till de elever som väljer att inte äta animaliska produkter.
            I dag kan vegetarianer och veganer ha problem med att få en fullvärdig
            skolmat. Detta är oacceptabelt. Även på andra sätt bör samhället
            stödja och uppmuntra en ökad vegetabilisk kosthållning, t.ex.
            genom folkbildningsinsatser.
          </p>
          <p>
            5 Hemställan
          </p>
          <p>
            Med hänvisning till det anförda hemställs
          </p>
          <p>
            1. att riksdagen begär att regeringen låter utarbeta ett program
            för en förändrad köttkonsumtion enligt vad i motionen anförts,
            2 att riksdagen begär att regeringen driver frågan om en
          </p>
          <p>
            förändring av EU:s jordbrukspolitik för att uppnå en förändrad
            köttkonsumtion i EU enligt vad i motionen anförts, K= att riksdagen
            som sin mening ger regeringen till känna vad i motionen anförts
            om att skolor skall erbjuda elever ett fullvärdigt vegetariskt
            alternativ till kött i skolan, 4, att riksdagen som sin mening
            ger regeringen till känna vad i motionen anförts om att hemkunskapsundervisningen
            skall ge eleverna kunskap om vegetabilisk kosthållning."
          </p>
          <p>
            Stockholm den 21 oktober 1998
          </p>
          <p>
            Jonas Ringqvist (v) Maggi Mikaelsson (v) Kjell-Erik Karlsson
            (v) Sten Lundström (v) Owe Hellberg (v) Karin Svensson Smith (v)
            Lennart Värmby (v)
          </p>
          <p>
            "Yrkande 4 hänvisat till UBU.
          </p>
          <p>
            Mot. 1998/99MJ218
          </p>
        </div>
      </div>
    </body>
  </text>
</TEI>
