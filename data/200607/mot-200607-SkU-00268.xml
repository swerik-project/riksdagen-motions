<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SkU-00268">
  <teiHeader>
    <fileDesc>
      <titleStmt>
        <title>Fåmansbolagsreglerna</title>
        <author corresp="i-6kLJbGLpwB9hYxDrVrkcqF">av Karin Pilsäter (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fåmansbolagsreglerna</title>
          <idno type="rdwebb">GU02Sk268</idno>
          <rs type="number">Sk268</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GU02Sk268/text</ref>
          <ref type="dokument_url_html">http://data.riksdagen.se/dokument/GU02Sk268</ref>
          <ref type="dokumentstatus_url_xml">http://data.riksdagen.se/dokumentstatus/GU02Sk268</ref>
          <ref type="doc">http://data.riksdagen.se/fil/47D4F04E-35B7-4139-87C1-B9AF0AE0012C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6kLJbGLpwB9hYxDrVrkcqF</idno>
            <name>Karin Pilsäter</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JmK1MUjTiL1h2bY9zaq7iu" type="signed"/>
        <correspContext corresp="i-JmK1MUjTiL1h2bY9zaq7iu">
          <note type="signatory" corresp="i-6kLJbGLpwB9hYxDrVrkcqF"/>
        </correspContext>
        <correspAction xml:id="i-DKehhKgDHQs2X5cWvjDhQE" type="referral">
          <date when="2006-11-07"/>
        </correspAction>
        <correspAction xml:id="i-EHdM5JPWHguczgdon521gf" type="dismissal">
          <date when="2006-11-07"/>
        </correspAction>
        <correspAction xml:id="i-VyMK8A3KYKivk4498s1A8J" type="numbering">
          <date when="2006-11-01"/>
        </correspAction>
        <correspAction xml:id="i-MAE9ZHvGHvVD97js6tGh2j" type="submission">
          <date when="2006-10-31"/>
        </correspAction>
        <correspAction xml:id="i-5wpDQkZfsKfVMmvS6cW6CY" type="transfer">
          <date when="2006-10-30"/>
        </correspAction>
        <correspAction xml:id="i-M165CYU3a1TZHcJeB7XY4" type="assigned"/>
        <correspContext corresp="i-M165CYU3a1TZHcJeB7XY4">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4gv9YXCsyP2tWtLLKeV7WY" type="motBody">
        <div xml:id="i-Y98g9EJ6nc9j7Rt41U9Nex" type="motProposal" subtype="förslag">
          <head xml:id="i-K3DwxsQcXRS9D5BpSZtzEJ">
            Förslag till riksdagsbeslut
          </head>
          <p xml:id="i-8P6US5ktKo9McKYPBAJcP2">
            Riksdagen tillkännager för regeringen som sin mening vad i motionen
            anförs om att utreda möjligheten att helt ersätta fåmansbolagsreglerna
            med en normallönemodell.
          </p>
        </div>
        <div xml:id="i-8vnKhYTFKLJ3nFQz2Upojw" type="motContent">
          <head xml:id="i-R8AZymPvGhiQ8dKtg4Ywa6" type="h1">
            Fåmansbolagsreglerna
          </head>
          <head xml:id="i-XFte1N5MoY5Fm8byJFUFud" type="h1">
            Motivering
          </head>
          <p xml:id="i-Ntqv4NKKBZj5foMBwRNA9U">
            Det första kvartalet 1994 ett lågkonjunkturår arbetade 432 000
            personer som egenföretagare eller medhjälpare i sin make eller
            makas företag. Det första kvartalet 2006 var motsvarande grupp
            439 000 personer. Då ska man ha i minne att under perioden har
            befolkningen i yrkesaktiv ålder ökat betydligt mer, så andelen
            företagare har sjunkit.
          </p>
          <p xml:id="i-Y8sicgzWWhpbJ7xJEXhtJq">
            Enligt SCB-statistiken kommer 50 000 företagare att gå i pension
            de närmaste fem åren. Detta motsvarar var åttonde aktiv företagare
            i Sverige. För varje småföretag som läggs ned förlorar mellan
            en och två anställda sina arbeten.
          </p>
          <p xml:id="i-6ggdDpYsR8BrsBep1PMTWd">
            Inströmningen av nya yngre företagare är för liten för att ersätta
            dem som pensioneras. Om inget händer kommer Sverige inom 10 år
            att ha minst 30 000 färre företagare än idag. Tack vare skiftet
            i regeringsmakten så kommer dock mycket att hända! Den avskaffade
            arvs- och gåvoskatten underlättar förvisso generationsskiften
            strikt ekonomiskt inom familjen. Den nya regeringen aviserar i
            budgetpropositionen ytterligare förändringar som kommer att underlätta
            övergångar i annan enskild ägo, exempelvis riskkapitalförsörjning,
            avskaffad förmögenhetsskatt.
          </p>
          <p xml:id="i-DDjB5obSxZYnB62cEUawen">
            Att byta en anställning mot eget företagande i Sverige är att
            öka sina risker på alla möjliga områden utan att nödvändigtvis
            få något extra ekonomiskt utbyte. Tillväxten är störst i små,
            nya och teknikintensiva företag. Samtidigt är sannolikheten för
            överlevnad lägst i dessa. Vill vi att många fler människor ska
            ta dessa risker för att skapa tillväxt och jobb, krävs en politik
            som fördelar riskerna rimligare och som gör att den som lyckas
            får ett bättre utbyte.
          </p>
          <p xml:id="i-CB2FShSn7kb8p3wYrnJTFA">
            I budgetpropositionen och regeringsförklaringen aviseras åtgärder
            som såväl ökar vinstchanserna som balanserar riskerna. Fåmansbolagsbeskattningen
            ska förbättras. Förmånsrätten ska förändras och konkurslagstiftningen
            ses över. Detta är mycket bra.
          </p>
          <p xml:id="i-MmhtNB83UBYyUBZKShRT98">
            Fåmansbolag där ägaren själv arbetar i företaget lever under
            särskilda skatteregler de s.k. 3:12-reglerna. Syftet med reglerna
            är att hindra ägare som också arbetar i sitt företag att ta ut
            sin lön som inkomst av kapital vilken beskattas lägre än löneinkomster.
            Reglerna motiveras också med att de ska förhindra höginkomsttagare
            från att starta egna företag enbart för att sänka sin egen skatt.
          </p>
          <p xml:id="i-V4Tc88VRPHK5UXoz6TMqsT">
            Följden av reglerna har dock blivit att ägare av fåmansbolag
            i dag betalar betydligt högre skatt än små ägare i större bolag.
            Ägare av fåmansbolag beskattas i dag som om de vore anställda
            vilket är orättvist med tanke på den risk som följer med att äga
            och driva ett litet företag. I själva verket blir den sammanlagda
            skatten ofta högre än för anställda. Att driva ett eget företag
            är skattemässigt både krångligare och mindre förmånligt än att
            investera samma kapital i ett större bolag.
          </p>
          <p xml:id="i-37YYKDd636aP5N6KVCYAV3">
            Principen för en rättvis beskattning av fåmansbolag ska vara
            att det måste löna sig att ta risker. En ägare av ett litet företag
            kan inte jämföras med en anställd utan måste kunna räkna med märkbart
            lägre skatt på sina vinster för att väga upp den risk han eller
            hon tagit.
          </p>
          <p xml:id="i-HuPGm6m7f7ESERcbLRTAsK">
            Fåmansbolagsreglerna ger ägarna möjligheter att utifrån olika
            beräkningsgrunder ta ut såväl skattefri som kapitalinkomstbeskattad
            avkastning. De förändringar av fåmansbolagsreglerna som nyligen
            införts innebar lättnader i skatten för vissa fåmansbolag men
            skärpningar i andra situationer. På vissa punkter blev fåmansbolagsreglerna
            krångligare än de gamla. Reglerna gynnar tydligt större fåmansbolag
            med många anställda på bekostnad av mindre, växande och kapitalintensiva
            företag, de innovativa företagen, och ofta i tidigare skeden.
            Det är den senare kategorin som är viktigast för en dynamisk tillväxt
            och god konkurrenskraft i en alltmer globaliserad värld.
          </p>
          <p xml:id="i-4Hbu2xcBRFciVezCwdd33s">
            I budgetpropositionen har regeringen lagt fram förslag som innebär
            lägre skatt för fler fåmansbolag och enklare regler för alla fåmansbolag.
          </p>
          <p xml:id="i-PvrQpfQNdse8HNnfTwhzYy">
            Detta är ett viktigt steg för att gynna små företag. På sikt
            bör man dock överväga att gå vidare och ersätta dagens krångliga
            fåmansbolagsregler helt och hållet. Detta kan exempelvis ske genom
            införande av en normallönemodell, där inkomster upp till en normal
            lön, förslagsvis taket för pensionsrättigheter och pensionsavgift,
            beskattas som lön och resterande inkomster kan företagaren välja
            att ta ut som inkomst av kapital.
          </p>
          <p xml:id="i-XAXATRKjvTtyQ2LwQjyp7z">
            Jag anser att risken för att slopade fåmansbolagsregler skulle
            leda till omfattande skatteplanering är överdriven. Den som byter
            en högavlönad anställning mot egenföretagande byter också bort
            anställningstrygghet, en säker månadsinkomst och rader av andra
            trygghetssystem som tillkommer anställda.
          </p>
          <p xml:id="i-DkJNz1kUWtjSU3MTCHZBCj">
            När pengar tas ut ur ett bolag som vinst av kapital beskattas
            de först med bolagsskatt och sedan med kapitalvinstskatt. Summan
            av dessa skatter blir strax under 50 procent.
          </p>
          <p xml:id="i-yYHcDcUneDDSosNsfeGdx">
            En upprensning av fåmansbolagsreglerna underlättas dessutom om
            steg tas emot en något plattare inkomstskatt genom avskaffad värnskatt,
            vilket aviseras i regeringsförklaringen.
          </p>
          <p xml:id="i-PJbUt7V1ScX4RapV6xnXvX">
            Vid ett slopande av värnskatten kommer beskattningen av pengar
            som tas ut som lön att bli summan av socialavgifter och inkomstskatt
            mellan ca 45 och 65 procent beroende på hur hög inkomst det är
            frågan om. Skillnaden i skatt är enligt min bedömning inte så
            stor att den skulle motivera människor att lämna anställningar
            enbart av skatteplaneringsskäl.
          </p>
          <p xml:id="i-TW4xTyjE1MSU3kDqpSjT5t">
            Dessa enstaka fall får vägas mot de stora vinster som finns i
            att slopade fåmansbolagsskatter skulle gynna nytt entreprenörskap
            och ge små nystartade företag helt andra möjligheter att växa
            och anställa än idag. Ett sätt att begränsa risken för att anställda
            pressas till att övergå i egenföretagande men i praktiken fortsätter
            samma jobb är att se över och vid behov införa striktare regelverk
            för uppdragstagare.
          </p>
          <p xml:id="i-KrgWThWJRRmSt2UB6tKLXd">
            Med hänvisning till ovan bör en utredare få i uppdrag att se
            över möjligheten att helt ersätta fåmansbolagsreglerna med en
            generell regel om inkomstbeskattning av normallön.
          </p>
          <p xml:id="i-2vtKaLVKfSWNWboh4BDNpM">
            Detta bör riksdagen som sin mening ge regeringen till känna.
          </p>
        </div>
        <div xml:id="i-J6vnik3E4qBvERDbDQvDzS" type="signatureBlock">
          <list xml:id="i-MATZckeEQDwryB7aMHL3Xo">
            <item xml:id="i-2Ro8mz4iGmGKk8EXUwzDNL" who="i-6kLJbGLpwB9hYxDrVrkcqF" type="signature">
              Karin Pilsäter (fp)
            </item>
          </list>
        </div>
      </div>
    </body>
  </text>
</TEI>
