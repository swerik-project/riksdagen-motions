<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-TU-01489">
  <teiHeader>
    <fileDesc>
      <titleStmt>
        <title>Postnord</title>
        <author corresp="i-BZ7PcK8D1efvHXsafGEMKE">av Andreas Norlén m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1489 av Andreas Norlén m.fl. (M)</title>
          <idno type="rdwebb">H3021489</idno>
          <rs type="number">1489</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H3021489/text</ref>
          <ref type="dokument_url_html">http://data.riksdagen.se/dokument/H3021489</ref>
          <ref type="dokumentstatus_url_xml">http://data.riksdagen.se/dokumentstatus/H3021489</ref>
          <ref type="docx">http://data.riksdagen.se/fil/94246455-379D-4271-9EA9-082C5838CBD5</ref>
          <ref type="pdf">http://data.riksdagen.se/fil/83E17C8F-D4FB-471C-8664-6C47F402FBBA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-AFto3gTmjTfTgomtq31hLZ</idno>
            <name>Jessica Rosencrantz</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KGa34znP4SNkFTbwiVao8N</idno>
            <name>Erik Ottoson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RwZ9HWAEohKAg9Ew3GQf4P" type="signed"/>
        <correspContext corresp="i-RwZ9HWAEohKAg9Ew3GQf4P">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-AFto3gTmjTfTgomtq31hLZ"/>
          <note type="signatory" corresp="i-KGa34znP4SNkFTbwiVao8N"/>
        </correspContext>
        <correspAction xml:id="i-V5jyGYjxB3iA78ym31fsYt" type="submitted">
          <date when="2015-10-05"/>
          <time when="15:20:11"/>
        </correspAction>
        <correspAction xml:id="i-K6o3o4pKwbsvLjsoHqbA1x" type="referred">
          <date when="2015-10-13"/>
        </correspAction>
        <correspAction xml:id="i-XdhcyysovKwuWMMYy3TdKU" type="assigned">
          <date when="2016-08-23"/>
          <time when="12:48:55"/>
        </correspAction>
        <correspContext corresp="i-XdhcyysovKwuWMMYy3TdKU">
          <ref type="assignedTo">Trafikutskottet</ref>
        </correspContext>
        <correspAction xml:id="i-4k2K3NZ7FA4ViSpasVCnA3" type="behandlas_i"/>
        <correspContext corresp="i-4k2K3NZ7FA4ViSpasVCnA3">
          <ref type="uppgift">2015/16:TU6</ref>
          <ref type="ref_dok_id">H301TU6</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">TU6</ref>
          <ref type="ref_dok_titel">Postfrågor och grundläggande betaltjänster</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Wyvy73hSByuwZLcGECd3rH" type="motHeader">
        <div xml:id="i-GYhmgnz2htqsQbnf5rmqsb" type="motTitle">
          Motion till riksdagen 2015/16:1489 av Andreas Norlén m.fl. (M)
          Postnord
        </div>
      </div>
      <div xml:id="i-FhVL5e6vhxn89c4pC9k823" type="motBody">
        <div xml:id="i-GuWRopz8yUqXUMKKzaJm1K" type="motProposal" subtype="förslag">
          <head xml:id="i-CdMw7bbJLUrR9G8XgUXNRe">
            Förslag till riksdagsbeslut
          </head>
          <list xml:id="i-9WcKNe1fudtLGMqEAP7vwk" style="ol">
            <item xml:id="i-SaazCtjtSRu1jcrBihVbzK">
              Riksdagen ställer sig bakom det som anförs i motionen om att
              säkerställa att de tjänster Postnord erbjuder på en konkurrensutsatt
              marknad inte får otillbörlig kostnadstäckning genom det som finansieras
              inom ramen för samhällsuppdraget, och riksdagen tillkännager detta
              för regeringen.
            </item>
            <item xml:id="i-U2x2sMTiHmpwonBaEuKyH5">
              Riksdagen ställer sig bakom det som anförs i motionen om nya
              ägardirektiv till Postnord och tillkännager detta för regeringen.
            </item>
            <item xml:id="i-9cu1iFREESD93Ha31f1xfT">
              Riksdagen ställer sig bakom det som anförs i motionen om att
              överväga en uppdelning av Postnord i flera bolag som inte får
              ”koncernsamverka” utan som ska konkurrera på lika villkor med
              de privata aktörer som finns, och riksdagen tillkännager detta
              för regeringen.
            </item>
          </list>
        </div>
        <div xml:id="i-YQbqKisEfQxeN7ExNZzHfn" type="motContent">
          <head xml:id="i-R2DranjyUKPNts4Sd6BLhh" type="h1">
            Motivering
          </head>
          <p xml:id="i-TuQcadq1Xh239Vo3u9fr9d">
            Sverige är ett land som kan vara stolt över att ha kommit långt
            när det gäller att effektivisera och konkurrensutsätta Posten.
            Det gör att vi som konsumenter kan få en bättre tjänst till ett
            lägre pris. I dag finns flera aktörer som levererar olika sorters
            post och paket vilket är ett hälsotecken för postmarknaden. Det
            finns dock ännu vissa saker som vi måste komma tillrätta med.
            Posten, numera Postnord, som ägs av svenska och danska staten,
            är i dag en stor aktör på marknaden. Det är i sig inte ett problem,
            men när ett statligt bolag använder sin dominans för att konkurrera
            ut mindre, fria aktörer på ett olämpligt sätt behöver politiken
            säga ifrån. Statligt ägda företag har inte till uppgift att ta
            död på konkurrens och tvinga privata företag till nedläggning.
            Det gäller också Postnord. Ändå är det vad som riskerar att hända.
          </p>
          <p xml:id="i-VhqpojFTpwVG1sCwFdhDcE">
            I dag ska det egentligen inte finnas något riktigt monopol på
            att dela ut post. Trots detta har det visat sig vara väldigt svårt
            och nära nog omöjligt att utmana Postnord. Citymails försök slutade
            med försäljning till norska posten. Efterföljaren Bring konkurrerar
            nu med Postnord tack vare att norska resurser gör det möjligt.
            Ändå är det bara Postnord som kan dela ut brev i hela Sverige.
          </p>
          <p xml:id="i-GJdr8MU5Rubo6K3uBTwg5r">
            Med det tidigare brevmonopolet som plattform tycks Postnord vidga
            sin verksamhet till allt fler verksamhetsområden som tidigare
            dominerats av många privata aktörer. Det handlar om en hel logistikkedja,
            med lagerhållning och distribution. Det handlar om tryckeriverksamhet;
            Postnord har köpt in tryckerikoncernen Strålfors. Inom oadresserad
            direktreklam tar Postnord allt större marknadsandelar på den enda
            konkurrentens bekostnad.
          </p>
          <p xml:id="i-JanwGbFdcLT5bSwZeDBLt3">
            En av de viktigaste konkurrensfördelarna som Postnord i dag har
            är att man som ensam aktör har ett distributionsnät där man kör
            till alla brevlådor i hela Sverige. Detta är en kostsam infrastruktur
            som Postnord har ett samhällsansvar att upprätthålla och som bekostas
            av dem som skickar brev. Det är inte rätt att Postnord ska använda
            detta nät som en konkurrensfördel gentemot andra som inte kan
            stödja sig på samma lagstadgade samhällsuppdrag och få de resurser
            som det innebär. De tjänster Postnord erbjuder på en konkurrensutsatt
            marknad får inte åka snålskjuts på det som finansieras inom ramen
            för samhällsuppdraget. Regeringen som ägarföreträdare måste på
            ett mer aktivt sätt än idag säkerställa att sådan otillbörlig
            kostnadstäckning inte förekommer.
          </p>
          <p xml:id="i-MvYPgWMNLzsHzBARYLn8o8">
            I praktiken innebär det att reklam, paket och andra försändelser
            inte ska få åka snålskjuts på breven. Just detta har Post- och
            telestyrelsen (PTS) påpekat i sin senaste rapport om postmarknaden
            i Sverige. PTS har lämnat synpunkter på att tjänsten Oadresserad
            Direktreklam (ODR) har en ofullständig kostnadstäckning samtidigt
            som den volymmässigt utgör den största tjänsten. Tjänsten trafikerar
            samma brevbärarnät som de samhällsomfattande posttjänsterna.
          </p>
          <p xml:id="i-MK4hKtNkCRxxvHJAewMwD6">
            Genom att erbjuda kunden att köpa flera delar i kedjan för att
            få rabatter gör Postnord det svårt för privata aktörer att konkurrera
            med pris och kvalité inom enstaka delar av kedjan. Breven subventionerar
            övrig verksamhet.
          </p>
          <p xml:id="i-EGbwXqzMVShSEm2kQnc1Yv">
            Och det här verkar bara vara början. Postnord har presenterat
            sina visioner. De innehåller tanken att Postnord inte bara ska
            lagerhålla och leverera – bolaget ska också installera, till exempel
            vitvaror och hemelektronik. ”Posten kan med sin starka lokala
            närvaro leverera matkassar, mediciner med mera. Bättre utbildade
            brevbärare kan hjälpa till med till exempel installationer av
            elektronik och köksutrustning och montera och forsla bort. Sådan
            servicelogistik är en blivande miljardmarknad om ett par år”,
            sade Postnords vd Håkan Ericsson till Dagens industri i mars 2014.
          </p>
          <p xml:id="i-JgXoqzyGAdrvonHxbVqh4Z">
            Det är svårt, menar vi, att motivera varför ett statligt företag
            ska ge sig in på en marknad som redan finns och fungerar och som
            inte förefaller vara i behov av ökad statlig intervention. Risken
            är att man börjar konkurrera ut företag genom att stödja sig på
            det utdelningsnät man har på grund av det samhällsuppdrag man
            fått.
          </p>
          <p xml:id="i-AHiHdZTriF781EutYzJM4J">
            Staten måste som ägare vara tydlig och klargöra för Postnords
            ledning att det inte är rätt inriktning att företaget tar över
            allt större delar av verksamheter som i dag bedrivs av privata
            aktörer. Det måste sättas tydliga gränser för hur långt staten
            som ägare vill att Postnord ytterligare expanderar sin verksamhet.
            En lämplig åtgärd kan vara att anta nya ägardirektiv till Postnord
            med denna innebörd. För att skapa tydlighet och öppenhet i prissättningen
            och motverka kombinationserbjudanden som konkurrenterna inte kan
            tillhandahålla är det dock troligt att det krävs en uppdelning
            av Postnord i flera bolag som inte får ”koncernsamverka” utan
            som ska konkurrera på lika villkor med de privata aktörer som
            finns. En sådan lösning bör övervägas. Så kan vi uppnå en mer
            välmående och fungerande marknad som i slutänden ger bättre och
            billigare tjänster till oss konsumenter.
          </p>
          <p xml:id="i-Hv6b4UHajdKYxBFYx98VBn">
            Regeringen har tillsatt en utredning för att bland annat analysera
            konkurrenssituationen och hur postlagstiftningen påverkar andra
            marknaders funktionssätt. Vi välkomnar detta, men ärendet brådskar.
            Stora delar av detaljhandeln riskerar att förlora om Postnord
            blir alltmer dominerande inom ett antal tjänsteområden. Till de
            möjliga förlorarna hör också ett stort antal mindre tjänsteföretag
            med hundratusentals anställda. I farozonen finns dessutom 10 000
            utdelare av direktreklam. Av de senare är en stor del ungdomar
            som får sitt första insteg på arbetsmarknaden den här vägen.
          </p>
          <p xml:id="i-Jr2FztyBjbv7NmPXi17Joy">
            Det finns goda skäl för att lagen sätter gränser för vilken verksamhet
            kommuner och landsting har rätt att bedriva i konkurrens med privata
            företag. Samma goda skäl talar för att det också ska sättas gränser
            för statligt ägda bolag som Postnord.
          </p>
        </div>
        <div xml:id="i-NfeqKi456gUW2EanuHdc2N" type="signatureBlock">
          <list xml:id="i-CA3oZjNKJvKUbP9aZrvXuC">
            <item xml:id="i-76ueHabSbQR54RmcWCvfYN" who="i-BZ7PcK8D1efvHXsafGEMKE" type="signature">
              Andreas Norlén (M)
            </item>
            <item xml:id="i-Q7aWG6EvUBPDNdC1nvCh68" who="i-AFto3gTmjTfTgomtq31hLZ" type="signature">
              Jessica Rosencrantz (M)
            </item>
            <item xml:id="i-LQ3k2NQvKbwwRiCw9oU9BJ" who="i-KGa34znP4SNkFTbwiVao8N" type="signature">
              Erik Ottoson (M)
            </item>
          </list>
        </div>
      </div>
    </body>
  </text>
</TEI>
