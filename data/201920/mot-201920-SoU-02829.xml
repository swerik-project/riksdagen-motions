<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-02829">
  <teiHeader>
    <fileDesc>
      <titleStmt>
        <title>Trygg och tillgänglig hälso- och sjukvård</title>
        <author corresp="i-bRyJHEKb5DCkicXkuZwMY">av Ulf Kristersson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2829 av Ulf Kristersson m.fl. (M)</title>
          <idno type="rdwebb">H7022829</idno>
          <rs type="number">2829</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H7022829/text</ref>
          <ref type="dokument_url_html">http://data.riksdagen.se/dokument/H7022829</ref>
          <ref type="dokumentstatus_url_xml">http://data.riksdagen.se/dokumentstatus/H7022829</ref>
          <ref type="docx">http://data.riksdagen.se/fil/8DAFE02C-9C4D-4EA4-BB12-4FA69DE9BA1D</ref>
          <ref type="pdf">http://data.riksdagen.se/fil/E6D89F90-DD32-42C5-811E-5255CA2BB310</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-bRyJHEKb5DCkicXkuZwMY</idno>
            <name>Ulf Kristersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <name>Tobias Billström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-TMBKCxFj2h6LkEEpYodyut</idno>
            <name>Jessika Roswall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-9Rr7JqtzHpZv84evqPH4D8</idno>
            <name>Karin Enström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-84DiaFjYsBoBUQnKJiSte9</idno>
            <name>Elisabeth Svantesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5BpKZwq8Nrrge7Ep1aDZB9</idno>
            <name>Lotta Finstorp</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XScHuZhUG7vGfDLenjxRiL</idno>
            <name>Saila Quicklund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-TigPaPfe7eBTgfMXr1phgo</idno>
            <name>Mats Green</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-M8TmpjZCgSbTtfnWi45cqY" type="signed"/>
        <correspContext corresp="i-M8TmpjZCgSbTtfnWi45cqY">
          <note type="signatory" corresp="i-bRyJHEKb5DCkicXkuZwMY"/>
          <note type="signatory" corresp="i-KPGvtK4s6Zp3E6XH6vj18n"/>
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-TMBKCxFj2h6LkEEpYodyut"/>
          <note type="signatory" corresp="i-9Rr7JqtzHpZv84evqPH4D8"/>
          <note type="signatory" corresp="i-84DiaFjYsBoBUQnKJiSte9"/>
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-5BpKZwq8Nrrge7Ep1aDZB9"/>
          <note type="signatory" corresp="i-XScHuZhUG7vGfDLenjxRiL"/>
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-TigPaPfe7eBTgfMXr1phgo"/>
        </correspContext>
        <correspAction type="submitted" xml:id="i-PbSwA8tnUZRyutYdhWqRC6">
          <date when="2019-10-03"/>
          <time when="12:52:33"/>
        </correspAction>
        <correspAction type="reviewed" xml:id="i-5Qx1uV35mGSBH7J78Ejouy">
          <date when="2019-10-03"/>
          <time when="15:36:48"/>
        </correspAction>
        <correspAction type="referred" xml:id="i-XdRv6wmmcWp3wYVM3etYwD">
          <date when="2019-10-11"/>
        </correspAction>
        <correspAction type="assigned" xml:id="i-JG4KCn6fboQSzseusWHVo4">
          <date when="2020-07-22"/>
          <time when="14:42:03"/>
        </correspAction>
        <correspContext corresp="i-JG4KCn6fboQSzseusWHVo4">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-JxQSEfNZLF74xrzC9wu3pp"/>
        <correspContext corresp="i-JxQSEfNZLF74xrzC9wu3pp">
          <ref type="uppgift">2019/20:SoU1</ref>
          <ref type="ref_dok_id">H701SoU1</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU1</ref>
          <ref type="ref_dok_titel">Utgiftsområde 9 Hälsovård, sjukvård och social omsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-SefS3MqvcKJWt6DvrCwNWC"/>
        <correspContext corresp="i-SefS3MqvcKJWt6DvrCwNWC">
          <ref type="uppgift">2019/20:UbU13</ref>
          <ref type="ref_dok_id">H701UbU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU13</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-GoJomg3kVbe2uJi9Pe6kuF"/>
        <correspContext corresp="i-GoJomg3kVbe2uJi9Pe6kuF">
          <ref type="uppgift">2019/20:UbU15</ref>
          <ref type="ref_dok_id">H701UbU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU15</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-4u2q2NW2NeRJDoBfs2Gzmw"/>
        <correspContext corresp="i-4u2q2NW2NeRJDoBfs2Gzmw">
          <ref type="uppgift">2019/20:SoU11</ref>
          <ref type="ref_dok_id">H701SoU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU11</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-ANB7SfFztKLAEskN8igfpJ"/>
        <correspContext corresp="i-ANB7SfFztKLAEskN8igfpJ">
          <ref type="uppgift">2019/20:SoU12</ref>
          <ref type="ref_dok_id">H701SoU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU12</ref>
          <ref type="ref_dok_titel">Kompetensförsörjning och prioriteringar inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:2829 av Ulf Kristersson m.fl. (M) Trygg och tillgänglig hälso- och sjukvård</div>
      </div>
      <div type="motBody">
        <div type="motProposal" subtype="förslag">
          <head xml:id="i-61gFAXVXhBFkGCToTrpJYD">
            Förslag till riksdagsbeslut
          </head>
          <list style="ol">
            <item xml:id="i-NY7nahJdwfwU1twXzHcytv">
              Riksdagen ställer sig bakom det som anförs i motionen om att
              regeringen ska ge i uppdrag att brett och samlat utreda vården
              i syfte att ta fram en ny modell för svensk hälso- och sjukvård
              och tillkännager detta för regeringen.
            </item>
            <item xml:id="i-WofJSV19vVqaaWqdZ3DSR1">
              Riksdagen ställer sig bakom det som anförs i motionen om att
              ta fram och genomföra en ny uppdaterad nationell cancerstrategi
              och tillkännager detta för regeringen.
            </item>
            <item xml:id="i-9rhLt4M5ZeeB1any2tE2oj">
              Riksdagen ställer sig bakom det som anförs i motionen om att
              införa vårdgaranti för cancerpatienter och tillkännager detta
              för regeringen.
            </item>
            <item xml:id="i-H8B6kyiYpDq1fbuCfkwaop">
              Riksdagen ställer sig bakom det som anförs i motionen om att
              stärka vårdens medarbetare och tillkännager detta för regeringen.
            </item>
            <item xml:id="i-A6Ds2oQBRPjoYnHoQNBVXK">
              Riksdagen ställer sig bakom det som anförs i motionen om kompetensförsörjningen
              för välfärdens verksamheter och tillkännager detta för regeringen.
            </item>
            <item xml:id="i-L6eR6HdhD5rRNZLKNwyzXn">
              Riksdagen ställer sig bakom det som anförs i motionen om att
              styrningen av högskolans utbildningsplatser bättre bör matchas
              mot arbetsmarknadens behov och tillkännager detta för regeringen.
            </item>
            <item xml:id="i-Jq4CrDZuaBcQ47VujNfzx2">
              Riksdagen ställer sig bakom det som anförs i motionen om att
              gymnasieskolans matchningsuppdrag bör stärkas och tillkännager
              detta för regeringen.
            </item>
            <item xml:id="i-EedYUxaedj6ntTdHVWNa3g">
              Riksdagen ställer sig bakom det som anförs i motionen om ett
              samlat omhändertagande av de mest sjuka och tillkännager detta
              för regeringen.
            </item>
            <item xml:id="i-B7KX9AcaqEBo7Z2UrfjwEr">
              Riksdagen ställer sig bakom det som anförs i motionen om att
              införa vårdval för sammanhållen och samordnad vård av de mest
              sjuka och tillkännager detta för regeringen.
            </item>
            <item xml:id="i-PqCH8S3M7E33gwhVtxKe5Z">
              Riksdagen ställer sig bakom det som anförs i motionen om att
              införa fast läkare och samordning av vårdteam för de mest sjuka
              och tillkännager detta för regeringen.
            </item>
            <item xml:id="i-QZf3edSwaL3MqsNGsaapSM">
              Riksdagen ställer sig bakom det som anförs i motionen om att
              riva hinder för digitalisering inom välfärdens verksamheter och
              tillkännager detta för regeringen.
            </item>
            <item xml:id="i-XRhz2utCtt7NHtGKcAa1ow">
              Riksdagen ställer sig bakom det som anförs i motionen om att
              låta patientinformation följa individen inom hälso- och sjukvården
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-ET5gy1SpUvBkNpc3XmJ2SD">
            Motivering
          </head>
          <p xml:id="i-5FUkh7rEQ7mnnVgPeBESKj">
            Alla människor ska ha frihet att forma sitt liv. Ett fritt samhälle
            utgår från varje människas egen potential och det skapar förutsättningar
            för var och en att utvecklas utifrån egen förmåga och vilja. Samtidigt
            har var och en också ett ansvar att ta hand om sig själv och inte
            utgå ifrån att någon annan ska göra det. Alla som har möjlighet
            ska bidra och göra rätt för sig. Samtidigt är det självklart att
            när den egna kraften verkligen inte räcker till ska det finnas
            ett skyddsnät som ger trygghet, men som också ger stöd och hjälp
            för att ta sig ur problem. Genom det offentliga tar vi gemensamt
            ansvar för att skyddsnätet är starkt och välfungerande.
          </p>
          <p xml:id="i-AK3qRfUpK7QuDHNv44knSX">
            Moderaterna arbetar för en tillgänglig, trygg och säker vård.
            Människor förväntar sig en sammanhållen vård med hög kvalitet,
            hög patientsäkerhet, möjlighet att själv välja vårdgivare, delaktighet
            i sin vårdprocess och hög tillgänglighet när vården väl behövs.
            Dessa förväntningar ska Moderaterna möta.
          </p>
          <p xml:id="i-Ff3YLbGwtybVnjXZdjqkh">
            Det finns mycket att vara stolt över med svensk hälso- och sjukvård.
            I olika internationella jämförelser hamnar Sverige oftast i topp
            när det gäller den medicinska kvaliteten. Sverige har till exempel
            bra resultat när det gäller överlevnad efter hjärtinfarkt, stroke
            och bröstcancer. Samtidigt är det helt uppenbart att svensk hälso-
            och sjukvård inte står tillräckligt starkt rustat inför framtiden.
          </p>
          <p xml:id="i-MEGD94BTmtZEPkWfJgeojQ">
            Svensk hälso- och sjukvård är idag satt under hård press. Köerna
            till vården fortsätter att öka. Sjukdomar som cancer och diabetes
            drabbar allt fler. De regionala skillnaderna är stora och de som
            har en högre utbildningsnivå får ofta bättre vård än de som inte
            har det. Dessutom ökar behoven och kostnaderna när demografin
            förändras.
          </p>
          <p xml:id="i-UreA9dkrxGzm2tV2Y72nVq">
            Den medicinska utvecklingen gör att allt fler lyckligtvis överlever
            sina allvarliga sjukdomar, men lever med dem som kroniska sjukdomar
            istället. Både andelen äldre och yngre i Sverige ökar. Vi ser
            även nya och ökande vårdbehov utifrån den ökade migrationen. Samtidigt
            dras hälso- och sjukvården med låg produktivitet, hög netto­kostnadsutveckling
            och de organisatoriska gränsdragningarna inom offentlig sektor
            skapar problem både för den enskilde och för hela hälso- och sjukvårdens
            utveckling.
          </p>
          <p xml:id="i-4WispyHSdsaTX4Y7adHmbJ">
            Dessa problem och utmaningar måste dessutom ses utifrån en ekonomisk
            verklighet. Konjunkturen kommer kanske att vända ned snart och
            då kommer det att krävas tydliga prioriteringar.
          </p>
          <p xml:id="i-R8DrJK42qBRaSd7j2JS6Sa">
            Den gemensamt finansierade vården är en central del av den svenska
            modellen. Medborgarna förväntar sig att hälso- och sjukvården
            ska hålla hög kvalitet och vara tillgänglig. När det offentliga
            inte lever upp till detta urgröps tilliten till samhälls­kontraktet.
            Villigheten att betala skatt minskar, samtidigt som oron och missnöjet
            ökar.
          </p>
          <p xml:id="i-2iXQshmucGqkUKzDPJzRYi">
            Moderaternas uppgift är att få ordning på svensk hälso- och sjukvård.
            Därför vill vi bygga en ny svensk modell som tar tag i problemen,
            som tar sikte på utmaningarna och som tar tillvara möjligheterna.
            Sverige har mycket att vara stolta över men vi har också omfattande
            problem som måste lösas.
          </p>
          <head type="h1" xml:id="i-PpRMV83zZTjn9p63ioFpC8">
            Nulägesbeskrivning
          </head>
          <p xml:id="i-NMDo5GdMc8GVcJotKhoMmh">
            Sverige står inför ett läge där konjunkturen snart vänder ned.
            Den svenska tillväxten per person spås bli en av de lägsta i Europa
            – under en procent per år fram till 2021. Arbetslösheten bottnar
            på över sex procent och långtidsarbetslösheten är kvar på tidigare
            krisnivåer.
          </p>
          <p xml:id="i-V96YV4uUf4LF1re6rmMJKM">
            Kostnaderna för välfärden ökar i snabbare takt än intäkterna
            i kommuner och regioner. Redan år 2018 försämrades det ekonomiska
            resultatet rejält. Sex av 20 regioner gick med underskott och
            16 regioner försämrade sitt resultat. Även 69 av 290 kommuner
            redovisade ett underskott, vilket är det högsta antalet på tio
            år.
          </p>
          <p xml:id="i-HGctM2pQSmyJQE2ecVX8j9">
            Den demografiska utvecklingen med allt fler barn, unga och äldre
            gör att behoven av skola, vård och omsorg ökar. Om tio år kommer
            äldre över 80 år ha ökat med cirka 47 procent, medan den yrkesverksamma
            befolkningen i åldern 20–64 år enbart har ökat med fem procent.
          </p>
          <p xml:id="i-DTipJKpKxsMGYx8Y21mMfj">
            Sammantaget innebär detta att utöver att det krävs en långsiktig
            politik som förmår att hantera målkonflikter och prioritera, krävs
            det dessutom andra svar än mer resurser. Det gäller även hälso-
            och sjukvården. Uppdraget är att leverera lika bra eller bättre
            kvalitet till lägre kostnader.
          </p>
          <head type="h2" xml:id="i-98CcxNcexD23G2NmynF6vf">
            Växande vårdköer och stora geografiska skillnader
          </head>
          <p xml:id="i-S7A5PB4TgwgWvh9zaMuJVA">
            Sverige är ett av de länder i västvärlden som har allra längst
            vårdköer. På grund av de långa köerna får tiotusentals patienter
            vänta längre än tre dagar på att kunna få en medicinsk bedömning
            av sina problem i primärvården. Alltför många patienter tvingas
            att vänta längre än tre månader på besök eller operation i specialistvården
            i stora delar av Sverige. Den utlovade vårdgarantin bryts varje
            dag och de regionala skillnaderna är omfattande.
          </p>
          <head type="h2" xml:id="i-UkY3gzdsTgXdF86rfvzEcu">
            Fler drabbas av cancer och diabetes
          </head>
          <p xml:id="i-Jge6Jhe6r5viYFjqCmCLJP">
            Sjukdomarna med högst dödlighet fortsätter alltjämt totalt sett
            vara hjärt- och kärlsjuk­domar, men förekomsten av både cancer
            och diabetessjukdomar ökar. Eftersom det är sjukdomar som ofta
            förekommer i högre ålder är det till stor del en konsekvens av
            en åldrande befolkning. Under en överskådlig framtid pekar alla
            indikatorer på att allt fler kommer att drabbas och behöva vård.
          </p>
          <head type="h2" xml:id="i-K8k9Hrc5ussHDWsTioMg6B">
            Demografiska förändringar skapar tryck på hela välfärden
          </head>
          <p xml:id="i-3Fw5tkNh1GiUWFH1rEE3pa">
            Det är positivt att allt fler människor lever längre och friskare
            liv i Sverige. Men det innebär även att trycket på svensk välfärd
            ökar. Det handlar i första hand om ett begränsat antal patienter
            som har en sjukvårdsbild som står för en betydande del av de tillgängliga
            resurserna inom hälso- och sjukvården. En stor del av vården riktas
            till personer som är multisjuka med flera kroniska sjukdomar.
            De står för drygt hälften av alla läkarbesök på akutmottagningarna
            och för hälften av de samlade sjukvårds­kostnaderna. De senaste
            årens stora migration bidrar också till att trycket på svensk
            välfärd ökar. Det gäller både vården och skolan. Det handlar till
            exempel om att svensk hälso- och sjukvård måste behandla nya sjukdomar.
          </p>
          <head type="h2" xml:id="i-KhKiMZ2sQdmeFRkLC1QGDu">
            Bristande kompetensförsörjning och svårigheter att behålla medarbetare
          </head>
          <p xml:id="i-VN1sg1T6hLmjbTnAGStbC">
            Det finns brist på vissa personalkategorier inom hälso- och sjukvården.
            Det handlar till exempel om patologer, radiologer, specialister
            i allmänmedicin och tandläkare. Samtidigt tar vården inte tillvara
            på medarbetarnas kompetens och arbetstid tillräckligt bra. På
            grund av bristande arbetsledning och bristfälliga arbetsverktyg
            hamnar arbets­uppgifter inte alltid på den som skulle kunna göra
            jobbet bäst och mest tidseffektivt. Läkare, sjuksköterskor och
            annan vårdpersonal använder därför allt för mycket tid åt administration.
          </p>
          <head type="h2" xml:id="i-2HtGGvbBGAJ6bNsqqeSfUd">
            Låg produktivitet
          </head>
          <p xml:id="i-SVkzDNK93ocLWZovZsWtyQ">
            Antalet anställda i hälso- och sjukvården är fler än någonsin
            tidigare. Antalet läkare per capita ökar och Sverige ligger på
            plats 6 av 23 undersökta OECD-länder. Antalet sjuksköterskor ökar
            också och Sverige har fler sjuksköterskor än genomsnittet i OECD.
            Trots den positiva utvecklingen av antalet läkare i Sverige är
            det tydligt att patienter i den svenska vården träffar läkare
            i mindre utsträckning – både mindre ofta och inte lika länge –
            än i andra jämförbara länder. Slutsatsen är att svensk vård inte
            är tillräckligt produktiv. Jämfört med övriga länder i Norden
            har svenska sjukhus lägst produktivitet. Samtidigt är svensk vård
            betydligt mer sjukhustung än jämförbara länder – en stor del av
            vårdens resurser är koncentrerade till sjukhusen istället för
            primärvården.
          </p>
          <head type="h2" xml:id="i-4nUpmUsrhYfTW2G5q1iHF7">
            Höga och växande förväntningar hos befolkningen
          </head>
          <p xml:id="i-B2EH6bHEH39FnMxsroXsjM">
            Allmänheten har ett högt förtroende för hälso- och sjukvården
            och vårdens personal enligt den nationella SOM-undersökningen.
            Samtidigt uppgav 45 procent att sjukvården var det viktigaste
            samhällsproblemet 2018, den högsta siffran som uppmätts. Bättre
            tillgänglighet är den enskilda faktor som flest personer lyfter
            fram som en insats som skulle höja deras förtroende.
          </p>
          <p xml:id="i-FxgGjHGGi55s5GXqettYQQ">
            Samtidigt ökar också kraven på vad hälso- och sjukvården ska
            kunna åstadkomma. I takt med att den medicinska forskningen utvecklas
            ställs allt högre förväntningar på hälso- och sjukvården. När
            fler tillstånd kan behandlas ökar vårdbehoven automatiskt och
            medborgarnas attityder kring vilka insatser vården ska bistå med
            förskjuts.
          </p>
          <head type="h1" xml:id="i-6xjTsTcAMCDB6vvzY72Bwo">
            Principerna och värderingarna som vägleder Moderaternas hälso-
            och sjukvårdspolitik
          </head>
          <p xml:id="i-6nmTRHxsA9kvJbA6Vkzz82">
            När Moderaterna ska lösa samhällsproblem finns det grundläggande
            principer och värderingar som styr vårt tillvägagångssätt. Det
            spelar ingen roll vilket område det gäller eller om det är på
            kommun-, region- eller nationell nivå.
          </p>
          <p xml:id="i-4LEwhSdhJXqxMKKVHVnZMY">
            Moderaternas utgångspunkt är människan. Därför ska organiseringen
            av vården och omsorgen ske utifrån patienten eller den äldres
            perspektiv. Sverige ska inte vara ett kösamhälle. Ingen ska behöva
            vänta på vård i onödan. Den enskilde ska ha möjlighet att påverka
            sitt liv, ha valmöjligheter, ha tillgång till information och
            vara involverad i sin vård och omsorg. Det innebär också att hälso-
            och sjukvården ska vara organiserad så att systemet inte gör att
            människor faller mellan stolarna eller far illa.
          </p>
          <p xml:id="i-FU8SjQhNZjXjwEnkzCyALi">
            Moderaterna tar ansvar för att det offentliga möter medborgarnas
            berättigade förväntningar på hälso- och sjukvården. Och vi gör
            detta utifrån det självklara faktum att det totala skatteuttaget
            måste hållas på en rimlig nivå och skattebetalarnas pengar ska
            användas effektivt.
          </p>
          <p xml:id="i-NHHQfLQRpVapCpvsLskRNz">
            När moderater tar sig an problem och utmaningar inom hälso- och
            sjukvården är bland annat följande viktigt.
          </p>
          <head type="h2" xml:id="i-JEezAM4Ht4Rd5QsezPieVh">
            Prioritera
          </head>
          <p xml:id="i-13WiWiARNpCHYMaxhFGtAk">
            När det ekonomiska trycket ökar blir det ännu viktigare att prioritera
            tydligt. Politiska ledare identifierar vad som skapar mindre värde
            för medborgarna och prioriterar bort det, så att resurserna istället
            kan riktas till sådant som skapar mer värde för med­borgarna.
            Här krävs mod och värderingsdrivna val. Allt ryms inte inom det
            gemen­samma åtagandet. Det kan till exempel handla om tidskrävande
            och överflödig administration, eller extremt dyra läkemedel som
            bara marginellt förbättrar livskvaliteten.
          </p>
          <head type="h2" xml:id="i-NA6AC8yjxNoQ88S6UeK7fe">
            Säkerställ att resurserna används smart
          </head>
          <p xml:id="i-EAZL6bWt56v5W87EQEdC9L">
            Det är vårt ansvar att säkerställa att vi får ut så mycket vård
            och omsorg som möjligt för skattepengarna. Ledning och styrning
            ska präglas av professionalism. Mindre byråkrati ger mer vård.
          </p>
          <p xml:id="i-Dqc7rg23jvPRy7De7P9WCk">
            Politikens uppgift är att peka ut tydliga mål och riktning, men
            det är professionen som avgör hur uppgiften ska lösas. Hälso-
            och sjukvårdens medarbetare måste få jobba med det som de är utbildade
            till att göra. Tydliga krav ska ställas från politiskt håll på
            goda resultat och att budgeten hålls. Ersättningssystemen ska
            vara konstruerade för att uppmuntra hög effektivitet och verksamheternas
            prestationer ska kontinuerligt följas upp. Uppföljningen ska utgå
            ifrån att resultaten kan förbättra verksamheten, inte för datainsamlingens
            skull.
          </p>
          <p xml:id="i-Y8eoWnT5ToHmDoUzAVBESp">
            Exempel på hur regionerna kan använda sina resurser mer effektivt
            kan vara att använda befintliga och väl fungerande tekniska lösningar
            på marknaden snarare än att använda skattemedel för att utveckla
            egna lösningar. Det kan även handla om att i högre grad jobba
            förebyggande, preventivt, och hälsofrämjande – för att färre patienter
            överhuvudtaget ska behöva söka vård.
          </p>
          <head type="h2" xml:id="i-sPV38E2Q14APJTEBxW5cp">
            Uppmuntra nytänkande och innovation
          </head>
          <p xml:id="i-KLDcD8LG9kq7E8cTnNKpp7">
            För att klara att möta välfärdens utmaningar är förmågan att
            tänka och göra på nya sätt helt avgörande. Ska vi klara att leverera
            vård och omsorg med lika bra eller högre kvalitet till lägre kostnad
            krävs radikalt nytänkande. Vi måste lyckas skapa mer utvecklingskraft
            genom att bli bättre på att ta tillvara idéer från medarbetare,
            ledare eller andra intressenter.
          </p>
          <p xml:id="i-7hASJnniTeVR96S4f1EvMF">
            Det krävs åtgärder för att bättre fånga upp idéer och det krävs
            processer för att testa, utveckla och genomföra nya idéer. Det
            krävs också insatser för att förändra kulturen på arbetsplatser
            så att vi i högre utsträckning uppmuntrar nya idéer. Vi behöver
            mer mod att prova nya metoder och hitta nya lösningar – färre
            pilotprojekt vid sidan av vården och mer verksamhetsutveckling
            i den direkta vården. Hälso- och sjukvården måste bli bättre att
            i partnerskap med näringslivet hitta gemensamma utvecklingsområden
            där alla blir vinnare.
          </p>
          <head type="h2" xml:id="i-5rtJoJdWQgCTfauFaxW2Pa">
            Mångfald av vårdgivare förbättrar hälso- och sjukvården
          </head>
          <p xml:id="i-VZbyHKTgRP3MwN4vkozjmW">
            Vården och omsorgen står inför betydande utmaningar de kommande
            åren. I det läget är det viktigt att tillvarata privata och ideella
            initiativ. Därför ska vi sträva efter att skapa förutsättningar
            för en mångfald av aktörer. Det är viktigt att etablera strukturer
            som skapar valfrihet, ökar kvaliteten via kvalitetskonkurrens,
            bidrar till kostnadseffektivitet och gör att fler aktörer är med
            och utvecklar nya idéer och lösningar.
          </p>
          <p xml:id="i-NYjaXFaTepsSPYV9wxWBPX">
            Privata vårdgivare har de senaste åren hittat nya möjligheter
            att, inom ramen för befintliga ersättningssystem, erbjuda vård
            genom t.ex. digitala vårdtjänster. De använder digitaliseringens
            potential för att utveckla vården och omsorgen. Det har många
            gånger lett till högre tillgänglighet för vårdtagare runtom i
            landet och att primärvården kunnat utvecklas. För att fortsätta
            uppmuntra den här utvecklingen krävs långsiktiga och förutsägbara
            ersättningssystem, som bidrar till nytänkande och innovation.
          </p>
          <head type="h2" xml:id="i-RJiNYak1nZRGPanGxEtqYg">
            Eget och gemensamt ansvar
          </head>
          <p xml:id="i-EhSUvSgzhasnd2oUcFrRkU">
            Moderaterna ska vara en tydlig röst för det egna ansvaret vad
            gäller hälsan. Att äta bra, motionera och hitta tillräckligt med
            tid för återhämtning är viktigt för det egna välmåendet. Ett aktivt
            socialt liv och egen försörjning bidrar också till bättre hälsa.
            Att skapa tilltro till den egna förmågan ger större känsla av
            egenmakt och framtidstro – det bidrar också till bättre hälsa.
          </p>
          <p xml:id="i-6etkX1itwtCbNLd82NygNd">
            Att anstränga sig och göra vad man kan för att ta hand om sin
            hälsa innebär att den som verkligen har behov av vård kan få det
            snabbare. Det egna ansvaret betyder att det offentliga bättre
            kan leva upp till sina åtaganden.
          </p>
          <p xml:id="i-UtHjesgY53CDmAVUsiNq3Y">
            Idag är möjligheterna att söka information om vad som är bra
            eller dåligt för hälsan större än vad de någonsin har varit. Samtidigt
            möjliggör modern teknik för människor att kunna följa sina kost-
            och träningsvanor i betydligt högre utsträckning än tidigare.
          </p>
          <p xml:id="i-9ZJTWHWqyb5F8WADpMGYXb">
            Det offentliga ska skapa förutsättningar för människor att skapa
            goda levnadsvanor. Det handlar till exempel om skolans uppdrag
            att elever får tillräckligt med fysisk aktivitet. Men det offentliga
            kan göra mer för att fler ska kunna ta ett större eget ansvar
            för sin hälsa.
          </p>
          <p xml:id="i-HaZitcwpgLnSnXXuQokaTp">
            Dagens hälsoförhållanden och vårdbehov är till del resultatet
            av gårdagens levnadsvanor, livsvillkor och vårdstruktur. Vi vet
            att ohälsosamma levnadsvanor kopplas ihop med många folksjukdomar.
            Därmed är också utvecklingen av våra levnadsvanor av särskild
            betydelse för den framtida ohälsan. Här krävs både eget och gemensamt
            ansvar.
          </p>
          <p xml:id="i-Cws8FbtJXp3wfQGPqGW1Uf">
            Idag läggs en fjärdedel av Sveriges hälsoinvesteringar på klinisk
            vård medan bara en hundradel läggs på förebyggande satsningar
            på befolkningens hälsobeteende. Det är vårt beteende som bidrar
            till att göra ohälsotalen betydligt större än vad de skulle behöva
            vara. Sundare levnadsvanor i befolkningen anses kunna förebygga
            uppemot 80 procent av hjärt- och kärlsjukligheten och 30 procent
            av cancersjukligheten samt förhindra eller försena insjuknandet
            i diabetes.
          </p>
          <head type="h1" xml:id="i-HXHUf9MCwCoukeBijg4P2A">
            Reformer som redan borde genomförts av regeringen
          </head>
          <p xml:id="i-TPA25vExoU3zC19p5EF6tF">
            Moderaterna har lagt en lång rad av omfattande förslag till reformer
            i riksdagen de senaste åren. Dessa reformförslag omfattar bland
            annat hur vi vill att hälso- och sjukvården ska organiseras och
            utvecklas, men även vilka områden inom vården och omsorgen som
            vi vill prioritera. Det allra högst prioriterade är att korta
            köerna i vården, men det handlar även om valfrihet, att stärka
            jämlikheten genom hårdare kvalitetskrav och uppföljning, ytterligare
            koncentration av den högspecialiserade vården, en tydlig primärvårdsreform
            och vårdkedjor som hänger samman inom förlossningsvården.
          </p>
          <p xml:id="i-DVKfSmkmywEcYpowqAjhHM">
            Moderaternas arbete för ökad valfrihet flyttar hälso- och sjukvården
            närmare invånarna och ökar tillgängligheten för patienterna. Valfrihet
            för patient och personal att välja vårdgivare skapar möjligheter
            för vårdens medarbetare att utvecklas, finna olika karriärvägar
            och få ökat ansvar med bättre löneutveckling.
          </p>
          <p xml:id="i-FtqnT7bBWUgSUqWg7ufA1h">
            Skickligt ledarskap inom fristående verksamheter kan vara en
            föregångsmodell för hur verksamheter kan förbättras även inom
            den offentligt drivna vården. Mångfald av vårdgivare innebär att
            olika vårdmodeller, organisationsformer samt olika vård- och behandlingsformer
            prövas. Alternativen driver på kvalitetsarbetet och innovationen.
          </p>
          <p xml:id="i-REuNCvFD9HVnbwhRauaZv8">
            Patienter har redan idag möjlighet att välja sin vårdcentral/hälsocentral
            och öppen specialiserad vård. Än så länge omfattar inte det fria
            vårdsökandet den slutna specialiserade vården. Det ska vara möjligt
            även för dem som så önskar att kunna välja specialiserad slutenvård.
          </p>
          <p xml:id="i-SSi36ocwZ1Nt8QcN8vWhpo">
            Mångfalden och valfriheten i välfärden är uppskattad, men den
            måste omges av tydliga regler för att garantera kvalitet i all
            verksamhet oavsett driftsform. Det handlar om att ställa tydliga
            kvalitetskrav, utöva tillsyn, öka transparensen genom att öppna
            upp verksamheterna för insyn samt tydligt ansvarsutkrävande och
            skarpa sanktioner när det inte fungerar tillfredsställande. Moderaterna
            vill införa nationella kvalitetskrav för att säkerställa att alla
            patienter får vård av hög kvalitet. Vi vill skärpa den nationella
            tillsynen och utöka statens möjligheter att påföra sanktioner
            på de vårdgivare som inte håller tillräckligt hög medicinsk kvalitet.
          </p>
          <p xml:id="i-WBvgh6SKgPg5RYoTD77DKk">
            Moderaterna har under hela förra mandatperioden föreslagit att
            en ny och utvecklad kömiljard införs. Den nya modellen ska dra
            lärdomar från alliansregeringens tidigare satsning och utvecklas
            för att bli ännu mer träffsäker och effektiv. Till exempel ska
            den nya kömiljarden omfatta diagnostik, återbesök och rehabilitering
            och därtill innehålla mer resurser för att bättre möta behoven
            hos bland annat kroniskt och långvarigt sjuka. Den grundläggande
            principen är dock densamma: regionerna ska få tydliga morötter
            att korta köerna. Detta är väl beprövad politik som har kortat
            vårdköerna förut och kan göra det igen.
          </p>
          <p xml:id="i-AecsDRhwBJ6paU5wZWT2C7">
            I Sverige står primärvården vid en internationell jämförelse
            för en liten andel av den totala hälso- och sjukvården. Den nära
            vården med primärvården som bas behöver byggas ut. Syftet med
            att stärka primärvården är att den samlade nära vården ska vara
            så bra och tillgänglig att den blir det naturliga förstahandsvalet
            för de allra flesta. På sikt bör en betydligt större andel av
            vårdens samlade resurser i Sverige riktas mot den nära vården.
          </p>
          <p xml:id="i-SZESeJMsfFM3poYUC4nGQU">
            Moderaterna vill i lagstiftning precisera primärvårdens syfte
            för att förtydliga vilken vård och tillgänglighet som ska ges
            inom primärvården. Den nära vården bör kunna ansvara för diagnostik,
            behandling och rehabilitering för de allra flesta patienters vårdbehov
            samt ansvara för akut vård som inte kräver vård på ett sjukhus.
            Ett samordningsansvar för patienter bör införas, så att patient
            och anhöriga alltid vet var man ska vända sig i den nära vården.
          </p>
          <p xml:id="i-A8KuGdp2p6EXEY9ZPQmuaY">
            Primärvårdens roll ska bland annat vara att knyta samman vården
            kring patienten. Patienter och anhöriga ska kunna få en fast vårdkontakt
            exempelvis genom läkare eller kontaktsjuksköterska.
          </p>
          <p xml:id="i-XRVfbuVB5acxS232pTdHyr">
            Sverige har sju universitetssjukhus som tillsammans erbjuder
            högspecialiserad vård av medicinsk världsklass. Högspecialiserad
            vård är komplex och kräver viss volym och kompetens för att kvalitet,
            patientsäkerhet och kunskapsutveckling ska kunna upprätt­hållas
            samt för att kunna åstadkomma ett effektivt användande av vårdens
            gemensamma resurser.
          </p>
          <p xml:id="i-LqZ71FPAkqn9NfeUAVGBWe">
            Vi anser att det behövs mer nationell styrning av högspecialiserad
            vård för att stärka kvaliteten, öka patientsäkerheten och minska
            de regionala skillnaderna. Vi vill även att samverkan med andra
            nordiska länders högspecialiserade vård ökar. Det är även viktigt
            att den inomregionala nivåstruktureringen vidareutvecklas. Det
            är inom sjukvårds­regionerna de stora vinsterna finns med att
            vården är koncentrerad på rätt nivå.
          </p>
          <p xml:id="i-8jphGQ4BYW1HdYWq1udNJo">
            Dagens vårdkedja mellan mödravård, förlossningsvård och eftervård
            håller många gånger inte ihop. Den behöver stärkas för att kvinnor
            som är gravida och deras partner ska få en fullständig bild av
            vårdförloppet, känna sig trygga och delaktiga i hela processen.
            En viktig del av tryggheten är att så långt det är möjligt själv
            få välja vårdgivare/förlossningsklinik.
          </p>
          <p xml:id="i-NEtszy8b3NPMuFgEDtv37e">
            Lagen om stöd och service till vissa funktionshindrade (LSS)
            har inneburit ökad valfrihet, större inflytande och bättre livskvalitet
            för många personer med svåra funktionsnedsättningar. Ytterst handlar
            det om att tillförsäkra personer med omfattande och varaktiga
            stödbehov insatser som de behöver för sitt dagliga liv. Detta
            kräver ett stabilt och långsiktigt ansvarstagande från samhällets
            sida.
          </p>
          <p xml:id="i-3Uwv1WdFaXJ1sYXNi9nUdA">
            Äldreomsorgen ska säkerställa de äldres egenmakt och valfrihet.
            De äldres behov ska alltid komma i första hand. Socialtjänstlagen
            ska utformas så att den ger goda möjligheter till förenklad biståndsbedömning
            bland annat i samband med prövning av äldres rätt till hemtjänst.
          </p>
          <p xml:id="i-39vPY1w3GvEYHJU6bHZtEZ">
            För äldre som bor på ett särskilt boende ska fokus vara på att
            stärka de äldres kvarvarande resurser, förmågor och möjligheter.
            Det ska finnas olika boendeformer och tillgänglig hemtjänst. Äldres
            ofrivilliga ensamhet ska brytas och undernäring bland äldre inom
            äldreomsorgen ska inte få förekomma. Utveckling av digitala tjänster
            inom äldreomsorg ska uppmuntras och stimuleras.
          </p>
          <p xml:id="i-4aT84xmgzfT5La32Tz4JMi">
            Äldreomsorgen ska i så hög grad som möjligt organiseras så att
            det finns tydlig kontinuitet i kontakten med hemtjänstens medarbetare.
            En omsorgstagare kan få utstå många okända ansikten i sitt hem
            för att omsorgsaktörerna inte samspelar och för att det på många
            håll i Sverige ännu saknas valfrihet inom hemtjänsten.
          </p>
          <p xml:id="i-TrtE8ATZgMZVH4b1uj43Vf">
            Det saknas ett helhetsgrepp runt äldres vård och omsorg. Primärvård,
            hemsjukvård, hemtjänst, geriatrisk vård och palliativ vård måste
            samarbeta och samordnas bättre. Det är alltför vanligt att äldre
            personer idag slussas runt mellan olika aktörer. Sjuka äldre söker
            sig till en akutmottagning för enklare hjälp som bäst hade kunnat
            lösas via insatser inom äldreomsorgen eller primärvården. Trösklarna
            mellan äldreomsorgen och hälso- och sjukvården för de äldre bör
            suddas ut.
          </p>
          <head type="h1" xml:id="i-CwG4qgmVLDRDXDZCEfAAwK">
            Nya reformer
          </head>
          <p xml:id="i-5Wz4U6XsR26asPAu9276cm">
            Hälso- och sjukvårdslagen är tydlig. Den uttrycker bland annat
            att vården ska vara lätt tillgänglig och att kvaliteten i verksamheten
            systematiskt och fortlöpande ska utvecklas och säkras. Vården
            ska tillgodose patientens behov av trygghet, kontinuitet, säkerhet
            och bygga på respekt för patientens självbestämmande. Därtill
            är vårdgarantin, som uttrycker hur lång tid en patient maximalt
            ska behöva vänta på att få vård, lagstadgad. Ändå bryts dessa
            åtaganden gentemot patienten varje dag, hela tiden. Det är inte
            rimligt. Respekten och tilliten minskar till att hälso- och sjukvården
            kommer att finnas där när den behövs.
          </p>
          <p xml:id="i-PhTqY6uCCjAx1dFvLqELon">
            I denna motion lägger Moderaterna fram fem konkreta förslag som
            tillsammans ger några byggstenar att forma framtidens vård och
            omsorg. Det handlar om att långsiktigt ta fram och forma en ny
            modell för svensk hälso- och sjukvård, skyndsamt ta fram och genomföra
            en ny uppdaterad nationell cancerstrategi, genomföra konkreta
            förslag att stärka medarbetarna i vården och omsorgen, genomföra
            ett samlat omhändertagande av de mest sjuka patienterna samt riva
            konkreta hinder för att möjliggöra mer av digitalisering inom
            alla delar av Sveriges välfärdsverksamheter.
          </p>
          <head type="h1" xml:id="i-A1UsmfFxCDQJM8Zy4dZsqi">
            En ny modell för svensk hälso- och sjukvård
          </head>
          <p xml:id="i-7R2aVJ7Teu2kqDpAxKtkhf">
            Svensk hälso- och sjukvård står inför ett antal större problem
            som kräver svar. Det handlar bland annat om att dagens svenska
            sjukhustunga system behöver förändras i grunden och utvecklas
            mot mer av nära vård och omsorg. Det krävs bättre översikt och
            nationell styrning av vilka investeringar som görs i svensk sjukvård.
            Många ledande utredare av svensk hälso- och sjukvård pekar på
            ett stort behov av mer nationellt ledarskap och styrning.
          </p>
          <p xml:id="i-F9t7pGEGujfNaWpa4nt2me">
            Några problem är större och viktigare än andra att lösa. Det
            handlar framförallt om att vården, som ofta håller hög internationell
            medicinsk kvalitet, inte förmår att ge patienten vård i rätt tid.
            Vårdköerna är omfattande och fortsatt växande. Därtill är ojämlikheten
            vad avser till exempel kvalitet i vården och tillgång till nya
            läkemedel stor mellan olika delar av landet.
          </p>
          <p xml:id="i-CovTySXN8aQeKhrrEVgdGs">
            Det finns betydande problem gällande produktiviteten vid de svenska
            akutsjukhusen. De finska akutsjukhusen har en genomsnittlig produktivitetsnivå
            som är ungefär 40 procent högre än den genomsnittliga produktivitetsnivån
            vid de svenska akutsjuk­husen. Dessutom är skillnaderna i produktivitet
            mellan de olika akutsjukhusen i Sverige omfattande.
          </p>
          <p xml:id="i-142TyRPBddGG7Ko4BUzsC7">
            Dagens sjukhustunga vård med en långt driven specialisering behöver
            bli mycket bättre på att koordinera patientens olika vårdinsatser
            och komma närmare medborgarna, både geografiskt och tidsmässigt.
            Dessutom krävs större kontinuitet, samordning och kompetens –
            utifrån patientens förutsättningar och behov. Detta gäller inte
            minsta de som är mest sjuka – ofta äldre och multisjuka med kroniska
            sjukdomar.
          </p>
          <p xml:id="i-Y7oEEgsA7kvUAT4eABB367">
            De mest sjuka behöver en sammanhållen och samordnad vård och
            omsorg på ett helt annat sätt än dagens svenska vård och omsorg
            förmår att leverera. Detta är den kanske allra största möjligheten
            till höjd kvalitet och effektivisering av svensk vård. För närvarande
            riktar vården ungefär 80 till 85 procent av de använda vårdresurserna
            i Sverige per år till de patienter som är mest sjuka.
          </p>
          <p xml:id="i-Weiu4woJtduQBfp2Lo5e8r">
            Det behövs ett långsiktigt metodiskt arbete för att ta fram inriktningen
            för en ny modell gällande svensk hälso- och sjukvård. Moderaterna
            föreslår att regeringen ger i uppdrag att brett utreda vården
            och omsorgens kvalitet, valfrihet, jämlikhet, kontinuitet, produktivitet
            och effektivitet. Ett viktigt fokus i denna utredning ska vara
            att göra en översyn av styrning, struktur, organisering och huvudmannaskap
            inom kommunal och regional hälso- och sjukvård.
          </p>
          <p xml:id="i-9okz3riebbzsd46Mtywwz4">
            En helt central slutsats är att svensk hälso- och sjukvård på
            sikt kan användas på bättre och effektivare sätt för patienten
            om Sverige på riktigt lyckas genomföra en verklig förflyttning
            från slutenvård till mer av öppenvård, från sjukhus till mer av
            nära vård, från sjukvård till mer av förebyggande hälsofrämjande
            insatser. Nuvarande ersättningsmodeller inom hälso- och sjukvården
            främjar emellertid inte en sådan utveckling.
          </p>
          <p xml:id="i-KfxKAk7Eop712truCrDiTR">
            En bred övergripande utredning bör därför ägna betydande kraft
            åt att analysera och föreslå konkreta lösningar när det gäller
            den långsiktiga finansieringen av vården och omsorgen. Särskilt
            fokus bör riktas på förutsättningar och möjligheter att ge alla
            patienter en mer tillgänglig och jämlik vård och omsorg.
          </p>
          <p xml:id="i-JQ9SQE2KUh4541MpbqXXda">
            Konkreta åtgärder ska tas fram för att säkerställa en sammanhållen
            vård och omsorg för de mest sjuka. Åtgärder för att kunna höja
            effektiviteten och produktiviteten inom svensk hälso- och sjukvård
            med minst bibehållen medicinsk kvalitet. Åtgärder för att säkerställa
            en mer långsiktig finansiering av universitetssjukvårdens tre
            huvudsakliga uppdrag att bedriva vård, forskning och utbildning.
            Därtill se över förutsättningar för fler att kunna verka som såväl
            forskande som praktiserande läkare inom universitetssjukvården.
          </p>
          <p xml:id="i-Cma6qJnKkHdEuQMVThGrZA">
            Förutsättningar och möjligheter att kunna använda digital teknik
            för personal, medborgare och patienter för att bland annat göra
            vården mer tillgänglig, samt möjligheter att bedriva ett mer proaktivt
            hälsofrämjande arbete och åtgärder för att långsiktigt säkra personal-
            och kompetensförsörjningen inom vården och omsorgen ska särskilt
            gås igenom och analyseras.
          </p>
          <p xml:id="i-VyiBN2B525cuyGBL3tghwH">
            Detsamma gäller åtgärder för en snabbare och mer jämlik introduktion
            av bättre medicinteknik och läkemedel till patienten och att se
            över hur staten tillsammans med regionerna kan säkerställa att
            det finns en väl fungerande lagerhållning av läkemedel samt viktigt
            medicinskt materiel.
          </p>
          <p xml:id="i-SQkvMvmD5BeWmvm4Rf1CYw">
            Moderaterna vill att regeringen ger i uppdrag att se över behoven
            av att ta fram ytterligare nationella strategier, utifrån liknande
            modell som den nationella cancer­strategin, för till exempel hjärt-kärlsjukvården
            och diabetesvården. Detta i ett led att öka det nationella ledarskapet
            och ansvarstagandet över hälso- och sjukvården. Nedan redovisas
            ett antal reformer som skulle kunna genomföras skyndsamt om bara
            den politiska viljan finns.
          </p>
          <head type="h1" xml:id="i-Xuz5sf33RPJJFCL176E7bF">
            En ny uppdaterad nationell cancerstrategi
          </head>
          <p xml:id="i-NngDLEktnsSA3vMXWnAZj8">
            Moderaternas målsättning är tydlig – cancersjukdomarna ska förebyggas
            och deras skadeverkningar minimeras. De som drabbas av cancer
            ska få vård i tid och av hög kvalitet. Alla ska ha förutsättningar
            och kunskap att göra goda livsval som främjar deras hälsa. Med
            förebyggande åtgärder kan färre människor drabbas och genom metodisk
            medicinsk utveckling och innovation har och kommer behandlingsformerna
            fortsätta att förbättras och överlevnaden kommer att öka ytterligare.
          </p>
          <p xml:id="i-AFRzfVEBrS8NhWzoi25NkX">
            Sverige har mycket goda förutsättningar att ta nästa steg när
            det gäller att utveckla den samlade cancervården och forskningen.
            Den nationella cancerstrategin behöver förnyas i takt med den
            snabba utveckling som ägt rum de senaste åren. En ny nationell
            cancerstrategi ska ha en långsiktig inriktning som tar ett nationellt
            helhetsgrepp om cancervården; är mer mottaglig för ny forskning,
            medicinteknik, medicinska resultat och erfarenheter; och som omfattar
            hela vårdkedjan, från förebyggande preventiva insatser till rehabilitering,
            uppföljning, palliativ vård och vård i livets slutskede.
          </p>
          <p xml:id="i-STpJcS3PgF7HvehtreKVsb">
            Det finns områden inom cancervården där behoven av nationell
            samordning är omfattande för att säkerställa jämlik vård för patienten.
            Det handlar om väntetider, vårdkvalitet, psykosocialt stöd till
            barn och vuxna som drabbats av cancer och deras anhöriga, kompetensförsörjning,
            jämlik tillgång till nya kraftfullare cancerläkemedel, kvalificerad
            eftervård, rehabilitering, samt cancerscreening.
          </p>
          <p xml:id="i-Lg1mwEgBRqFNJW8EyoFxZG">
            Den nationella cancerstrategin som den borgerliga regeringen
            tog fram har tjänat Sverige väl. Cancervården har samordnats via
            sex regionala cancercentrum, standardise­rade vårdförlopp har
            tagits fram och används idag aktivt för att styra och kvalitetssäkra
            vården. Sverige behöver nu en ny uppdaterad nationell cancerstrategi
            som kan vägleda arbetet de kommande tio åren.
          </p>
          <p xml:id="i-WPtQgR67fz38rWoCALpkCf">
            En ny cancerstrategi bör innehålla bland annat nedanstående förslag.
            Dessa och fler förslag redovisas i sin helhet i Moderaternas motion
            om en ny uppdaterad nationell cancerstrategi.
          </p>
          <head type="h2" xml:id="i-87G91qRccrqNm8YM9GgFrk">
            Inför vårdgaranti för cancerpatienter
          </head>
          <p xml:id="i-8eCSHuiVV23NYYQeNd13zC">
            Cancer är ett samlingsnamn för många olika diagnoser varav vissa
            är aggressiva sjukdomstillstånd som kräver behandling tidigt för
            att inte förvärras eller i värsta fall leda till döden. Vårdgarantins
            nuvarande 90 dagars tidsgräns för första besök respektive behandling
            inom specialistvården räcker därför inte.
          </p>
          <p xml:id="i-HxDpWGVJYLc1S2psamb1a6">
            Vårdgarantin ska därför knytas till de standardiserade vårdförlopp
            som tagits fram och kontinuerligt utvecklas av den medicinska
            professionen. Till vårdgarantin ska dessutom specifika resurser
            knytas inom ramen för kömiljarden. Om vård inte kan ges inom tidsgränsen
            ska patienten ha rätt att vända sig till en annan vårdgivare och
            bli ersatt för de merkostnader detta innebär. Detta i syfte att
            alla som drabbats av cancer ska få rätt vård i rätt tid.
          </p>
          <p xml:id="i-wZXedJ6cmpq9vP8hBwpJB">
            De standardiserade vårdförloppen behöver utvecklas. Rehabilitering
            och återbesök ska ingå. Patienten ska involveras i kvalitetsutveckling
            och införande av nya arbetssätt. Vi vill att de standardiserade
            vårdförloppen genomförs, uppdateras och efterföljs i hela landet.
            Vi föreslår dessutom att följande mål efterlevs:
          </p>
          <list style="ul">
            <item xml:id="i-9QCefTBmQDoGd3HDLwNbFx">
              90 procent av alla människor som insjuknar i cancer som täcks
              av ett standardiserat vårdförlopp ska vara utredda enligt ett
              standardiserat vårdförlopp före utgången av år 2022.
            </item>
            <item xml:id="i-DDUcb1X4LdvhWjHkCM9RDs">
              90 procent av de cancerpatienter som ingår i ett standardiserat
              vårdförlopp ska få sin vård inom utsatta maximala tidsgränser.
            </item>
          </list>
          <head type="h2" xml:id="i-N4BLs71U4BjLir68rWTcYp">
            Förstärk och prioritera barncancervården
          </head>
          <p xml:id="i-FdySKynxvUUGNRuQ7oGkkj">
            Behandling av cancer skiljer sig åt mellan vuxna och barn. Därför
            vill Moderaterna genomföra en särskild riktad statlig satsning
            gällande barncancerforskning. En väl fungerande barncancervård
            är beroende av att lösa den akuta bristen på sjuksköterskor och
            på längre sikt att många barnonkologer går i pension. Därför behöver
            möjligheterna ses över att ta fram och genomföra en specialistutbildning
            inom barncancervård.
          </p>
          <p xml:id="i-5B82dMm1LQPCWppQuorXeZ">
            Moderaterna vill att barn med cancer och deras anhöriga erbjuds
            en rehabiliterings­plan och psykosocialt stöd. Dessutom krävs
            samordning för att patienter i barncancer­vården som fyller 18
            år inte ska riskera att hamna i kläm vid övergången till den reguljära
            vården. Det finns idag ett glapp mellan de olika vårdformerna
            som gör att unga vuxna ibland har svårt att veta vart man kan
            vända sig för att få råd, hjälp och stöd. Det krävs att mer fokus
            läggs vid att stärka den psykiska hälsan för unga canceröver­levare.
            Vården måste finnas hela vägen.
          </p>
          <head type="h2" xml:id="i-KmNdgNqSgrQgVF2RhXUYBK">
            Bättre information till cancerpatienter
          </head>
          <p xml:id="i-RxWa6XPucj4mmUgXi3pLN7">
            Moderaterna vill att en digital kvalitetslista ska tas fram som
            jämför väntetider och kvalitet inom den samlade cancervården.
            Fokus ska riktas på medicinska resultat och måluppfyllelse gällande
            att korta väntetiderna i cancervården samt patientnöjdhet. Patientens
            rättigheter inom patientlagen och patientsäkerhetslagen ska skärpas.
            Detta gäller till exempel möjligheter att välja vårdgivare inom
            slutenvården i hela landet. Det gäller även kravet att information
            om patienternas rättigheter alltid når fram till patienten och/eller
            anhöriga.
          </p>
          <head type="h2" xml:id="i-QHAh89Uut1thfhV38NMAsL">
            Ge individen bättre förutsättningar att förebygga cancer
          </head>
          <p xml:id="i-2BumuzPDG1ow2gepWueNcT">
            Moderaterna vill stärka det hälsofrämjande förebyggande arbetet.
            Det handlar dels om att ge människor möjligheter att göra informerade
            val om sina levnadsvanor. Dels handlar det också om att rekommenderade
            screeningprogram införs i hela landet och regelbundet utvärderas
            och uppdateras; stärka det nationella allmänna vaccinations­programmet
            och säkerställa till exempel så att såväl flickor som pojkar erbjuds
            HPV-vaccination för att förebygga cancersjukdomar.
          </p>
          <head type="h2" xml:id="i-AKuCak5y9mNaWVmjaGTrnR">
            Samlade vårdkedjor för eftervård och rehabilitering
          </head>
          <p xml:id="i-JdaXBYJNcLQJN82Zo5aUtz">
            Primärvården fyller en viktig roll i cancervården som första
            linjen i att kunna upptäcka och ställa cancerdiagnos, men även
            för att ge eftervård och rehabilitering efter många gånger påfrestande
            behandlingar.
          </p>
          <p xml:id="i-HJrKfA4jmdAv46uExd6VQ4">
            Människor som är kroniskt sjuka i cancer ska erbjudas en fast
            vårdkontakt som ger kontinuitet i vårdkontakterna. Detta i strävan
            att skapa mer samlade vårdkedjor.
          </p>
          <p xml:id="i-HofugAC1cAQ8CKMGqvmKbS">
            Kvalificerad eftervård ska utvecklas för cancerpatienter efter
            att ordinarie behand­ling är slutförd. Behoven av rehabilitering
            efter avslutad cancerbehandling kommer att öka. Rehabilitering
            underlättar för patienten att kunna återgå till det som var ens
            tidigare livssituation. Det är centralt att resurser sätts in
            redan vid första symptom på cancer­sjukdom.
          </p>
          <p xml:id="i-218qGPykubAhXZ7XPan4en">
            Moderaterna vill att det säkerställs att vårdprogrammet för cancerrehabilitering
            genomförs av alla regioner fullt ut samt att detta program följs
            upp, analyseras och utvärderas kontinuerligt. Ett bekymmer i samband
            med genomförandet är att det finns för få kontaktsjuksköterskor
            som är ansvariga för att ta fram dessa vårdplaner.
          </p>
          <head type="h2" xml:id="i-DZkhELvfsBvGufPJTGzmeN">
            Kvalitetssäkra den palliativa cancervården
          </head>
          <p xml:id="i-H7mLpza4N54YJiPZC9kNSH">
            Moderaterna vill att det tas fram en kvalitetssäkring av den
            palliativa cancervården. Palliativ cancervård handlar om att ge
            svårt sjuka cancerpatienter möjligheter till förbättrad livskvalitet.
            Den palliativa vården ska inledas direkt när behov finns, dels
            för att lindra fysiska symptom dels för att stödja patienter vid
            oro och ångest samt erbjuda stöd för anhöriga.
          </p>
          <head type="h2" xml:id="i-T8smUjzR2Qt6ciYizrAmD9">
            Mer metodisk kvalitetssäkring och uppföljning av cancervården
          </head>
          <p xml:id="i-FrMBjcdWrx3WFJd4A52b8y">
            Moderaterna vill att det tas fram en plan för etablering av Comprehensive
            Cancer Center. Detta i syfte att arbeta med ackreditering som
            ett sätt att säkerställa en hög kvalitetsstandard. Detta ska gälla
            cancercenter som utmärks av såväl grundforskning som klinisk forskning,
            utbildning och kompetensutveckling av vårdpersonal och cancerförebyggande
            arbete. Det handlar också om ytterligare koncentration av avancerad
            högspecialiserad cancervård när så är befogat för att säkerställa
            hög vård­kvalitet och patientsäkerhet. Vi vill därtill att regeringen
            ger i uppdrag att genomföra en utvärdering av Regionala cancercentrums
            förutsättningar, roll och uppdrag i syfte att utveckla verksamheten.
          </p>
          <p xml:id="i-GgivgFhXfvn6msedrRz3NT">
            Moderaterna vill att det tas fram en nationell standardisering
            gällande användande av kvalitetsregister. Detta dels för att registren
            ska kunna kopplas till varandra dels att data enkelt ska kunna
            användas och jämföras mellan olika register. Registren underlättar
            utvärdering av vårdinsatser, processer, behandlingar och medicinering.
            De nationella kvalitetsregistren i cancervården är en avgörande
            del för att metodiskt genomföra förbättringar inom olika cancerområden.
          </p>
          <p xml:id="i-G6iK3Q9GTu3zewmpG3H57X">
            Cancervårdens olika kliniker måste följa riktlinjer gällande
            till exempel användande av nya kraftfullare läkemedel. Vi vill
            också arbeta för att säkerställa att rekommende­rade screeningprogram
            införs i hela landet och regelbundet utvärderas och uppdateras.
          </p>
          <p xml:id="i-2AHGqEmT7CAVPJZn59RUdQ">
            Moderaterna vill att cancervården och barncancervården i synnerhet
            följs upp mer metodiskt och kontinuerligt. Många barncanceröverlevare
            drabbas av sena komplika­tioner. Vi vill stärka systematik och
            regelbundenhet vad gäller uppföljning av personer som överlevt
            cancer som barn. Tydlig dokumentation och uppföljning är helt
            centralt för att kunna systematiskt stödja barncanceröverlevare
            på bästa möjliga långsiktiga sätt. Vi vill därför stärka det nationella
            vårdprogrammet för långtidsuppföljning efter barncancer. Alla
            barn som drabbats av cancer ska kallas till regelbundna uppföljningsmöten.
          </p>
          <head type="h2" xml:id="i-F3SKc1hiXCh9Z9uNG2Ynmi">
            Forskning och utveckling
          </head>
          <p xml:id="i-JFZAfWt89JTKS7ZWaqRPmb">
            Enligt en internationell jämförelse av hälso- och sjukvården
            i tolv EU-länder är Sverige i topp när det gäller medicinska resultat
            och effektivitet. För att vi ska kunna fortsätta vara i topp måste
            vi bland annat långsiktigt stärka den kliniska forskningen inom
            cancervården och bejaka möjligheterna gällande nya kraftfullare
            cancerläkemedel.
          </p>
          <p xml:id="i-DyneGXduaPzTW8bDFVc6jw">
            Moderaterna vill förbättra den kliniska forskningen och stärka
            samarbetet mellan cancervården och universiteten. Det handlar
            om effektivare diagnostik, mer individuell behandling med till
            exempel cell- och genterapier, individualiserade läkemedel, biobanker
            och avancerad medicinteknik.
          </p>
          <p xml:id="i-84UbEe4GgroH5KRL7DcY6n">
            Detta ställer långsiktiga krav på hur hälso- och sjukvården och
            forskningen ska finansieras, struktureras och utföras. Det rör
            inte minst hur Sverige kan se till att korta tiden från att genombrott
            sker i forskning till innovation till att denna kan bidra till
            behandlingsframgångar som kommer patienten till del.
          </p>
          <p xml:id="i-HnGkuQ39tgiN8h2RFnUgAr">
            Moderaterna vill skapa ett nationellt kliniskt utvecklingscenter
            med inriktning på att samla in data, analysera och använda artificiell
            intelligens och DNA-sekvensering gällande olika cancersjukdomar.
            Vi vill avsätta specifikt riktade resurser för jämlikt införande
            av vissa nya cancerläkemedel, som överenskommits nationellt och
            regionalt, så att dessa kommer patienten till del oavsett var
            i landet man bor.
          </p>
          <p xml:id="i-36aSRjK3tLACDX7QxKscTC">
            Det nya utvecklade kvalitetsregistret för nya läkemedel behöver
            regelbundet följs upp och utvärderas. Vi vill att Sverige klarar
            av att systematiskt tillvarata viktiga delar av forskningen som
            rör såväl nuvarande som framtidens cancervård – till exempel biomarkörer
            och fler målstyrda läkemedel. Vi vill att Sverige får på plats
            en gemensam strategi och ett gemensamt förhållningssätt om hur
            biomarkörer kan utveckla och förbättra cancervården.
          </p>
          <p xml:id="i-Er8ZyhaqHUaTGv2JD45C1L">
            Sverige behöver bli ännu bättre än idag att ta tillvara på innovationskraft
            och digital utveckling. Digitaliseringen skapar helt nya möjligheter
            för cancervården. Det handlar om allt från det förebyggande arbetet
            med applikationer för att sola säkrare eller att försöka sluta
            röka, eller möjligheter att enklare ta bilder av misstänkta hudförändringar
            och skicka dem digitalt utan att besöka sjukhuset eller att ta
            ett blodtest hemma. Nu utvecklas även digital patologi för att
            öka både tillgängligheten och kvaliteten i de patologiska provsvaren.
          </p>
          <p xml:id="i-ManVnuTL8uQEMRwFsWAqzb">
            Utveckling och innovation är centrala för utvecklingen av cancervården.
            För att Sverige ska kunna skapa den bästa cancervården krävs det
            förutsättningar för innovativa arbetsmiljöer och en vård som präglas
            av ständig utveckling, men för detta behövs även en översyn av
            dagens lagstiftning.
          </p>
          <p xml:id="i-3sp8LnH9AMftQtYzGfRwAs">
            Det är även av stor vikt att det finns möjlighet för samarbeten
            mellan hälso- och sjukvården, akademin, näringslivet och patienterna.
            Patienten är och kommer att vara en stor och viktig resurs i all
            vård. Därför måste samarbete med patienter och patient­föreningar
            vara centralt i utvecklingen av ny teknik och nya metoder. Möjligheterna
            inom hälso- och sjukvården är mycket omfattande och stora genombrott
            görs nu särskilt inom cancerområdet. Därför är det extra viktigt
            att den innovativa miljön och utvecklingskraften tas tillvara.
          </p>
          <head type="h1" xml:id="i-3DfXJuhrU1KjeCG2viw6ae">
            Fler medarbetare i välfärden
          </head>
          <p xml:id="i-xV8RhbcZzVrZR4Hc4zCqM">
            Välfärdens kompetensförsörjning är en av de riktigt stora utmaningarna
            under de kommande åren. Idag kämpar många kommuner och regioner
            med att hitta medarbetare med rätt utbildning och i allt för många
            fall väljer kvalificerad personal bort en karriär inom välfärden
            för att söka sig till andra banor. Enligt de senaste prognoserna
            från SKL är rekryteringsbehovet 508 000 medarbetare under 10-årsperioden
            2016 till 2026. Uppemot 100 000 är legitimationsyrken som kräver
            minst treårig högskoleutbildning (ofta längre) för att få arbeta.
          </p>
          <p xml:id="i-KuRdDvyRdsAqT61DbvwkBA">
            Moderaterna vill angripa detta problem från två håll. För det
            första behöver landets kommuner och regioner bli mer attraktiva
            arbetsgivare och använda ny teknik för att minska sitt personalbehov.
            Det andra innebär att staten tar ett större ansvar för välfärdens
            kompetensförsörjning när det kommer till utbildningssystemet.
            Välfärden kan dock inte ses som en isolerad del av arbetsmarknaden,
            även om det är där kompetensbristen riskerar att bli störst om
            inget görs, utan måste inordnas under en övergripande politik
            för matchning och kompetensförsörjning.
          </p>
          <head type="h2" xml:id="i-TwQWmyfW587jPUznJbgqGu">
            Stärk vårdens medarbetare
          </head>
          <p xml:id="i-PZcT4F9GmVsLMBZyd1cfmo">
            Bra vård handlar om mötet mellan patient och vårdens medarbetare.
            Utan medarbetare med bra utbildning, utvecklingsmöjligheter, rimliga
            arbetsmiljöer och goda arbets­villkor så kommer inte vården fungera.
            Moderaterna har presenterat en rad reformer för att stärka vårdens
            medarbetare.
          </p>
          <p xml:id="i-Fn6CaSDJFBtfFopW2HWAcK">
            Hälso- och sjukvården har svårigheter att rekrytera och behålla
            medarbetare, framför allt till dygnet-runt-verksamheter. Det råder
            brist på bland annat specialistsjuk­sköterskor, radiologer, patologer
            och biomedicinska analytiker. Inom tio år kan det till exempel
            komma att saknas över 11 000 specialistsjuksköterskor. Det finns
            utöver detta en brist på cirka 1 500 allmänläkare. Det försvårar
            bland annat en utbyggnad av den nära vården.
          </p>
          <p xml:id="i-4aHUH79Mc2hRff1mANrDRC">
            Moderaterna vill att det skyndsamt tas ett större samlat grepp
            om vården- och omsorgens kompetensförsörjning. Det handlar om
            flera reformer och åtgärder:
          </p>
          <p xml:id="i-LhYCoTt8FtivJ8TdjgNUau">
            Till de regionala reformerna hör bland annat att möjligheterna
            att utvecklas och göra karriär inom vården måste stärkas. Villkoren
            som medarbetare i vården måste vara hållbara. Moderaterna vill
            möjliggöra mer långsiktigt hållbar schemaläggning, som involverar
            medarbetarna. Fysisk träning i samband med arbetstid bör vara
            ytterligare en del i att förbättra arbetsmiljön. Digitaliseringen
            av vården ska fortsätta för att underlätta för medarbetarna och
            samtidigt förbättra patienters tillgång till vården. Digitaliseringen
            kan bland annat undanröja onödig byråkrati.
          </p>
          <p xml:id="i-3HSjzzbZiimxnL2hdekmro">
            Till de nationella reformerna hör bland annat att hälso- och
            sjukvården och omsorgen ska vara en trygg arbetsplats. Trygghet
            och säkerhet på arbetsplatsen är arbetsgivarens ansvar. Tyvärr
            får vård- och sjukhuspersonal allt oftare möta både hot och våld
            på jobbet. Moderaterna prioriterar trygghetsfrågorna. Med skärpta
            straff och fler poliser kommer våldsverkarna att få ge vika. Särskilda
            insatser behövs också i anslutning till utsatta välfärdsverksamheter.
            Vi vill slopa tillståndsplikten för trygghetskameror vid vårdinrättningar
            och ambulanser och möjliggöra för larmbågar vid akutmottagningar.
          </p>
          <p xml:id="i-PcCLYLARdrSVbXwNkZdBhw">
            Ytterligare nationella reformer för att stärka vårdens medarbetare
            handlar till exempel om att studenter som ska bli medarbetare
            i vården behöver förberedas bättre inför detta redan under studietiden.
            Och när de väl börjar på sin första arbetsplats måste introduktionen
            där fungera bra.
          </p>
          <p xml:id="i-EirVe2QkDi1b9Th53gE94n">
            Utbildningsplatserna måste byggas ut för de yrken inom vården
            där det råder personalbrist. Utbildningsplatserna ska hålla hög
            kvalitet och ställa höga krav på studenterna. Möjligheterna att
            byta yrke mitt i livet behöver förbättras. Det kan handla om vidareutbildning
            för medarbetare inom vården, men även snabbspår in i vårdyrken.
            Kompetensutveckling, särskilt för de med legitimationsyrken, bör
            vara obligatorisk.
          </p>
          <p xml:id="i-XB31teAyabgxAwyaoifB7a">
            Moderaterna vill vidare att det tas fram en nationell strategi
            för rekrytering av personal till välfärdens verksamheter från
            andra länder. Vårdens ledare ska ges större möjligheter till kompetensutveckling
            genom en nationell ledarskapsutbildning. Lika spelregler mellan
            offentliga och privata utförare av vård måste säkerställas. Vi
            vill skärpa lagstiftningen för att säkerställa konkurrensneutralitet
            mellan offentliga och privata utförare gällande uthyrning av personal
            inom vården och omsorgen.
          </p>
          <head type="h2" xml:id="i-3247QceZF94fNPQgvAVYza">
            Kompetensförsörjning för välfärden
          </head>
          <p xml:id="i-3scazDD6RfHvW3X3njiowC">
            Matchningen på den svenska arbetsmarknaden har varit ett problem
            under en längre tid och ingen regering har på allvar försökt lösa
            problemen. Det finns vissa trender som är särskilt oroande: Efterfrågan
            på lärare och vårdpersonal med högskoleutbildning växer snabbare
            än utbudet. Samtidigt finns det ett överskott på personer med
            högskole­utbildningar inriktade på humaniora, samhällsvetenskap,
            kommunikation, kultur och media. Det finns också ett växande underskott
            på personer med yrkesförberedande gymnasieutbildning. De yrkesprogram
            som framför allt har för få studenter i förhållande till arbetsmarknadens
            behov är vård och omsorg, fordon och transport, byggnad samt restaurang.
            Det finns därtill ett stort och växande överskott på personer
            med högst grundskoleutbildning, inte minst till följd av stor
            asylinvandring från länder där kort utbildning är det vanligaste.
          </p>
          <p xml:id="i-6YvDfSU8iuN7rZ3Z6GiuS1">
            Utbildningssystemet i Sverige präglas idag av en hög grad av
            valfrihet. Det är en viktig del av den svenska modellen och något
            som ska bevaras. Samtidigt behöver matchningen på arbetsmarknaden
            stärkas och utbildningarnas koppling till arbets­marknaden bli
            bättre. Inte bara för att säkerställa kompetensförsörjningen till
            välfärden, utan också för att trygga vår konkurrenskraft på den
            globala marknaden.
          </p>
          <head type="h2" xml:id="i-122yAXa2ZPYB6THXiHFg6k">
            Striktare styrning av högskolans utbildningsplatser
          </head>
          <p xml:id="i-2144drhTaCePQEk1Yd2gF4">
            Trots påtagliga ansträngningar och flertalet regeringsuppdrag
            i syfte att öka arbetsmarknadskopplingen i lärosätenas utbildningsutbud
            kvarstår problemet. Moderaterna vill därför göra en översyn av
            dagens system, särskilt i förhållande till andra länder som på
            ett bättre sätt lyckats med matchningen. Två länder att särskilt
            undersöka är Danmark och Nederländerna som har en central behovsprövning
            av nya utbildningar som startas inom högskolan och som sedan återupprepas
            vart 6:e år.
          </p>
          <head type="h2" xml:id="i-UqAhUsFeSQ52JWCdhk9E7N">
            Gymnasieskolans matchningsuppdrag behöver stärkas
          </head>
          <p xml:id="i-6uU1BhEGKnjpunS29hBy9f">
            Det är viktigt att särskilt de gymnasiala yrkesutbildningarna
            svarar mot den kompetens som företagen efterfrågar. Moderaterna
            vill därför att man vid planeringen av nya gymnasieskolor och
            program i högre utsträckning beaktar nationella och regionala
            behov av kompetensförsörjning. De nationella programråden för
            gymnasial yrkesutbildning har en viktig roll att fylla i detta.
          </p>
          <head type="h1" xml:id="i-Yaut1QR1t7d4hexhpx6pBk">
            Ett samlat omhändertagande av de mest sjuka
          </head>
          <p xml:id="i-VC4g3udWfbdPDx6h7g74Cs">
            Svensk hälso- och sjukvård behöver ta fler steg när det gäller
            att utveckla en sammanhållen vård för de mest sjuka patienterna
            – ofta äldre, multisjuka med kroniska sjukdomar. Det samlade omhändertagandet
            av de mest sjuka är en av de allra största möjligheterna framöver
            att kunna höja kvaliteten i vården och omsorgen.
          </p>
          <p xml:id="i-SWPGDWYs1YK1Nw1asgPobk">
            Ett problem idag är att många sjuka äldre tvingas åka till sjukhusens
            akutmottag­ningar för besvär som egentligen hade kunnat åtgärdas
            i deras hem, oavsett om det är ett äldreboende eller egen bostad.
            Det är resurskrävande och skapar onödig stress och oro för de
            äldre. För att hantera detta krävs ett nytt arbetssätt där kommuner
            och regioner, som delar på det totala vård- och omsorgsansvaret
            för sjuka äldre, ser till den samlade samhälls- och patientnyttan
            av sin verksamhet.
          </p>
          <p xml:id="i-Ev1XWSuBCTzNiR2wSC8533">
            Allt fler regioner utvecklar nu mobila team och vårdnära organisationer
            för att kunna möta patientens vårdbehov i hemmet. Detta arbete
            måste stödjas och vidareutvecklas. Även digitala lösningar som
            kopplar ihop patienten i sitt hem med hälso- och sjuk­vården är
            modeller som behöver utvecklas.
          </p>
          <p xml:id="i-NtA7QyA8XB8HwZQK8gNXEJ">
            För att underlätta detta vill Moderaterna skapa förutsättningar
            för vårdens och äldreomsorgens medarbetare att arbeta mer samordnat.
            Det handlar till exempel om att lättare kunna dela information
            med varandra via journalsystem eller ha rotationstjänster mellan
            region och kommun. Fler och mer detaljerade förslag kring detta
            redovisas i Moderaternas motion Ett samlat omhändertagande av
            de mest sjuka.
          </p>
          <head type="h2" xml:id="i-XGgqeLa5TU2feBUrnBTERr">
            Fast läkare och samordning av vårdteam
          </head>
          <p xml:id="i-KbXAPTUsTmCWkUjySTxw7v">
            Moderaterna vill att det införs ett system med fast läkare och
            samordning av ett vårdteam, till en början för de mest sjuka patienterna
            – oftast äldre och multisjuka med kroniska sjukdomar. Fastläkaren
            ska ansvara för sina listade patienter och samordna den vård och
            omsorg som behövs med vårdteam som har multiprofessionella kompetenser.
          </p>
          <p xml:id="i-AmimL4mFwxng385o1HyxM6">
            Det samlade omhändertagandet av de mest sjuka ska prioriteras.
            Konkret handlar detta bland annat om att det ska ges mer möjligheter
            för patienten till mobil närvård, hemsjukvård, kontinuitet och
            sammanhållna vårdkedjor. Det ska vara möjligt som patient att
            lista sig hos alla legitimerade yrken inom vården. Sett ur ett
            historiskt perspektiv har vården av människor med kroniska sjukdomar
            och multisjuka varit lägre prioriterad. Nu måste detta ändras.
          </p>
          <p xml:id="i-4Bh89sxJce23nAxes13aGv">
            Människor som är multisjuka och kroniskt sjuka behöver en samlad
            och samordnad hälso- och sjukvård som är väl anpassad till långa
            och komplexa vårdförlopp med ett stort behov av kontinuitet med
            fastläkare och vårdteam och med hög delaktighet från patienten.
            Vårdteam kring fastläkaren ska kunna skapas genom samarbete och
            samordning med andra relevanta vårdaktörer så som fristående sjuksköterskor,
            psykologer, distriktssjuksköterskor med specialistutbildning,
            arbetsterapeuter, undersköterskor och fysioterapeuter. Detta bland
            annat i syfte att underlätta etablering av nya vårdcentraler eller
            motsvarande som startas av läkare eller någon annan profession.
          </p>
          <head type="h2" xml:id="i-eqBA4hMrnb5UGu3HBMfTC">
            Vårdval för de mest sjuka
          </head>
          <p xml:id="i-9n4bs611mASYUBf85oT14b">
            Inför ett vårdval för sammanhållen vård för de mest sjuka patienterna
            genom att samla resurserna för till exempel hemtjänst, basal och
            avancerad hemsjukvård och geriatrik. Lagstiftning ska säkerställa
            denna rätt till vårdval för sammanhållen vård för de mest sjuka
            och även konkurrensneutralitet mellan offentliga och privata utförare
            av denna och annan vård. Vi vill inrätta äldremottagningar på
            vårdcentraler för att bättre kunna möta och koordinera de mest
            sjukas vård och utveckla den mobila vården så att den kan erbjudas
            flera olika patientgrupper.
          </p>
          <head type="h2" xml:id="i-XcLvZxUvtmMC8r6mv9jjHF">
            Använd lagstiftning för mer sammanhållen vård och omsorg
          </head>
          <p xml:id="i-6TPyCpya8Zy5Y8SW3GXhUi">
            Lagstiftningen som reglerar vem som har vårdansvaret behöver
            uppdateras så att såväl regioner som kommuner har ett tydligt
            ansvar att samarbeta och samordna kring vården av de mest sjuka.
            För att åstadkomma ett långsiktigt skifte gällande sådan samman­hållen
            vård och omsorg för de mest sjuka krävs konkreta lagstiftningsförändringar
            i hälso- och sjukvårdslagen, socialtjänstlagen och kommunallagen.
            Detta kommer kräva balanserade avvägningar mellan patientens intressen
            och det kommunala självstyret. Där vi anser att patientens intressen
            alltid ska väga allra mest.
          </p>
          <head type="h2" xml:id="i-LoUjh7fTiBK3p7gEydMRCR">
            Ökad flexibilitet i vården av de mest sjuka
          </head>
          <p xml:id="i-TspVpBwqH5FhSenC5pgrPu">
            Moderaterna vill införa möjlighet att även andra läkare än specialister
            i allmänmedicin kan verka som fastläkare i syfte att säkerställa
            bemanning och kompetens. ST-läkare, som blivande specialister
            i allmänmedicin, ska kunna vara fastläkare med egen patient­lista.
            Vi vill sänka trösklarna att kunna etablera en ny vårdcentral
            eller motsvarande som kan bidra till mer nära vård. I detta sammanhang
            är utformningen av ersättnings­modeller som uppmuntrar till detta
            helt centralt.
          </p>
          <p xml:id="i-DKu96k7esU9kjprHsn42fD">
            En reform för de mest sjuka kräver även ett starkt fokus på det
            preventiva före­byggande hälsofrämjande arbetet. Med inriktning
            bland annat på tidig uppmärksamhet, att ge stöd till patienter
            som behöver hjälp med tidiga symptom på kroniska sjukdomar eller
            hjälp med att klara av sina föresatser att lägga om sin kost eller
            andra levnadsvanor.
          </p>
          <head type="h1" xml:id="i-QkxY7v9yPnkv14mGzNZevM">
            Riv hinder för digitalisering
          </head>
          <p xml:id="i-NascQuouBRAcECtD3VbzZU">
            Moderaterna vill riva hinder för digitalisering och skapa bättre
            stödjande system för förverkligandet av visionen att Sverige ska
            vara bäst i världen på e-hälsa 2025. Digitaliseringen skapar fantastiska
            möjligheter för hälso- och sjukvården vad gäller allt från att
            öka tillgängligheten och skapa en mer jämlik vård till att förbättra
            patient­säkerheten och utveckla det förebyggande och hälsofrämjande
            arbetet.
          </p>
          <p xml:id="i-D1pXBhJJtat9sUv9Ch1HsM">
            Digitalisering kan möjliggöra arbetsmiljöförbättringar, som innebär
            att hälso- och sjukvården ska kunna attrahera och behålla medarbetare,
            och effektiviseringar som är nödvändiga för att vårdens resurser
            långsiktigt ska räcka till. Inte minst utvecklingen med nätläkare
            har visat på möjligheterna som digitalisering inom vården kan
            medföra. Till exempel har detta ökat vårdens tillgänglighet i
            glesbygd och förenklat för barn­familjer. De nya digitala vårdgivarna
            har på många sätt gett en glimt av framtidens hälso- och sjukvård,
            och i grunden är detta en utveckling som bör bejakas.
          </p>
          <p xml:id="i-XqMt6DDUurpE7nEHSwAsbT">
            Dagens lagstiftning rörande informationsdelning inom hälso- och
            sjukvården är varken anpassad till hur hälso- och sjukvården idag
            är organiserad, hur vi som medborgare och patienter rör oss eller
            till de nya möjligheter som digitaliseringen skapar. Moderaterna
            vill därför genomföra ett antal lagändringar i syfte att skapa
            goda möjligheter för sammanhållen journalföring och informationsdelning
            mellan olika aktörer inom hälso- och sjukvården men också mellan
            hälso- och sjukvården och socialtjänsten.
          </p>
          <p xml:id="i-NQn6GSpzhrLwzbiJP4eZV9">
            Förändringarna vi föreslår handlar också om att skapa förutsättningar
            för att nyttja patientinformation i syfte att skapa en ännu bättre
            och inte minst mer förebyggande hälso- och sjukvård. Moderaterna
            vill även utöka den juridiska vägledningen till hälso- och sjukvårdens
            aktörer. De reformer som vi vill att regering och riksdag genomför
            måste föregås av en konsekvensanalys avseende eventuella inskränkningar
            av den personliga integriteten och skydd av personuppgifter.
          </p>
          <p xml:id="i-9dmUy2FmZbrpDaBmELLukD">
            Mer detaljerade förslag kring digitalisering av vård och omsorg
            beskrivs i Moderaternas motion Riv hinder för digitalisering av
            vården.
          </p>
          <head type="h2" xml:id="i-9A9hrsjWY3WPzCERDZoa8j">
            Låt informationen följa individen inom hälso- och sjukvården
          </head>
          <p xml:id="i-Qzr6yuSWq6prxQyPFgLr79">
            För att möta medborgarnas förväntan av en god och sammanhållen
            vård och omsorg krävs att involverade aktörer i form av exempelvis
            region, kommun samt privata vårdgivare och utförare av socialtjänst
            har och kan dela information mellan sig. Dagens lagstiftning försvårar
            eller rent av hindrar dock detta.
          </p>
          <p xml:id="i-3p1XYQDXrgB13AJkfMqetY">
            Utgångspunkten i dagens lagstiftning är i princip att patientinformation
            inte ska delas över organisationsgränser. Det finns dock sekretessbrytande
            bestämmelser som möjliggör informationsutbyte. I patientdatalagen
            (PDL) finns till exempel bestämmelser för sammanhållen journalföring
            vilket möjliggör för olika vårdgivare att ha direkt­åtkomst till
            varandras vårddokumentation. En sammanhållen journalföring kräver
            patientens samtycke liksom att ett antal andra kriterier är uppfyllda.
          </p>
          <p xml:id="i-RWzqR4gUgtxvtu7WK9Mmro">
            Moderaterna föreslår att kravet om samtycke ersätts med förhållningssättet
            ”krav om att patienten inte motsatt sig”. Vi föreslår med andra
            ord att dagens krav om ett aktivt samtycke vänds så att patienten
            antas samtycka till att vården får ta del av patient­information
            till dess att motsatsen är meddelad.
          </p>
          <head type="h2" xml:id="i-KuAMFK7ygdJjP9ddU2CiKh">
            Sammanhållen journalföring mellan hälso- och sjukvård och socialtjänst
          </head>
          <p xml:id="i-817JGG5FWRJC9K6cEbATbT">
            För att skapa förutsättningar för bättre samverkan och ett samlat
            omhändertagande föreslår vi att det blir möjligt med gemensam
            dokumentation över sekretessgränsen mellan hälso- och sjukvården
            och socialtjänsten. Detta så att socialtjänsten och hälso- och
            sjukvården vid behov kan få lov att ha direktåtkomst till varandras
            dokumentation.
          </p>
          <p xml:id="i-LHeBSiEN9Wbuv5fDv7KX17">
            Gemensam journalföring mellan hälso-och sjukvården och socialtjänsten
            skulle förslagsvis kunna regleras på motsvarande sätt som sammanhållen
            journalföring idag regleras inom hälso- och sjukvården. Grunden
            skulle då vara aktivt samtycke samt att informationsdelningen
            är motiverad utifrån den enskildes behov. Vi föreslår även att
            lagstiftningen tydliggörs så att anhöriga kan agera som ombud
            för att sköta dennes tidsbokningar, anmälningar och avbokningar
            samt ta del av dennes undersökningsresultat.
          </p>
          <head type="h2" xml:id="i-6wZ94u4d6bq2U4Ph8K6c1W">
            Använd data för att utveckla säkrare och mer förebyggande hälso-
            och sjukvård
          </head>
          <p xml:id="i-X2RdEfpq7oyvJjwUsoxkyi">
            All data som skapas inom hälso- och sjukvården är en alldeles
            fantastisk tillgång som om den används klokt kan bidra till ny
            forskning och utveckling av hälso- och sjukvården utifrån en lång
            rad perspektiv. Idag finns det dock vissa rättsliga hinder för
            att analysera och nyttja patientinformation. Bland annat avseende
            möjligheten att använda data från olika vårdgivare.
          </p>
          <p xml:id="i-NsnLaH4dfY4f8wZubZg19B">
            Dagens hälso- och sjukvårdssystem rymmer många olika vårdgivare
            och det är därför angeläget att organisatoriska gränser inte blir
            gränssättande för verksamhets­utveckling. Vi föreslår därför att
            patientdatalagen, och vid behov eventuell ytterligare lagstiftning,
            ses över i syfte att skapa möjligheter att använda data från alla
            vårdgivare till analyser och verksamhetsutveckling.
          </p>
          <p xml:id="i-3jxu1g8QQXVqdHP858SQKG">
            Moderaterna föreslår också att möjligheten att klassificera olika
            typer av vård­information utreds. Detta i syfte att möjliggöra
            en reglering av data som är mer nyanserad och som bättre kan balansera
            skyddet av den enskildes integritet mot vinsterna av att dela
            och använda en viss information.
          </p>
          <head type="h2" xml:id="i-Cgm24Z5ZtEUxG2678uDFJP">
            Ge Digitaliseringsmyndigheten i uppdrag att bygga upp rättslig
            expertis och ge rättslig vägledning
          </head>
          <p xml:id="i-nQrx7NujQvCPHNz3rrQhH">
            Socialstyrelsen har tillsammans med E-hälsomyndigheten utvecklat
            ett digitalt tillgängligt juridiskt stöd om regelverket kring
            informationshantering och dokumenta­tion. Stödet riktar sig till
            personer som arbetar inom hälso- och sjukvården eller socialtjänsten.
            Stödet är bra och välkommet men vi ser behov av att utveckla en
            rättslig expertis med uppdrag att ge framförallt sjukvårdshuvudmännen
            men också övriga aktörer inom hälso- och sjukvården rättslig vägledning.
            Genom att ge den nybildade Digitaliseringsmyndigheten (DIGG) i
            uppdrag att bygga upp rättslig expertis och ge rättslig vägledning
            tror vi att detta problem till stor del skulle kunna avhjälpas.
          </p>
          <head type="h2" xml:id="i-EgnzX1Ea9jaQLc4AHir84M">
            Skapa och förvalta gemensamma standarder för it i hälso- och
            sjukvården
          </head>
          <p xml:id="i-Wzr9eAattmtkNBxQFhSRGH">
            Ett betydande problem och hinder för digitaliseringen av hälso-
            och sjukvården handlar om avsaknad av gemensamma standarder och
            om system som inte är kompatibla med varandra. För ett litet land
            som Sverige är detta ett särskilt stort problem. Vi behöver enas
            om gemensamma standarder som dessutom är internationellt gångbara
            samt arbeta med plattformar med öppna gränssnitt. Detta krävs
            för att Sverige ska vara ett bra land att utveckla olika applikationer
            i men också för att vi ska ha möjlighet att implementera lösningar
            som utvecklats på andra håll i världen.
          </p>
          <p xml:id="i-4D1ZtgZ2KPvFcbaaEVWcoc">
            Moderaterna föreslår därför att regeringen ger E-hälsomyndigheten
            i uppdrag att skapa ett forum för att fastställa och förvalta
            gemensamma standarder för it inom svensk hälso- och sjukvård.
            Regeringen bör inte bara låta analysera ansvarsfördelningen vad
            gäller standardisering utan också tydliggöra densamma. Därav vårt
            förslag om att inrätta ett forum med uppdrag att fastställa gemensamma
            standarder. I de fall man inom forumet, som åtminstone bör inkludera
            representanter från Sveriges Kommuner och Landsting (SKL), Inera
            AB, privata utförare och tjänsteleverantörer, inte kan enas menar
            vi att E-hälsomyndigheten måste ha mandat att fatta beslut.
          </p>
        </div>
        <div type="motSignatures">
          <list>
            <item xml:id="i-VJgTeG9XtLtyf7HJbQBMf7">
              Ulf Kristersson (M)
            </item>
            <item xml:id="i-VdcoezPz2qVuexx9B3ECEc">
              Tobias Billström (M)
            </item>
            <item xml:id="i-4j8BEdZEXEA7gtc4RH76f4">
              Hans Wallmark (M)
            </item>
            <item xml:id="i-PEhC3BdCFZTmiewsa5TDS">
              Jessika Roswall (M)
            </item>
            <item xml:id="i-85RdvaKeaK83S7VZpcXtsp">
              Karin Enström (M)
            </item>
            <item xml:id="i-XDMtxZsXr7sRbt78tRNNnM">
              Elisabeth Svantesson (M)
            </item>
            <item xml:id="i-SPsQFV9P1u3f1gJv1XurFL">
              Lars Hjälmered (M)
            </item>
            <item xml:id="i-WuLLSrT1r741EnCWnpV1sF">
              Johan Forssell (M)
            </item>
            <item xml:id="i-HaCnU3rXcGJTtRRwaPvzis">
              Lotta Finstorp (M)
            </item>
            <item xml:id="i-JQuBqw7yFWiQB65cCTDfnC">
              Saila Quicklund (M)
            </item>
            <item xml:id="i-Fm2Jscwt7Q1vNDcEpJgadC">
              Camilla Waltersson Grönvall (M)
            </item>
            <item xml:id="i-P3LgyyZKpR4UvGVgpALdXm">
              Mats Green (M)
            </item>
          </list>
        </div>
      </div>
    </body>
  </text>
</TEI>
