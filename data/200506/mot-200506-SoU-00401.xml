<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-SoU-00401">
  <teiHeader>
    <fileDesc>
      <titleStmt>
        <title>Missbrukarvård</title>
        <author corresp="i-991obiMTz36s9V7z3YpuZk">av Gunilla Wahlén m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Missbrukarvård</title>
          <idno type="rdwebb">GT02So401</idno>
          <rs type="number">So401</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GT02So401/text</ref>
          <ref type="dokument_url_html">http://data.riksdagen.se/dokument/GT02So401</ref>
          <ref type="dokumentstatus_url_xml">http://data.riksdagen.se/dokumentstatus/GT02So401</ref>
          <ref type="doc">http://data.riksdagen.se/fil/669C2AA1-FDC8-4E34-BBA8-8D36F0C56E73</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6nbWfYQYwqJtM2XLoDTFkR</idno>
            <name>Ingrid Burman</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LB9Tn6B1RXiAHZEWEK1hYC</idno>
            <name>Ulla Hoffmann</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-21AvptyeXeDdpreSZaDKEx" type="signed"/>
        <correspContext corresp="i-21AvptyeXeDdpreSZaDKEx">
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-6nbWfYQYwqJtM2XLoDTFkR"/>
          <note type="signatory" corresp="i-LB9Tn6B1RXiAHZEWEK1hYC"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-WTCYyz27itjvuvffL1vZLi"/>
        </correspContext>
        <correspAction xml:id="i-JE7pzbAQdxS8ZhBEZWwRSx" type="referral">
          <date when="2005-10-13"/>
        </correspAction>
        <correspAction xml:id="i-Htn59We4jVYF5RrLUUxFQa" type="dismissal">
          <date when="2005-10-13"/>
        </correspAction>
        <correspAction xml:id="i-CsxnJUp9997Qe9vfXaaii9" type="submission">
          <date when="2005-10-05"/>
        </correspAction>
        <correspAction xml:id="i-LidsXst5nCjy516fXXTGP4" type="assigned"/>
        <correspContext corresp="i-LidsXst5nCjy516fXXTGP4">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_So_401/mot_200506_So_401-0001.pdf"/>
      <div xml:id="i-DncQwytyZryeFZJDuKgj4J" type="motHeader">
        <div xml:id="i-9zswZg6UGt32gKYmyp7nMr" type="motTitle"/>
        <div xml:id="i-BuSCnXEkn2EJ1hf3e3Bxje" type="motSubmissionInfo"/>
      </div>
      <div xml:id="i-C6GLS1Rac7EC6Y1S94b5NY" type="motBody">
        <div xml:id="i-3CccQQ8jaJjF3tnhKFntxP">
          <p xml:id="i-AU3XQRaKW2YGvwaTwn72Xd">
            2005/06 mnr: S0401 pnr: v420
          </p>
          <p xml:id="i-WfLuu7GScJ2i8kDEw62Bq">
            Motion till riksdagen 2005/06:S0401
          </p>
          <p xml:id="i-GTCvnbX9uXZfFVC8VW63wJ">
            av Gunilla Wahlén m.fl. (v)
          </p>
          <p xml:id="i-DHZ3yS4apWWzr4G825LS8o">
            Missbrukarvård
          </p>
          <p xml:id="i-GdUZFDHxvZMtdkZaFwPduN">
            1 Förslag till riksdagsbeslut
          </p>
          <p xml:id="i-SyHAWU4CJB4Vq87fckaeKo">
            1. Riksdagen tillkännager för regeringen som sin mening vad i
            motionen anförs om beroendevårdens utveckling. 2. Riksdagen tillkännager
            för regeringen som sin mening vad i motionen anförs om införandet
            av kommunal alkoholrådgivning. 3. Riksdagen tillkännager för regeringen
            som sin mening vad i motionen anförs om att Socialstyrelsen bör
            ges i uppdrag att kartlägga, analysera samt ge förslag till strategier
            för vård och behandling av personer med dubbel diagnos. 4. Riksdagen
            tillkännager för regeringen som sin mening vad i motionen anförs
            om könsseparata behandlingsmöjligheter för missbrukande kvinnor
            och flickor.
          </p>
          <p xml:id="i-LcVc5abuAxiNgzQSbT7x79">
            2 Inledning
          </p>
          <p xml:id="i-9Q1Pa3k5qzqaUSJkeTCT3a">
            Alla människor kan bli beroende av droger beroende på vilken
            social situation de befinner sig i. Å andra sidan menar vi också
            att alla människor kan bli fria från ett drogberoende. Vänsterpartiets
            syn på missbrukarvården utgår från en positiv människosyn där
            alla individers föränderlighet står i centrum och där inte minst
            människors sociala relationer utgör en fantastisk resurs och möjlighet.
            En viktig utgångspunkt för Vänsterpartiet vad gäller missbruksproblematiken
            är därför att missbruksproblematik kan förebyggas och behandling
            av beroende kan ge goda resultat. Detta är också väl dokumenterat
            i vetenskapliga studier och i Narkotikakommissionens slutbetänkande
            från år 2000 (SOU 2000:126). Samhällets ansvar i förhållande till
            personer med missbruksproblem är stort. För det första kan man
            konstatera att missbruk är starkt förknippat med människors sociala
            situation. Vad gäller genus så verkar samhällets starkare fördömande
            och skuldbeläggande av kvinnor med missbruksproblem leda till
            att kvinnor i högre utsträckning än män döljer sina problem. Det
            innebär att
          </p>
          <pb facs="riksdagen-motions-pdf/data/200506/mot_200506_So_401/mot_200506_So_401-0002.pdf"/>
          <p xml:id="i-SsKcWfmataqT9KjpcESraj">
            2005/06:S0401
          </p>
          <p xml:id="i-QqaVvKZiWwFLNCDGoNaA6r">
            problemen ofta är allvarligare när kvinnorna till slut får kontakt
            med missbrukarvården. Därför ser vi att det är staten som är ytterst
            ansvarig för den drogpolitik som förs och för att den vård som
            ges är av hög kvalitet, antingen i egen regi eller genom kommunernas
            och landstingens försorg. Förutom dessa djupliggande bakgrundsfaktorer
            så måste också samhället ta ansvaret för den politiska kompromiss
            som drogpolitiken med nödvändighet är. Både linjen att tillåta
            alla droger och linjen att totalförbjuda alla droger är politiskt
            ogenomförbara av kulturella, historiska och folkhälsoskäl. Därmed
            måste samhället träda in och ta ansvar för de negativa effekterna
            av denna kompromiss. Vänsterpartiet menar att samhället både resursmässigt
            och ur ett metodutvecklingshänseende inte lever upp till det stora
            ansvar för missbrukarvården som ovanstående resonemang innebär.
            Staten har heller inte tagit ansvar för det här ur ett genusperspektiv.
            90-talets budgetsaneringar, som har lett till att kommunerna har
            fått en mycket ansträngd ekonomi, har helt klart påverkat missbrukarvården
            negativt. Vänsterpartiet anser att det nu krävs en satsning i
            hela landet på beroendevården för att utveckla kvaliteten och
            inte minst kunskapen om genus. Nödvändigheten av att i större
            utsträckning än tidigare utvärdera olika vårdformer är stor och
            vi ser mycket positivt på att Socialstyrelsen nu tar fram nationella
            riktlinjer för missbrukarvården. Vi förutsätter att man i den
            processen kommer att lägga stor tonvikt vid mäns och kvinnors
            olika villkor och behov. Vänsterpartiet är dock öppet för en ännu
            skarpare reglering av kvaliteten i missbrukarvården om det visar
            sig att Socialstyrelsens riktlinjer har för liten effekt. Öppna
            vårdformer som arbetar ur ett helhetsperspektiv ska eftersträvas
            och insatser för barn och andra närståendes situation måste intensifieras.
            Samtidigt som inriktningen ska vara mot öppna vårdformer så måste
            en del av beroendevården finnas i institutionsform för dem som
            i annat fall riskerar liv och hälsa eller saknar förmåga att ta
            till sig öppnare former. Lagen om vård av missbrukare (LVM) utgör
            en helt nödvändig del av beroendevården. Den institutionella vården
            måste däremot också utvecklas på ett liknande sätt som den öppna.
            Trots det har oroande uppgifter framkommit om att kommunerna undviker
            att placera enligt LVM av ekonomiska skäl. Det är inte acceptabelt.
            Samhället måste ta sitt ansvar för att öka både kvaliteten och
            kvantiteten i beroendevården. Detta bör riksdagen som sin mening
            ge regeringen till känna.
          </p>
          <p xml:id="i-RWwLzPztN52uXvaQuDTbyU">
            3 Alkoholrådgivning i kommunen
          </p>
          <p xml:id="i-QrzBDrg6vG6qdzY86b8a4g">
            Vänsterpartiet har under flera år motionerat om att utreda en
            förändring i socialtjänstlagen som ålägger kommunerna att tillhandahålla
            öppna alkoholrådgivningar. I den senaste behandlingen av en sådan
            motion i betänkande 2003/04:SoU5 hänvisar utskottet till att Alkoholkommittén
            bl.a. har i uppgift att stimulera vård och behandlingsinsatser
            på kommunal nivå. Detta är dock helt otillräckligt menar vi i
            Vänsterpartiet, och det faktum att
          </p>
          <pb facs="riksdagen-motions-pdf/data/200506/mot_200506_So_401/mot_200506_So_401-0003.pdf"/>
          <p xml:id="i-2kMQNMBarmgU9UXSfqczni">
            Alkoholkommittén ”stimulerar åtgärder” är överhuvudtaget inte
            något som rör sig på samma nivå eller i samma skala som en förändring
            av socialtjänstlagen av det slag som Vänsterpartiet föreslagit.
            De tidigare motionernas intentioner är därmed inte alls tillgodosedda
            och vi vidhåller därför detta viktiga folkhälsopolitiska yrkande.
            Statens beredning för medicinsk utvärdering (SBU) har visat i
            en rapport om vård och behandlingsskador att alkoholskador kan
            förebyggas. De anser att det är väl dokumenterat att s.k. miniintervention
            — att identifiera riskfylld konsumtion m.m. — leder till minskad
            alkoholkonsumtion och därmed minskade alkoholskador. Enligt SBU
            är det en enkel metod men den används inte i den utsträckning
            som det finns behov av och möjlighet till. Även Alkoholkommittén
            framhåller öppna alkoholrådgivningar som den främsta vårdformen
            för tidiga insatser och individuellt förebyggande arbete. Vänsterpartiet
            anser det angeläget med en väl utbyggd öppenvård i kommunerna.
            Kommunerna är de som har ansvaret för det förebyggande missbruksarbetet
            samt vård av alkoholmissbrukare. Vänsterpartiet anser att det
            bör utredas hur kommunerna kan åläggas i socialtjänstlagen att
            tillhandahålla öppna alkoholrådgivningar, motsvarande vad som
            i dag gäller för familjerådgivning. Det är viktigt att dessa förmår
            nå ut till både män och kvinnor i sitt arbete mot alkoholmissbruk.
            Det finns goda exempel från en del kommuner i Sverige, men det
            är otillräckligt utbyggt i dag. Detta förhållande bekräftas även
            av föreningen för alkoholrådgivare. Eftersom förutsättningarna
            skiftar och regionala skillnader finns mellan kommunerna kan det
            vara fullt möjligt att mindre kommuner satsar på en gemensam mottagning.
            Detta bör riksdagen som sin mening ge regeringen till känna.
          </p>
          <p xml:id="i-5WxdMziqNAfsuGo2n8iU2z">
            4 Missbruk och psykiatri
          </p>
          <p xml:id="i-XEmV2Z1vqK3vVsUnGNDVrA">
            Psykisk ohälsa i kombination med missbruk innebär för många att
            adekvat hjälp inte kan fås eftersom huvudmännen träter om vad
            som är huvuddiagnosen. Samtidigt är denna grupp med s.k. dubbel
            diagnos mycket utsatt då många samtidigt har fysisk ohälsa och
            saknar bostad. I denna grupp återfinns också de som på grund av
            sin ohälsa begår grova våldsbrott eller utsätts för våld. Kvinnor
            med dubbel diagnos är oftare utsatta för sexuella övergrepp och
            våld än andra. Behandling och omvårdnad av personer med psykisk
            ohälsa och missbruk ska kännetecknas av kontinuitet och insatser
            som ger behandling mot både missbruket och insatser för att återvinna
            psykisk hälsa. Vänsterpartiet anser att Socialstyrelsen bör ges
            i uppdrag att kartlägga, analysera samt ge förslag till strategier
            för vård och behandling av personer med dubbel diagnos. Detta
            bör riksdagen som sin mening ge regeringen till känna.
          </p>
          <p xml:id="i-BbJNSKEEabRXKKqwARCUNx">
            2005/06:S0401
          </p>
          <pb facs="riksdagen-motions-pdf/data/200506/mot_200506_So_401/mot_200506_So_401-0004.pdf"/>
          <p xml:id="i-5WLmeA9z6FWaH8VLJw7brd">
            2005/06:S0401
          </p>
          <p xml:id="i-MQoeNXy3an5b5QSPL1U5WV">
            5 Könsseparerad missbruksvård
          </p>
          <p xml:id="i-FVqXHYe7gzqoFD7WT8GcQv">
            I rapporten från Mobilisering mot narkotika om mäns våld mot
            missbrukande kvinnor (maj 2005) så framgår det att det är mycket
            vanligt att dessa kvinnor utsätts för våld, ofta av sina tillika
            missbrukande män. Vidare kritiserar man myndigheterna för att
            våldet ofta ses som en effekt av missbruket snarare än som ett
            kvinnofridsbrott som kan drabba alla kvinnor. Det är helt nödvändigt
            att även missbrukande kvinnor ska kunna få hjälp och skydd mot
            en man som utsätter dem för våld. Det är viktigt att kunna erbjuda
            stöd och behandling till missbrukande kvinnor i könsseparata grupper.
            Genom det kan man samla kompetens vad gäller både missbruksproblematiken
            och våld mot kvinnor för att kunna erbjuda erforderlig hjälp vare
            sig det handlar om att ta sig ur ett missbruk eller en våldsam
            situation eller både och. En ytterligare fördel är att man tar
            bort risken för att en kvinna som utsatts för våld måste genomgå
            behandling i samma grupp som den man som utsatt henne för våldet.
            Därför vill Vänsterpartiet att missbrukande kvinnor ska erbjudas
            behandling i könsseparerade grupper. Detta bör riksdagen som sin
            mening ge regeringen till känna.
          </p>
          <p xml:id="i-HxrYkJCLPHsgcgp6hgikcT">
            Stockholm den 30 september 2005
          </p>
          <p xml:id="i-Qx2riYeGo8Y7ze7UkA74vn">
            Gunilla Wahlén (v) Ingrid Burman (v) Ulla Hoffmann (v) Kalle
            Larsson (v) Elina Linna (v)
          </p>
        </div>
      </div>
    </body>
  </text>
</TEI>
