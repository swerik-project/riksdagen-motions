<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1942--fk--00153">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1942/mot_1942__fk__153/mot_1942__fk__153-001.pdf"/>
      <fw xml:id="i-5An16eHZRP9GPchdNW3i8C">
        Motioner i Första kammaren, Nr 153. 1
      </fw>
      <div xml:id="i-W1BkWr5oZ3eJTH61KfH9o6" type="motHeader">
        <div xml:id="i-4xtXBStk5CrBvGiSczrLaW" type="motTitle"/>
        <div xml:id="i-Bc1FvQwmzQHSBB8V7t9BTE" type="motSubmissionInfo"/>
      </div>
      <div xml:id="i-PNDrAM9nRBbp5pCGq6hAzt" type="motBody">
        <div xml:id="i-5gskRwaoy88QXSFGUFSnbQ">
          <p xml:id="i-RJ5X36a4J8MBJj7dW5ZBbL">
            Nr 153.
          </p>
          <p xml:id="i-U4WRdMzLHeiv9qFNcF3dY9">
            Av herr Sandén, i anledning av Kungl. Maj:ts proposition med
            för- slag till rättegångsbalk.
          </p>
          <p xml:id="i-3pvjS1nEKwM6XXVF7s27iJ">
            Den dövstummes möjligheter att byta tankar och erfarenheter med
            andra medmänniskor äro hämmade i två hänseenden. Hans lyte hindrar
            honom från att på ett naturligt sätt såväl meddela sig med andra
            människor som uppfatta till honom riktade meddelanden. Den dövstumme
            saknar merendels förmågan att medelst tal obehindrat med- dela
            sig med omvärlden. Där talförmåga finnes hos dövstum är den ofta
            in- skränkt och så ofullkomlig att hans tal endast osäkert eller
            med svårighet kan uppfattas av personer, vilka icke äro vana att
            avlyssna detsamma. De uttrycksmedel, som stå den dövstumme till
            buds, äro ofta endast tecken- och åtbördsspråk samt skriftlig
            meddelelse. Enär blott ett fåtal fullsinnade förstå de dövstummas
            tecken- och åtbördsspråk, kan den dövstumme endast i ringa utsträckning
            använda dessa hjälpmedel för att meddela sig med andra, och skriften
            måste för den dövstumme ofta bli ett ofullkomligt och vanskligt
            ut- trycksmedel med hänsyn till de särskilda svårigheter han alltid
            har att över- vinna för att ernå färdighet i konsten att kläda
            sina tankar i skrift. Är sålunda den dövstummes möjligheter att
            meddela sig med sina medmän- niskor väsentligt begränsade, så
            är hans möjligheter att upptaga och rätt fatta sina medmänniskors
            till honom riktade meddelanden kanske än mer begränsade. Muntliga
            meddelanden kan han i bästa fall uppfatta genom att av läpparnas
            rörelser hos den talande sluta sig till talets innehåll (labiologi).
            Det är givet att säkerheten i ett sådant avläsande är i hög grad
            beroende av den talandes sätt att tala och de uttalade ordens
            allmänfattlighet. Ett slarvigt tal och en svår text måste alltid
            giva vanskliga resultat. I de fall där labiologi icke står till
            buds, får skriften inträda som hjälpmedel. Skriften är emellertid
            rent tekniskt ett ovigt medel för »samtal», vartill framför allt
            kommer att det på grund av den dövstummes bristande språkförståelse
            ingalunda är säkert, att han riktigt uppfattar innebörden av det
            skrivna. De svårigheter den dövstumme således har att bemästra
            för att komma i intellektuell kontakt med omgivningen bli särskilt
            menliga för honom, då han står inför nödvändigheten att lämna
            eller mottaga meddelanden av rättslig valör. Den dövstumme skall
            kanske höras såsom vittne vid ett polisförhör eller inför domstol,
            han står måhända som part i en rättegång eller hans sinnes- beskaffenhet
            skall undersökas av läkare. I sådana och liknande fall utgör döv-
          </p>
          <p xml:id="i-5nVcozbRt4hHtjaApZ3sUq">
            Bihang till riksdagens protokoll 1942. 3 saml. Nr 153—157. 1
          </p>
          <pb facs="riksdagen-motions-pdf/data/1942/mot_1942__fk__153/mot_1942__fk__153-002.pdf"/>
          <fw xml:id="i-8y7DCZ78XxP9S7w7FjYCbK">
            2 Motioner i Första kammaren, Nr 158.
          </fw>
          <p xml:id="i-7EE4npLFJKn9D6qhsUiVK5">
            stumheten givetvis ett särskilt svårt hinder för ernående av
            ett riktigt och fullständigt resultat, och för undvikande av missgrepp
            och orättvisor blir det en angelägenhet av vikt att förse den
            dövstumme med den hjälp, som erfordras för att sätta honom i paritet
            med talande och hörande människor. I sådana fall då samhället
            utan den dövstummes initiativ ställer krav på honom, att han skall
            »tala eller svara», är det ovedersägligen en samhällets plikt
            att tillse, att sådan hjälp, som nyss nämnts, ställes till hans
            förfogande, men även i andra situationer kan det framstå såsom
            en gärd av social rättvisa, att samhället bistår den dövstumme.
            Beträffande hjälp åt dövstum inför domstol gäller lagen den 13
            juni 1902 om tolks anlitande vid domstol. Bestämmelserna i denna
            lag, vilka så gott som oförändrade upptagits i processlagberedningens
            förslag till ny rättegångsbalk (se 5 kap. 6 $), äro emellertid
            både ofullständiga och mindre väl lämpade att bereda den dövstumme
            det skydd, varav han är i behov såsom agerande per- son inför
            domstol. Såsom en allmän erinran mot denna lag kan anföras, att
            den jämställer de dövstumma med sådana personer, som icke äro
            mäktiga svenska språket. Det är givet att ett sammanförande av
            i stort sett enhetliga regler för två så väsensskilda kategorier
            av människor icke kan vara ändamålsenligt. I varje fall verkar
            det till nackdel för de dövstumma, och för deras del måste krav
            resas på att den rättsliga regleringen av deras förseende med
            tolk sker ur de synpunkter, som just deras egenart betingar. Då
            dövstum skall höras inför domstol, anvisar lagen såsom första
            utväg för- hör medelst skriftligen avfattade frågor och svar,
            och lagen lägger i domstolens hand att bedöma, huruvida förhöret
            lämpligen kan ske på detta sätt. Först i andra hand, d. v. s.
            då enligt domstolens åsikt förhöret icke kan ske skrift- ligen,
            må tolk tillkallas. Att lägga i domstolens hand att avgöra, vilket
            meddelelsesätt som skall bru- kas, kan icke vara riktigt. Här
            är det den med de dövstummas värld förtrogne fackmannen och endast
            denne som bör få träffa avgörandet. Vidare måste av nyss anförda
            skäl skriftligt meddelelsesätt såsom enda hjälpmedel anses icke
            vara tillfyllest. Den dövstumme bör, vare sig skriftlig meddelelse
            kommer till stånd eller ej, tillförsäkras en ovillkorlig rätt
            att vid domstol bli försedd med sakkunnig tolk. Såsom kvalifikation
            för tolk uppställer lagen allenast, att han skall förstå att meddela
            sig med den dövstumme. Denna formulering måste anses vara allt
            för vag. Den utesluter icke ens möjligheten att såsom tolk tillkalla
            en annan dövstum. Till tolk borde allenast den få anlitas, som
            på betryggande sätt blivit auktori- serad såsom sådan. En fullgod
            tolk behöver icke blott kunskaper i de dövstum- mas tecken- och
            åtbördsspråk utan även insikter i de dövstummas speciella psykologi
            och därmed förenade pedagogiska problem. En direkt »ordöversätt-
          </p>
          <pb facs="riksdagen-motions-pdf/data/1942/mot_1942__fk__153/mot_1942__fk__153-003.pdf"/>
          <fw xml:id="i-FKBA83rMTHRTSKNyeXQL9f">
            Motioner i Första kammaren, Nr 153. 3
          </fw>
          <p xml:id="i-4BTTqc4GuFJt2TxHNWLgQm">
            ning» från talspråk till tecken- eller åtbördsspråk kan ofta
            leda till felaktiga resultat. 1902 års lag avser inga andra offentliga
            förrättningar än förhandlingar inför domstol, varmed jämställes
            förrättning, som utom domstol hålles av härads- hövding eller
            i stad av någon rättens ledamot, t. ex. förhör inför konkurs-
            domare. Denna gränsdragning måste anses vara allt för snäv. Såsom
            exempel på andra offentliga förrättningar, där dövstum icke bör
            lämnas utan tolk, kan nämnas polisförhör, förundersökning i brottmål,
            vigsel, medling i äktenskaps- tvister, läkarundersökning enligt
            sinnessjuklagen, förhör inför barnavårdsnämnd och liknande. Att
            den dövstumme i vissa dylika fall måhända kan påräkna biträde
            av någon inom dövstumvården anställd person är icke tillfyllest,
            utan han bör givas lagstadgad rätt att vid alla offentliga förrättningar
            erhålla tolk. Det kan vidare ifrågasättas om icke i lag borde
            fastställas garantier för att den dövstummes rätt blir behörigen
            tillvaratagen i privaträttsliga förhållanden av större vikt, såsom
            vid köp och försäljning av fast egendom samt vid in- gående av
            arrende- och hyresavtal m. m. Enligt 1902 års lag är tolk berättigad
            till skälig ersättning för sitt uppdrag, och domstolen skall i
            det slutliga utslaget pröva, vilken part som slutligen skall gälda
            ersättningen. Lagen betraktar alltså kostnaden för tolks anlitande
            såsom en någon av parterna åvilande rättegångskostnad. Riktigare
            synes vara att betrakta samma kostnad såsom en det allmänna åvilande
            domstolskostnad. Tol- ken är ett biträde åt domstolen, och den
            dövstumme ensam kan ej lastas för att tolk behöver tillkallas.
            Den dövstumme talar med de uttrycksmedel naturen givit honom,
            och det kan med samma rätt sägas att det är domstolen, som icke
            förstår den dövstumme, som att det är den dövstumme, som icke
            förstår domstolen. På grund av vad ovan anförts får jag hemställa,
          </p>
          <p xml:id="i-BHGKHxwtMf8hZafPqx8wyW">
            att vad, kungl. proposition nr 5 om ny rättegångsbalk inne- håller
            angående förhör med och tolk åt dövstumma vid domstol måtte utgå
            ur propositionen samt att riksdagen ville i skrivelse till Kungl.
            Maj:t hemställa om utredning och förslag till sådan lagstiftning,
            att de i denna motion framförda önskemålen be- träffande ökat
            rättsskydd åt dövstumma bliva tillgodosedda.
          </p>
          <p xml:id="i-K7WVwNrThBmWG9Ue2DV1fR" type="date">
            Stockholm den 24 januari 1942.
          </p>
          <p xml:id="i-2KcXNxbY5YWBTJDJ8rxTy3">
            J. Sandén.
          </p>
        </div>
      </div>
    </body>
  </text>
</TEI>
