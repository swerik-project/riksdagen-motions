<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00491">
  <teiHeader>
    <fileDesc>
      <titleStmt>
        <title>Barnkonventionen i svensk lag</title>
        <author corresp="i-BaBRFz7sgjhbuqYiz8u7vt">av Désirée Pethrus Engström (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barnkonventionen i svensk lag</title>
          <idno type="rdwebb">GY02So491</idno>
          <rs type="number">So491</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So491/text</ref>
          <ref type="dokument_url_html">http://data.riksdagen.se/dokument/GY02So491</ref>
          <ref type="dokumentstatus_url_xml">http://data.riksdagen.se/dokumentstatus/GY02So491</ref>
          <ref type="doc">http://data.riksdagen.se/fil/AE51B4AD-7EB5-4EDB-B153-4BCCBE701EA1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2TcDPDAoYTEWsvKwod4A44" type="signed"/>
        <correspContext corresp="i-2TcDPDAoYTEWsvKwod4A44">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-5ZsXen4Zf56LiEcUWHpDwr" type="numbering">
          <date when="2010-10-29"/>
        </correspAction>
        <correspAction xml:id="i-EqdC9HNWWDnz2dcQ6Tx34K" type="submission">
          <date when="2010-10-27"/>
        </correspAction>
        <correspAction xml:id="i-WSUenDk5tWyBbmoyAw7Ana" type="transfer">
          <date when="2010-10-27"/>
        </correspAction>
        <correspAction xml:id="i-SHW36y6DatJmUtB8VAPk2u" type="assigned"/>
        <correspContext corresp="i-SHW36y6DatJmUtB8VAPk2u">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MunATeCczLSdEHLr8X3DWi" type="motBody">
        <div xml:id="i-A9vaSNvM3WgDRVBqpbMSv7" type="motProposal" subtype="förslag">
          <head xml:id="i-DFSDy743RroiBs6Y5mze3J">
            Förslag till riksdagsbeslut
          </head>
          <p xml:id="i-FqVw53oVuDL36bqYLNvzx5">
            Riksdagen tillkännager för regeringen som sin mening vad som
            anförs i motionen om att inkorporera barnkonventionen i svensk
            lag.
          </p>
        </div>
        <div xml:id="i-DxvxXHSqGigEVCXvNQ3LYh" type="motContent">
          <head xml:id="i-2pWK6TDasX7H3PPAi6RpnR" type="h1">
            Motivering
          </head>
          <p xml:id="i-QzS8ujaNWxCBKjdmEAABC9">
            Sverige var 1990 ett av de första länderna i världen att ratificera
            barnkonventionen. Barnkonventionen ger en universell definition
            av vilka rättigheter som borde gälla för alla barn världen över.
            Varje människa under 18 år räknas som barn, om hon eller han inte
            blir myndig tidigare enligt den nationella lagstiftningen.
          </p>
          <p xml:id="i-NjbeBtKhgNNhCGn4QHiCF">
            Sverige har alltså folkrättsligt förbundit sig att förverkliga
            barnkonventionen. Tanken var att konventionen skulle användas
            som utgångspunkt i varje enskild lagstiftning och på det sättet
            bli en del av den svenska lagstiftningen.
          </p>
          <p xml:id="i-Xi2QjE8XgbRmjUx8mWv469">
            Detta har inte skett i tillräcklig grad. Nuvarande ordning är
            inte helt lycklig. Att barnkonventionen inte explicit är svensk
            lag påpekas ibland av jurister och myndigheter när beslut har
            fattats som kan sägas stå i strid med barnkonventionen.
          </p>
          <p xml:id="i-3BDXgMEVwJjASYFqtd1UiS">
            Om barnkonventionen gällde som lag skulle, enligt Unicef, till
            exempel bestämmelsen om alla barns rätt till utbildning behöva
            tas på allvar. Då skulle alla i samhället skolor, kommuner, riksdag
            och regering vara tvungna att se till att även gömda flyktingbarn
            fick gå i skolan. Idag har inte gömda flyktingbarn den rätten,
            utan är helt beroende av enskilda rektorers välvilja.
          </p>
          <p xml:id="i-3jQwNDhXNwWTBATcEVTyJy">
            Ett annat exempel handlar om barns rätt att komma till tals.
            Det finns många exempel på fall där barn inte har fått komma till
            tals i vårdnadstvister, vid utredningar inom socialtjänsten eller
            i asylprocessen. Det finns andra exempel där barn har fått göra
            sin röst hörd, men på ett sätt som inte tagit hänsyn till barnets
            bästa och där barnet till och med blivit kränkt. Vi menar att
            rätten att komma till tals skulle få större genomslag om barnkonventionen
            som helhet gällde som lag. Det skulle också tydligare visa att
            bestämmelserna i konventionen hänger samman och utgör en helhet.
            De formar en syn på barn som individer med egna, självständiga
            rättigheter som myndigheterna är skyldiga att ta på allvar.
          </p>
          <p xml:id="i-47xR41bnhyAuRazQoLyksq">
            Unicef menar vidare att eftersom barnkonventionen är ett grundläggande
            folkrättsligt instrument som innehåller bestämmelser om barns
            mänskliga rättigheter måste den få en starkare ställning i Sverige
            än den har idag. De fördelar de ser med en inkorporering är att
            barnkonventionens innehåll och syn på barn skulle tas på större
            allvar, att det skulle ställa högre krav på kompetens hos beslutsfattare
            om barns behov och rättigheter, att barnkonventionen skulle bli
            direkt tillämpbar i svenska domstolar och vid andra myndigheter,
            att det skulle skapas en praxisutveckling av barnkonventionens
            innehåll som skulle göra bestämmelserna tydligare och att ett
            barnrättsperspektiv skulle bli ett verkligt inslag i varje beslutsfattares
            vardag.
          </p>
          <p xml:id="i-FAbSDvXjJzHtq1vY6EMNab">
            Enligt dagens modell har svensk lag företräde om det föreligger
            en konflikt mellan lagen och barnkonventionen. Konflikter kan
            inte uteslutas även om barnkonventionen blir lag, men det innebär
            att barnens rättigheter ges större tyngd och kan få större genomslag
            i praktiken. Det ställer också större krav på regering och riksdag
            att anpassa och transformera övrig lagstiftning så att den stämmer
            överens med innehållet i barnkonventionen.
          </p>
          <p xml:id="i-ReuLP8GgUfLtfNpUV1aVZR">
            En positiv effekt är också att Barnkonventionen sannolikt får
            ett större utrymme på utbildningar inom juridik och socialt arbete.
            Därmed höjs långsiktigt kunskapsnivån om barns rättigheter inom
            svensk förvaltning.
          </p>
          <p xml:id="i-R67R9go534biTkj12KGYQX">
            När ett land ratificerat barnkonventionen kan man välja mellan
            att anpassa landets nuvarande lagar till konventionen transformation
            eller att införa alla konventionens artiklar som lagar inkorporering.
            Sverige har alltså valt det förstnämnda alternativet.
          </p>
          <p xml:id="i-QxoPi6C9YkkF3GKu3cxhvD">
            Norge, å andra sidan, valde att både transformera och inkorporera
            barnkonventionen, vilket har visat sig leda till att kunskapen
            om barns rättigheter har ökat markant i landet, både hos vuxna
            och hos barn, enligt Rädda Barnen. Barnens rättsställning har
            också stärkts eftersom de oftare har tillfrågats inför beslut
            och barnkonventionen har också kommit in både som redskap och
            rättesnöre i den politiska planeringen. Kort sagt, man lever upp
            till konventionen på ett betydligt bättre sätt än till exempel
            Sverige, enligt Rädda Barnen. Man menar att inkorporerandet av
            barnkonventionen i norsk lag har givit en attitydförändring där
            paralleller kan dras till agalagens införande i Sverige.
          </p>
          <p xml:id="i-9Q3ZaVmGNjkjMFQq5aJuat">
            Vi vill att barnkonventionen görs till svensk lag. Detta bör
            ges regeringen tillkänna.
          </p>
        </div>
        <div xml:id="i-Y34fNTHLFDxhrBVfxxdcCv" type="motSignatures">
          <list xml:id="i-9Fm9eYkGyPNtUVacMKh3Rh">
            <item xml:id="i-5VpdRW5HUohQsHdDJd9rGA" who="i-BaBRFz7sgjhbuqYiz8u7vt">
              Désirée Pethrus Engström (KD)
            </item>
          </list>
        </div>
      </div>
    </body>
  </text>
</TEI>
