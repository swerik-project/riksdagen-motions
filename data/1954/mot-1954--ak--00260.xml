<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__260/mot_1954__ak__260-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 260—265. Motioner i Andra kammaren, nr 260. 1
          </p>
          <p>
            Nr 260.
          </p>
          <p>
            Av herr Lindberg m. fl., om återbäring till Lifaco AB av till
            statsverket erlagd varuskatt m.m.
          </p>
          <p>
            Vid 1951 års riksdag väcktes i kamrarna två likalydande motioner,
            I: 146 och II: 182, om återbäring till Livsmedels Fabrikations
            Co. AB, nedan kallat Lifaco, av viss till statsverket retroaktivt
            erlagd varuskatt jämte kostnadsersättning med vissa belopp. Statsutskottet,
            som behandlade motionen, hemställde i sitt utlåtande nr 202 om
            avslag å motionerna. Utlåtandet var dock icke enhälligt. Det förelåg
            reservationer från 11 ledamöter. Tio av reservanterna hemställde,
            att till Lifaco måtte återbäras av bolaget erlagd varuskatt med
            ett belopp av kronor 41 618:95 samt till bolaget ytterligare utbetalas
            13 000 kronor, utgörande det belopp, som bolaget i rättegång mot
            kronan till statsverket inbetalat i ersättning för kronans rättegångskostnader.
            Riksdagen beslöt emellertid i enlighet med utskottsmajoritetens
            hemställan. Det gäller tolkning och tillämpning av förordningen
            den 25 maj 1941 (nr 251) om varuskatt, vilken förordning trädde
            i kraft den 26 berörda maj. Rörande själva sakförhållandet hänvisas
            till motionen II: 182 och ut- skottsutlåtandet, i vilka finnes
            redogörelse för de faktiska förhållandena i ärendet. Den grundläggande
            frågan är, huruvida de varor, som av Lifaco till- verkades, var
            skattepliktiga eller ej. Endast varor, som finnes upptagna i en
            vid förordningen fogad förteckning, är skattepliktiga. Redan vid
            för- fattningens tillkomst uttalades farhågor för bristande tydlighet
            däri av kommerskollegium och dess chef generaldirektör Gjöres;
            den obestämda avfattningen har möjliggjort olika tolkningar, vilket
            ur rättssäkerhetens synpunkt är betänkligt. En sådan författning,
            som skall tolkas och till- lämpas av tillverkarna inom branschen,
            bör vara så tydlig och klar, att varje tillverkare därur klart
            kan utläsa sina skyldigheter angående varors skattepliktighet.
            Och är författningen otydlig, bör en enskild företagare icke därigenom
            bli lidande och tillskyndas stora förluster. Sådant är icke med
            rättvisa förenligt. Kontrollstyrelsen liksom sedermera regeringsrätten
            har ansett Lifacos produkter hänförliga under förordningen, dvs.
            tolkat varu- förteckningen så, att den omfattade jämväl vissa
            sådana varor, som Lifaco tillverkade. Denna ståndpunkt har emellertid
            icke fått något stöd av rätts- vetenskapens målsmän, i det att
            tre juris professorer, Sundberg, Agge och Ljungman, som ingående
            behandlat saken, tvärtom funnit Lifacos produk-
          </p>
          <p>
            1 Bihang till riksdagens protokoll 1954. 4 saml. Nr 260—265.
          </p>
          <pb facs="riksdagen-motions-pdf/data/1954/mot_1954__ak__260/mot_1954__ak__260-002.pdf"/>
          <p>
            2 Motioner i Andra kammaren, nr 260.
          </p>
          <p>
            ter icke kunna hänföras till några uti ifrågavarande varuförteckning
            upp- tagna varor och följaktligen icke vara skattepliktiga. Men
            icke blott den juridiska doktrinens talesmän utan även två dom-
            stolsinstanser, Stockholms rådhusrätt och Svea hovrätt, har funnit
            de av Lifaco tillverkade varorna icke skattepliktiga, hovrätten
            med visst undan- tag, varom mera nedan. Då bolagets styrelsemedlemmar
            efter polisanmälan av kontrollstyrelsen vid rådhusrätten åtalades
            av allmän åklagare för underlåtenhet att betala varuskatt för
            vissa av bolaget tillverkade varor, hördes i målet åtskilliga
            sakkunniga, såväl juridiska experter som fack- män, bland annat
            professor Agge, professor Nylén, då tjänstgörande vid statens
            hantverksinstitut, professor Riesenfeld vid kemiska kontrollbyrån
            och representanter för Sveriges konditorförening, vilka samtliga
            var av den uppfattningen, att ifrågavarande varor, som utgör halvfabrikat
            för bagerier och konditorier och uteslutande är avsedda att ingå
            i tillverk- ningen av konditorivaror, icke föll under varuskatteförordningen
            och så- ledes icke var skattepliktiga. Såväl rådhusrätten som
            hovrätten, dit målet fullföljdes av åklagaren, meddelade klart
            frikännande utslag, som vann laga kraft. Därigenom blev fastslaget,
            att Lifacos ledning icke gjort sig skyldig till överträdelse av
            varuskatteförordningen. Sedan följde professor Herlitz interpellation
            i första kammaren, som resulterade i ett tillägg till varuskatteförordningen,
            enligt vilket Kungl. Maj:t fick befogenhet att ”då synnerliga
            skäl därtill äro, medgiva befrielse från eller återbäring av varuskatt”
            (kungörelse den 25 maj 1945). Sedan bolaget därefter anhållit
            om restitution av erlagd varuskatt med kronor 86 081: 18, beviljade
            Kungl. Maj:t den 15 juni 1945 partiell restitution med 39 000
            kronor. Sedan Lifaco till Stockholms rådhusrätt instämt kronan
            med yrkande om utbekommande av återstående beloppet retroaktivt
            erlagd varuskatt jämte viss till statsverket inbetald avgift,
            biföll rådhusrätten bolagets talan och förpliktade sålunda kronan
            att till bolaget utgiva kronor 54 618: 95 jämte ränta ävensom
            ersättning för rättegångskostnader med 13 500 kronor. Rådhusrätten
            förklarade i domskälen uttryckligen, att Lifacos ifråga- komna
            produkter icke var hänförliga till varor, som avsågs i varuskatte-
            förordningen, och att varuskatt förty rätteligen icke bort erläggas
            för de- samma. Svea hovrätt fann flertalet Lifacoprodukter ej
            vara skattepliktiga, be- träffande vissa produkter ”Lifaco garneringsbär
            och garneringspäron” fann åter hovrätten av regeringsrätten den
            30 juni 1942 meddelat beslut, enligt vilka dessa produkter måste
            anses vara skattepliktiga konfityrer, icke kunna vinna tillämpning
            förrän den dag beslutet meddelades. Hovrätten fastställde rådhusrättens
            domslut. Två domstolsinstanser har således funnit retroaktiv varuskatt
            i förelig-
          </p>
          <pb facs="riksdagen-motions-pdf/data/1954/mot_1954__ak__260/mot_1954__ak__260-003.pdf"/>
          <p>
            Motioner i Andra kammaren, nr 260. 3
          </p>
          <p>
            gande fall lagligen icke kunna uttagas. Förhållandet är alltså
            det, att ifråga- komma författning tolkades på ett sätt av kontrollstyrelsen
            och regerings- rätten och på rakt motsatt sätt av rättsvetenskapens
            talesmän, fackexperter och två domstolsinstanser. Författningen
            var alltså icke klar och otvetydig till sin innebörd, och Lifaco
            hade tydligen goda skäl för sin ståndpunkt. Det bör beaktas, att
            varuskatt är en s.k. övervältringsskatt, som till- verkaren av
            varan, i detta fall Lifaco, visserligen hade att å statsverkets
            vägnar indriva hos sina kunder, köparna av bolagets varor, genom
            att debi- tera skattebeloppet å sina fakturor vid försäljning,
            men som i sista hand alltså icke skulle drabba tillverkaren själv.
            Tillverkaren är i själva verket endast inkasserare åt statsverket
            av varuskatten. Ålägges tillverkaren i efterhand varuskatt för
            redan förfluten tid, har han i regel icke möjlighet att i fråga
            om redan gjorda försäljningar debitera köparna respektive skattebelopp
            utan tillverkaren måste då själv av egna medel svara för den honom
            ålagda retroaktiva varuskatten. Det är denna omständighet, som
            gör att sådan skatt rimligen och skäligen icke bör i efterhand
            åläggas till- verkare, som är i god tro, på sätt hovrätten i sina
            domskäl närmare ut-. vecklat. I förevarande fall är Lifacos goda
            tro uppenbar. | Vad som vid genomgång av handlingarna i Lifacosaken
            också faller i ögonen är den växlande praxis som från kontrollstyrelsens
            sida tydligen kommit till uttryck vid behandlingen av olika skatteärenden:
            i somliga fall har varuskatt debiterats retroaktivt, såsom i Lifacofallet,
            i andra fall åter först från beslutets dag. I ett fall (pomosin)
            har endast Lifaco fått skatte- åläggande under det andra tillverkare
            av alldeles likartad vara helt sluppit undan varuskatt. I detta
            avseende har den i ett rättssamhälle självklara principen om allas
            likhet inför lagen blivit åsidosatt. Ytterligare en omständighet,
            som illustrerar det oriktiga i åläggandet av retroaktiv skatt
            i förevarande fall, må nämnas. Två av kontrollstyrelsens tjänstemän,
            som hade i uppdrag att inspektera tillverkningen i branschen,
            förklarade vid inspektion av Lifaco i oktober 1941 viss produkt
            (pikerings- gelé) vara ett typiskt exempel på skattefri vara,
            men likafullt ålades bolaget cirka fem veckor senare varuskatt
            för just denna produkt och därtill retro- aktivt från den 26 maj
            1941, dvs. från författningens ikraftträdande. Denna nu anförda
            omständighet belyser bjärt det oskäliga i åläggandet av retro-
            aktiv skatt. Må vara att kontrollstyrelsen äger desavuera sina
            tjänstemän men att trots deras å tjänstens vägnar avgivna omdöme
            om skattefrihet ändock debitera skatt för cirka ett halvår tillbaka
            verkar stötande och kan icke vara i enlighet med lagens anda och
            mening. Enligt meddelad upplysning uppgick den retroaktivt uttagna
            skatten enbart för varan ”pi- keringsgelé” till cirka 25 000 kronor.
            Att polisanmälan skedde utan att dessförinnan Lifacos ledning
            blivit hörd och fålt tillfälle att motivera sitt ståndpunktstagande
            i frågan ter sig
          </p>
          <pb facs="riksdagen-motions-pdf/data/1954/mot_1954__ak__260/mot_1954__ak__260-004.pdf"/>
          <p>
            4 Motioner i Andra kammaren, nr 260.
          </p>
          <p>
            också anmärkningsvärt och tyder på en viss bryskhet från kontrollstyrel-
            sens sida. I varje fall måste förfarandet anses strida mot god
            sed. Högsta domstolen fann i dom den 8 augusti 1950 talan om återbekom-
            mande av varuskatt icke kunna upptagas av allmän domstol och undan-
            röjde på den grund domstolarnas domar i saken samt förpliktade
            Lifaco, att ersätta kronan dess rättegångskostnader med 13 000
            kronor. Det är att märka, att högsta domstolen icke ingick i prövning
            av sakfrågan. Denna är genom domen helt lämnad öppen. Särskilt
            må tilläggas, att den omstän- digheten, att domstolen ålagt bolaget
            betala kronans rättegångskostnader, enligt juridiska experter
            icke måste tolkas så, att bolagets talan ansetts sakligt obefogad;
            tvärtom är det ganska naturligt, framhålles det, att högsta domstolen,
            då den undanröjer underdomstols dom och därmed lämnar kä- randes
            talan utan bifall, med anledning därav förpliktar käranden att
            er- sätta svarandens rättegångskostnader. Någon fast praxis därvidlag
            i ena eller andra avseendet uppgives icke föreligga. ' Beträffande
            forumfrågan må följande tilläggas. Kronans ombud bestred från
            början domstols behörighet att upptaga målet till prövning. Såväl
            råd- husrätten som hovrätten fann allmän domstol vara behörig
            att upptaga och avgöra den instämda talan om återbäring av varuskatt.
            Hovrättens särskilda beslut i denna forumfråga fick enligt lag
            icke överklagas. Emellertid upptog högsta domstolen forumfrågan
            till behandling och fann domstolarna obe- höriga. Vad vi här ovan
            anfört har betydelse för bedömandet av det skäliga i att Lifaco
            erhåller ersättning för rättegångskostnader. Regeringsrätten har
            genom utslag den 30 juni 1942 och den 25 oktober 1944 fastställt
            kontrollstyrelsens beslut att skattebelägga Lifacos produkter.
            Det bör därvid uppmärksammas att bolaget begärt men icke erhållit
            möj- lighet att vid målets handläggning hos föredraganden i regeringsrätten
            få muntligen och med förebringande av bevisning på sätt som vid
            rådhusrätt och hovrätt skett styrka och utföra sin talan. Det
            har i saken framhållits, att Lifaco, om bolaget känt sig tveksamt
            rö- rande varornas skattefrihet, bort vända sig till vederbörande
            myndighet för erhållande av upplysning. Det är just vad Lifaco
            gjorde. Hösten 1942 förfrågade sig bolaget hos kontrollstyrelsen
            rörande gränsen mellan skatte- belagda och skattefria varor för
            att få fram en enhetlig linje för skattskyl- dighetens utkrävande.
            Styrelsen svarade i skrivelse den 6 oktober 1942, att styrelsen
            icke ansåg sig förpliktad att giva bolaget upplysning därom. Vid
            en senare tidpunkt insände bolaget till kontrollstyrelsen prov
            på en vara benämnd pomosin, ett slags gjutgelé med förfrågan om
            denna var skat- tepliktig eller ej. Efter fem veckor meddelade
            styrelsen besked att varan var skattepliktig. Lifaco anförde besvär
            hos regeringsrätten under åberopande bland annat att hundratals
            andra företagare i landet tillverkade samma vara utan att skatt
            därför erlades eller avkrävdes dem. Regeringsrätten med-
          </p>
          <pb facs="riksdagen-motions-pdf/data/1954/mot_1954__ak__260/mot_1954__ak__260-005.pdf"/>
          <p>
            Motioner i Andra kammaren, nr 260. 5
          </p>
          <p>
            delade den 27 april 1944 beslut i ärendet, innehållande att kontrollstyrelsens
            besked i skattefrågor över huvud icke var bindande. Detta beslut
            förklara- des sedermera av kontrollstyrelsen skola tolkas så,
            att Lifaco först måste sälja en vara utan debitering av varuskatt;
            sedan prövade kontrollstyrelsen om detta var riktigt och ålade
            eventuell skatt, vilket bolaget sedan kunde överklaga i regeringsrätten.
            Så skedde också. Bolaget sålde några kilogram pomosin utan påläggande
            av skatt och anmälde detta till kontrollstyrelsen som beslöt att
            varan skulle skattebeläggas. Genom utslag den 5 oktober 1944 fastställde
            regeringsrätten styrelsens beslut. Att döma av kontrollstyrelsens
            ovannämnda beslut den 6 oktober 1942 och regeringsrättens av den
            27 april 1944 synes den utvägen att i förväg be- gära upplysning
            om en varas eventuella skatteplikt ej ha stått öppen för bolaget.
            De gånger bolaget försökt detta har det ej medfört resultat. Bin-
            dande besked kunde icke på förhand erhållas. Att Lifacos ledning
            varit i god tro, då densamma vid författningens till- komst vid
            bedömande av frågan om skatteplikt för varorna ansåg dessa icke
            vara skattepliktiga, bestyrkes bland annat av att Kungl. Maj:t
            i stats- rådet genom beslut den 15 juni 1945 funnit synnerliga
            skäl vara för handen för viss återbäring. Med hänsyn till författningens
            otydlighet och omöjligheten att i förväg få bindande besked om
            varornas eventuella skatteplikt, Lifacos goda tro och den i övrigt
            förebragta utredningen i saken synes det oss vara med rättvisa
            och billighet förenligt att bolaget återbekommer den skatt, som
            bolaget er- lagt för tid före kontrollstyrelsens beslut om skatteplikt
            för varan. Vid bedömande slutligen av frågan, vilket belopp som
            bör av statsverket återbäras till Lifaco, är att märka att bolagets
            kunder genom frivilliga in- betalningar hållit bolaget skadeslöst
            för inbetald retroaktiv varuskatt med cirka 17 000 kronor, varav
            dock bolaget efter restitution av 35 000 kronor år 1945 till kunderna
            återbetalat 25 procent eller 4 250 kronor. Av det fri- villigt
            inbetalda beloppet återstår då 12 750. Det belopp, som av Lifaco
            retroaktivt erlagts till statsverket, utgjorde kronor 89 618:
            95. Därav har bolaget återbekommit dels genom restitution 35 000
            kronor, dels genom kundernas frivilliga inbetalningar 12 750 kronor,
            tillhopa 47 750 kronor. Av det retroaktivt erlagda beloppet återstår
            då kro- nor 41 868: 95. Då å skattebelopp, som sålunda enligt
            vår mening skulle restitueras, ränta enligt allmänna grunder bör
            utgå, synes bolaget böra er- hålla skälig räntegottgörelse. Huruvida
            räntesatsen bör uppgå till 6 procent eller beräknas efter lägre
            räntefot kan vara föremål för skilda meningar. Därtill bör bolaget
            återbekomma 13 000 kronor, som bolaget till statsver- ket inbetalat
            i ersättning för kronans rättegångskostnader. För bevakande av
            sin talan i övrigt har bolaget emellertid fått vidkännas betydande
            belopp, enligt bolagets uppgift kronor 112 031:26, varav 13500
            kronor utgör av
          </p>
          <pb facs="riksdagen-motions-pdf/data/1954/mot_1954__ak__260/mot_1954__ak__260-006.pdf"/>
          <p>
            6 Motioner i Andra kammaren, nr 260.
          </p>
          <p>
            domstol fastställt och därmed såsom skäligt bedömt belopp. Det
            synes berättigat att bolaget i allt fall erhåller gottgörelse
            för sina omkostnader med sistnämnda belopp. Handlingar, innehållande
            fullständig utredning i ämnet, kommer att under hand överlämnas
            till vederbörande utskott. Med åberopande av vad sålunda anförts
            får vi hemställa,
          </p>
          <p>
            att riksdagen måtte besluta att till Livsmedels Fabrikations
            Co. AB skall av statsmedel återgäldas dels till statsverket erlagd
            varuskatt och avgift med kronor 41 868: 95 jämte ränta, dels ock
            till kronan inbetald ersättning för rättegångskostnader med 13
            000 kronor samt att till bolaget därutöver skall betalas ett belopp
            av 13 500 kronor.
          </p>
          <p>
            Stockholm den 27 januari 1954.
          </p>
          <p>
            Carl Lindberg.
          </p>
          <p>
            Yngve Hamrin. Per Svensson Henrik Munktell. i Stenkyrka. Frans
            Severin. Birger Gezelius. Jean Braconier.
          </p>
          <p>
            Ivar Johansson, Elis Håstad. Edvin Jacobsson Mysinge. i Igelsbo.
          </p>
        </div>
      </div>
    </body>
  </text>
</TEI>
