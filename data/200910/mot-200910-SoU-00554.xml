<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00554">
  <teiHeader>
    <fileDesc>
      <titleStmt>
        <title>Dopning</title>
        <author corresp="i-D5W4KMbqzfAEfRXajZLt7z">av Lars Lilja (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Dopning</title>
          <idno type="rdwebb">GX02So554</idno>
          <rs type="number">So554</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So554/text</ref>
          <ref type="dokument_url_html">http://data.riksdagen.se/dokument/GX02So554</ref>
          <ref type="dokumentstatus_url_xml">http://data.riksdagen.se/dokumentstatus/GX02So554</ref>
          <ref type="doc">http://data.riksdagen.se/fil/52DD04B8-437F-4DD7-9DEF-B555DD62FFB7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-D5W4KMbqzfAEfRXajZLt7z</idno>
            <name>Lars Lilja</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ACPKxtPsUjb24qiTdcbyPt" type="signed"/>
        <correspContext corresp="i-ACPKxtPsUjb24qiTdcbyPt">
          <note type="signatory" corresp="i-D5W4KMbqzfAEfRXajZLt7z"/>
        </correspContext>
        <correspAction xml:id="i-EdKJFZiGcZcUKvoygsYhBq" type="numbering">
          <date when="2009-10-07"/>
        </correspAction>
        <correspAction xml:id="i-LAH2mZZdg8RMpYbKVzpMRG" type="submission">
          <date when="2009-10-06"/>
        </correspAction>
        <correspAction xml:id="i-DRVv4GMcefYhUds3SSw7uV" type="transfer">
          <date when="2009-10-05"/>
        </correspAction>
        <correspAction xml:id="i-WswauqxZ3CrqjvpAfUKkvx" type="assigned"/>
        <correspContext corresp="i-WswauqxZ3CrqjvpAfUKkvx">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-DkzRjt3nETLNapmTy6f2Pu">
            Förslag till riksdagsbeslut
          </head>
          <list style="ol">
            <item xml:id="i-7okcwSnyoqUACS1B81XsKA">
              Riksdagen tillkännager för regeringen som sin mening vad som
              anförs i motionen om att utreda möjligheten att inrätta en ny
              och från idrottsrörelsen självständig och oberoende antidopningsorganisation.
              1
            </item>
            <item xml:id="i-R3p1TJ933ASb3LpwGisFFg">
              Riksdagen tillkännager för regeringen som sin mening vad som
              anförs i motionen om att se över om straffen för dopningsbrott
              ska höjas och att dopningsbrott ska likställas med narkotikabrott.
            </item>
            <item xml:id="i-PhPz4pGFUZGZJ99vB4ptNi">
              Riksdagen tillkännager för regeringen som sin mening vad som
              anförs i motionen om att Socialstyrelsen ska få i uppdrag att
              utarbeta riktlinjer för vård av personer som missbrukar dopningspreparat
              samt att den typen av missbrukarvård tillförs tillräckliga resurser.
            </item>
            <item xml:id="i-9TiF6m919vdXdCWRs6BaLt">
              Riksdagen tillkännager för regeringen som sin mening vad som
              anförs i motionen om att se över lagstiftningen så att det blir
              enkelt för gymägare att i kontrakt med sina kunder eller medlemmar
              avtala om att kunden eller medlemmen är beredd att på uppmaning
              lämna urinprov för dopningstest.
            </item>
            <item xml:id="i-RqStaoL2fCDLpsFiC2NV51">
              Riksdagen tillkännager för regeringen som sin mening vad som
              anförs i motionen om att Livsmedelsverket ska få i uppdrag att
              utreda hur säkerhet kan skapas om innehållet i kosttillskott som
              säljs på den svenska marknaden. 2
            </item>
          </list>
          <p xml:id="i-V8SWPck6TwjHGFifH3nxkD">
            1 Yrkande 1 hänvisat till KrU.
          </p>
          <p xml:id="i-Vcyei4Zb7gVuWoM9FGKBAo">
            2 Yrkande 5 hänvisat till MJU.
          </p>
        </div>
        <div type="motContent">
          <head xml:id="i-MpWB9cSVgDD9zNqMZRwufG" type="h1">
            Motivering
          </head>
          <p xml:id="i-TAawZF5SkX3iABuv34n1Xs">
            Riksdagen har antagit elva mål för folkhälsopolitiken. Det elfte
            målet inkluderar ett samhälle fritt från dopning. Dopning för
            ofta tankarna till elitidrott. Svensk idrott har under många år
            bedrivit ett framgångsrikt arbete mot dopning framför allt i Sverige
            men även internationellt. Idrotten genomför cirka 3 500 oanmälda
            dopningstester på sina aktiva per år. Detta är tyvärr en minskning
            med 500 kontroller jämfört med 2004 och 2005 och 1 000 kontroller
            färre än den målsättning som sattes i Ds 2002:4 Handlingsplan
            mot dopning inom idrotten. Mycket få svenska idrottare har fällts
            för dopning de senaste åren och knappast någon elitidrottare.
            Tillhör man eliten får man räkna med dessa tester i samband med
            träning och tävling många gånger per år. De svenska idrottsutövare
            som tillhör den yppersta eliten måste ständigt informe ra RF:s
            dopningskommission var de befinner sig i Sverige och världen så
            att kontrollanterna skall kunna slå till när och var som helst.
            I Sverige finns en lag om förbud mot vissa dopningsmedel. Den
            lagen omfattar ett betydligt lägre antal preparat än idrottens
            så kallade röda lista som omfattar över 200 preparat.
          </p>
          <p xml:id="i-Brf65cQ6bJGSwdXoMrvR6N">
            Sverige har ratificerat Europarådets och Unescos konventioner
            mot dopning. Det innebär att Sverige förbundit sig att följa världsantidopingkoden
            som beslutats av Wada (World Anti-Doping Agency). Sveriges regering
            och Riksidrottsförbundets antidopningsgrupp har aktivt deltagit
            i arbetet med koden. Detta nya regelverk ställer nya och framförallt
            hårdare krav på de nationella antidopningsorganisationerna (Nado).
            Det innebär ett inte obetydligt administrativt merarbete för Riksidrottsförbundets
            antidopningsgrupp som knappast kan klaras inom nuvarande ekonomiska
            ramar utan att kontrollverksamheten bli lidande. Dessutom framgår
            det tydligt i koden att Nados skall samverka med andra myndigheter
            som till exempel brottsbekämpande myndigheter. Nado bör också
            ha en självständig roll i förhållande till den nationella idrottsorganisationen.
          </p>
          <p xml:id="i-GhvKXZRpeHNu21WHMcNeUQ">
            Sannolikt är det så att dopning är ett långt större problem utanför
            idrotten. De preparat som i första hand används är anabola androgena
            steroider, förkortat AAS. Dessa preparat används av personer som
            styrketränar för att få en snabb ökning av muskelmassan. Denna
            träning sker ofta i publika miljöer som gym och då både på offentligt
            och privat ägda anläggningar. I vissa län bedriver distriktsidrottsförbundet
            tillsammans med exempelvis landstinget, polisen, tullen, berörda
            kommuner och gym samarbetsprojekt för att motverka användandet
            av dopningsmedel. I Stockholm pågår det så kallade STAD-projektet.
            Enligt nuvarande lagstiftning finns ingen möjlighet att avkräva
            ett dopningstest av en person som tränar på ett gym om denna person
            inte är medlem i en förening som är ansluten till Riksidrottsförbundet.
            Detta gör att arbetet för att förhindra dopningsmissbruk i gymmiljöer
            kraftigt försvåras.
          </p>
          <p xml:id="i-Ja75euTmL6AhYYHYRj9pAa">
            Biverkningarna av AAS är allvarliga. Forskningsläget är inte
            helt klart men mycket tyder på psykiska bieffekter som okontrollerat
            humör och aggressivitet men framför allt depressioner. Flera av
            de senaste årens uppmärksammade övervåldsbrott där gärningsmannen
            varit besinningslös i sitt våldsutövande har begåtts av personer
            som använt AAS. I många fall med våld mot kvinnor finns missbruk
            av AAS i bakgrunden. Flickvänner till AAS-missbrukare har vittnat
            om rädslan för pojkvännens humörsvängningar och våldsbenägenhet.
            AAS används också av våldsbenägna brottslingar och inom olika
            maktgrupper som till exempel kriminella MC-gäng och nazistiska
            grupperingar. Även i fängelsemiljöer förkommer missbruk av dopningspreparat
            likaväl som narkotika.
          </p>
          <p xml:id="i-EuMLdxx7x4FXi4UYocj3vh">
            Tillgången till AAS är i likhet med narkotika stor. Under de
            senaste fem åren har tillgången på den illegala marknaden stadigt
            ökat. Medlen är lätta att få tag på genom Internet. Förutom Internethandeln
            förekommer en omfattande smuggling. Handeln bedöms av polisen
            ha stora ekonomiska förtjänster, innebära ganska liten risk för
            upptäckt och ge förhållandevis låga straff i händelse av lagföring.
            Smugglingen sker trots det ofta i samband med narkotikasmuggling.
            Enligt polisen anträffas narkotika vid vart tredje beslag av AAS.
          </p>
          <p xml:id="i-4SLpyesxGpnvr8hpLEMoXZ">
            Problemen och riskerna med missbruk av AAS är underskattade och
            väl att jämföra med narkotikaproblematiken. Dopningsbrott bör
            därför jämställas med narkotikabrott. Minimistraffet för grovt
            dopningsbrott borde vara minst två års fängelse. Det gör att polisen
            kan bekämpa den typen av brottslighet på ett effektivare sätt
            genom till exempel så kallad teknikspaning. Det blir lättare att
            få tillstånd för husrannsakan och möjligtvis leder det även till
            en högre prioritering av bekämpningen.
          </p>
          <p xml:id="i-7mdWzrGb5jnCWrMptfnD2W">
            För personer som är beroende av narkotika finns idag vedertagna
            behandlingsmetoder. Socialstyrelsen har där ett ansvar för att
            ta fram riktlinjer och utveckla missbrukarvården. En person som
            vill ha hjälp att komma ur sitt missbruk av dopningspreparat har
            ytterst små chanser att få vård. Kunskapen inom primärvården och
            även inom missbrukarvården är bristfällig. Dopningsjouren gör
            ett bra arbete men deras uppdrag är i första hand information
            och kunskapsinsamling. Maria Beroendecentrum i Stockholm har några
            få platser på en försöksmottagning. Dessutom finns en liten enhet
            i Örebro och en i Göteborg som arbetar med en helhetssyn på dopningsproblematiken.
          </p>
          <p xml:id="i-6hin6TQdtwPxhJAJsEJ2x6">
            Ett annat problem som uppmärksammats på senare år är så kallade
            kosttillskott som innehåller förbjudna substanser utan att det
            anges på innehållsförteckningen. Det innebär att personer som
            i god tro ätit dessa i och för sig onödiga kosttillskott kan testa
            positivt i en dopningskontroll och bli avstängd från idrottsutövande
            i upp till två år.
          </p>
          <p xml:id="i-KFMxKRaGSphNxcGTyDCtW8">
            Antidopningarbetet bör inom ramen för det totala idrottsanslaget
            erhålla höjt anslag för att arbetet mot dopning inom idrotten
            ytterligare ska kunna intensifieras samt för att man ska klara
            förnyade åtaganden i samband med världsantidopningkoden. Inrättandet
            av en ny och från idrottsrörelsen självständig och oberoende antidopningorganisation
            bör snarast utredas. Straffen för dopningsbrott skall höjas. Dopningsbrott
            skall likställas med narkotikabrott. Lagstiftningen måste tydliggöras
            så att det blir enkelt för gymägare att i kontrakt med sina kunder/medlemmar
            avtala om att kunden/medlemmen är beredd att på uppmaning lämna
            urinprov för dopningstest. Socialstyrelsen skall få i uppdrag
            att utarbeta riktlinjer för vård av personer som missbrukar dopningspreparat
            och den typen av missbrukarvård ska tillföras tillräckliga resurser.
            Livsmedelsverket skall få i uppdrag att utreda hur säkerhet kan
            skapas om innehållet i kosttillskott som säljs på den svenska
            marknaden.
          </p>
        </div>
        <div type="motSignatures">
          <list>
            <item xml:id="i-RX7cw7joq8wAcGvfFKmEhc" who="i-D5W4KMbqzfAEfRXajZLt7z">
              Lars Lilja (s)
            </item>
          </list>
        </div>
      </div>
    </body>
  </text>
</TEI>
