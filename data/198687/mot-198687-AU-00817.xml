<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-AU-00817">
  <teiHeader>
    <fileDesc>
      <titleStmt>
        <title>Jämställdhet mellan könen</title>
        <author>Alf Wennerfors m. fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jämställdhet mellan könen</title>
          <idno type="rdwebb">GA02A817</idno>
          <rs type="number">A817</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GA02A817/text</ref>
          <ref type="dokument_url_html">http://data.riksdagen.se/dokument/GA02A817</ref>
          <ref type="dokumentstatus_url_xml">http://data.riksdagen.se/dokumentstatus/GA02A817</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EYtSQeorgj7y8BCPjaqciZ</idno>
            <name>Bengt Wittbom</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-McV8uzEvZdxJephaZbqN9X</idno>
            <name>Anders G Högmark</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-XSmf7kggQT5AhCPw4beW4j</idno>
            <name>Erik Holmkvist</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-5sxzSZSUx9KLqvREcwz58f</idno>
            <name>Gullan Lindblad</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-HpykFSDEKjFd3AQrjBW2xc</idno>
            <name>Sonja Rembo</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-9msUCw725vKguNSQS4ikv4</idno>
            <name>Hans Dau</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WdvanS7tFEtrQd17u8mK4Q" type="signed"/>
        <correspContext corresp="i-WdvanS7tFEtrQd17u8mK4Q">
          <note type="signatory" corresp="i-EYtSQeorgj7y8BCPjaqciZ"/>
          <note type="signatory" corresp="i-McV8uzEvZdxJephaZbqN9X"/>
          <note type="signatory" corresp="i-XSmf7kggQT5AhCPw4beW4j"/>
          <note type="signatory" corresp="i-5sxzSZSUx9KLqvREcwz58f"/>
          <note type="signatory" corresp="i-HpykFSDEKjFd3AQrjBW2xc"/>
          <note type="signatory" corresp="i-9msUCw725vKguNSQS4ikv4"/>
        </correspContext>
        <correspAction xml:id="i-AhnjMV792T9UpBiWmA4kzt" type="assigned">
          <date when="2014-11-19"/>
          <time when="15:35:26"/>
        </correspAction>
        <correspContext corresp="i-AhnjMV792T9UpBiWmA4kzt">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_a_817/mot_198687_a_817-001.pdf"/>
      <div xml:id="i-4XzC1JkrwE6Ba1qmpKoKZs" type="motHeader">
        <div xml:id="i-WuvuTEt8tCtbP2FAt5pVHx" type="motTitle"/>
        <div xml:id="i-MS3csUfkTtqKoatCZnonUM" type="motSubmissionInfo"/>
      </div>
      <div xml:id="i-KL89d5hMxmVdVkWLGDKMu1" type="motBody">
        <div xml:id="i-H5Nyj7RWxPrDs3Lm32LDQv">
          <p xml:id="i-Tc7LT8k47ScY4Mqp5JwJt1">
            Motion till riksdagen
          </p>
          <p xml:id="i-NqzHNiDbngbaFVmNPDjHeT">
            1986/87:A817
          </p>
          <p xml:id="i-TtLBBThP4eeTpbTzvqoJVy">
            Alf Wennerfors m. fl. (m) Jämställdhet mellan könen
          </p>
          <p xml:id="i-6TW3H259rHxjYLABXe9uGc">
            1. Jämställdhet — vad innebär det?
          </p>
          <p xml:id="i-SWYgBBdDFpDFBWpEDRtDhT">
            Jämställdhet mellan män och kvinnor innebär att alla skall ha
            samma rätt till respekt för sina insatser och önskemål, samma
            ansvar och möjligheter att utveckla sina personliga resurser.
            Ingen grund kan vara starkare än denna som utgångspunkt i arbetet
            för jämställdhet. Jämställdhet är en fråga om frihet — frihet
            för kvinnor och män att enga- gera sig i olika yrkesuppgifter
            och på olika ansvarsområden utifrån sina individuella intressen,
            kunskaper och önskemål. Jämställdhet är en fråga om valfrihet
            — valfrihet för kvinnor och män, att välja livsmönster utifrån
            egna behov och förutsättningar. Jämställdhet är en fråga om skyldigheter
            — samma skyldigheter för kvin- nor och män att ta ekonomiskt och
            praktiskt ansvar för hem, familj och samhällsliv, och att ta vara
            på och utveckla sina personliga resurser. Jämställdhet är en fråga
            om demokrati — kvinnors och mäns erfarenhe- ter och kunskaper
            är i många fall olika. Därför skall de också ha samma möjligheter
            att fatta beslut i gemensamma angelägenheter som angår både kvinnor
            och män. En jämnare representation av kvinnor och män på förtro-
            endeposter och bland beslutsfattare är därför av stor betydelse
            för ett väl fungerande folkstyre.
          </p>
          <p xml:id="i-5FLrFfMqokspBwS3Prvjmi">
            2. Jämställdhet — hur långt har vi kommit?
          </p>
          <p xml:id="i-WJC4jzcfG8XeZM5254XpUd">
            Det finns inga genomsnittskvinnor eller genomsnittsmän. Därför
            kan var- ken män eller kvinnor betraktas som ett kollektiv. Moderata
            samlingsparti- ets människosyn utgår från individen. Var och en
            är unik och självständig och kan ej placeras in i en grupp där
            alla förutsätts ha likartade önskemål och krav på livsvillkor.
            Skillnaden kan många gånger vara större mellan individer än mellan
            könen. Det som förenar kvinnor i dag är att de fortfa- rande saknar
            inflytande inom stora delar av vårt samhälle. Det gäller såväl
            inom politik som näringsliv och organisationsliv. Sett i ett historiskt
            perspektiv är det endast under en kort tid som kvinnor har haft
            de formella möjligheterna att delta i samhällslivet. 1858 blev
            ogift kvinna myndig i ekonomiska ting — först 1952 kunde en änka
            bli förmyn- dare för sina egna barn. Sverige anses vara ett föregångsland
            i arbetet med jämställdhet, men trots att de formella hindren
            för jämställdhet undanröjts, återstår det i realiteten mycket
            att göra. Vi har kommit förhållandevis långt när det gäller lagstift-
          </p>
          <p xml:id="i-XF4vUcCptv8zQVGaxcxrSW">
            1+ Riksdagen 1986/87. 3 saml. Nr A814—819
          </p>
          <pb facs="riksdagen-motions-pdf/data/198687/mot_198687_a_817/mot_198687_a_817-002.pdf"/>
          <p xml:id="i-F3jwp6vNjiruxr9hkmLXgE">
            ning och andra regleringar som syftar till jämställdhet. Däremot
            har vi inte uppnått särskilt goda resultat när det gäller jämställdhet
            på arbetsmarkna- den. Andra länder, som USA, England och även
            Frankrike, har i en del avse- enden nått betydligt längre. Andelen
            kvinnliga chefer och kvinnor på be- fattningar på mellannivå är
            där större än i vårt land. I de flesta sammanhang är kvinnor underrepresenterade
            på högre poster. Inom organisationerna och framför allt på arbetsmarknaden
            är detta tyd- ligt. Ägandet är ojämnt fördelat mellan män och
            kvinnor. Det är ofta männen som äger bilar, villor, aktier m.
            m. Detta bidrar i sin tur till att intresset för viktiga frågor
            som ekonomi och skatter är svagt hos kvinnorna. Skillnaden mellan
            kvinnors och mäns villkor på arbetsmarknaden är stor. Under de
            senaste 15 åren har kvinnorna i arbetskraften ökat. I dag har
            77 Yo av alla kvinnor mellan 16 och 64 år förvärvsarbete — 83
            26 av männen. Denna utveckling har större betydelse för omdaningen
            av samhället än kanske någonting annat. Den viktigaste anledningen
            till den förändrade inställningen till kvinnligt förvärvsarbete
            har varit förändrade attityder hos kvinnorna själva. Tekniska
            framsteg har möjliggjort stora förändringar i arbetet i hemmet.
            Denna utveckling pågår i alla västliga industriländer. I Sverige
            har utvecklingen dock också påverkats och styrts av politiska
            beslut rörande skatter, barnomsorg, offentliga åtaganden etc.
            Föga eller inget har gjorts för att skapa tillfredsställande möjligheter
            för de enskilda människorna att praktiskt klara av den dubbla
            eller tredubbla uppgiften att kombinera familjeansvar med yrkesarbete
            och andra uppgif- ter i samhället. Framför allt har kvinnornas
            situation blivit kluven. De har inte mäktat med att motsvara kraven
            på fullt deltagande i arbetslivet samtidigt som de fortfarande
            bär huvudansvaret för familjen. Detta har lett till att de huvud-
            sakligen sökt sig till de delar av arbetsmarknaden som erbjuder
            arbetsupp- gifter som anknyter till förlängning av hemarbetet
            och som kan erbjuda arbetsvillkor som går att förena med ansvaret
            för hem och familj. Av kvin- norna är det mer än en tredjedel
            som arbetar i traditionella och lågavlönade kvinnoyrken. Gapet
            mellan kvinnors och mäns löner är avsevärt, inte ens med samma
            utbildning och på samma befattningsnivå får kvinnorna alltid samma
            lön som männen. Även om man kan konstatera att kvinnors situation
            har stärkts återstår ännu lång väg att gå innan vi har uppnått
            full jämställdhet mellan män och kvinnor.
          </p>
          <p xml:id="i-E3F8tcjXBSBXtBx1chBaxd">
            3. Jämställdhet — hur når vi dit? 3.1 Vad krävs på lång sikt?
          </p>
          <p xml:id="i-wqT8iKVFr2DmXJ2w4S3eE">
            Jämställdhetsarbetet måste bedrivas långsiktigt. Det tar tid
            att förändra attityder. Traditionellt tänkande och fördomar finns
            både hos män och kvinnor i synen på sig själva och varandra. Attitydpåverkan
            måste ske i alla delar av samhället, inte minst i hemmet
          </p>
          <p xml:id="i-FUvGkj1GkqS45JukG2JrAn">
            Mot. 1986/87 A817
          </p>
          <pb facs="riksdagen-motions-pdf/data/198687/mot_198687_a_817/mot_198687_a_817-003.pdf"/>
          <p xml:id="i-7UUqgiupdwL4t2AJBgW6QH">
            och skolan. Även om arbetet skall bedrivas gemensamt av män och
            kvinnor måste kvinnor i högre grad än nu delta mera aktivt än
            vad som sker. De måste utgöra motorn i jämställdhetsarbetet, både
            som stöd, förebilder och uppmuntran för det uppväxande släktet.
            Kvinnors arbetsmarknad och ställning i samhället präglas i dag
            i lika hög utsträckning som tidigare av deras ställning i hemmet.
            Genom den tekniska utvecklingen, som har förenklat arbetet och
            industrisamhällets värdering- ar, har kvinnors traditionella arbete
            i hemmet kommit att nedvärderas. Kvinnors arbetsmarknad domineras
            av yrken som är ett utflöde av kvin- nors traditionella arbete
            i hemmet. Därigenom har också kvinnodominera- de yrken kommit
            att få en svag ställning på arbetsmarknaden. Vi når inte jämställdhet
            mellan kvinnor och män om vi inte lär oss att respektera och värdera
            varandras arbete och insatser i hem och samhälle på lika villkor.
            Flera undersökningar visar också att kvinnor har sämre ekonomiska
            kunskaper än män. En jämnare fördelning av ägandet mellan män
            och kvinnor förutsätter att kvinnor skaffar sig ett större ekonomiskt
            intresse och skapar därmed en bättre trygghet. Flickor måste stimuleras
            att våga mera och att satsa på ekonomiska och tekniska yrken,
            längre utbildningar, att förbereda sig på att ta ekonomiskt ansvar
            i större utsträckning och inte överlämna beslut i viktiga frågor
            enbart till män. Jämställdhetsdebatten har inte avstannat men
            den drivs mera lågmält nu än tidigare. Kanske har många upptäckt
            att det inte bara är männen som måste ändra sina attityder. Mycket
            beror på kvinnorna själva som medvetet måste engagera sig och
            offra tid för att nå de positioner de strävar efter. De röster
            som höjs för jämställdheten har ofta krävt kvotering. Vi tror
            inte på kvotering som metod att uppnå jämställdhet. Den bygger
            på bristande till- tro till kvinnors förmåga. Kvinnor skall inte
            enbart ges en position. Det måste finnas förutsättningar för att
            behålla den också. Dessa är naturligtvis större om kvinnorna har
            erhållit sina uppdrag och poster av egen kraft och duglighet.
          </p>
          <p xml:id="i-81LczbLjt33QWRRvjRW5VL">
            3.1.2 Kvinnor och utbildning
          </p>
          <p xml:id="i-2BtRwNxEpGWJiA3fpSeP6V">
            Det är inte så länge sedan det allmänt ansågs att kvinnor inte
            behövde någon utbildning. I dag är det lika viktigt för kvinnor
            som för män att skaffa sig en bra utbildning. För kvinnor gäller
            det också att bredda sitt yrkesval. Framför allt inom tekniska
            och ekonomiska områden måste de möjligheter som den nya tekniken
            erbjuder tillvaratas.
          </p>
          <p xml:id="i-3zM9qF1hx7DfwKs9dftJXN">
            3.1.3 Skolan som förebild
          </p>
          <p xml:id="i-SHQ1GKwD9ffQVhZt5UbX5Q">
            Med vilken trovärdighet kan man egentligen motverka könsbundna
            yrkes- val när arbetsfördelningen inom skolan ser ut som den gör
            med kvinnor som lågstadielärare och män som rektorer? Skolan skiljer
            sig inte från sam- hället i övrigt där politik och samhällsliv
            domineras av män medan kvinnor befinner sig på mera underordnade
            befattningar. Därför krävs särskilda ansträngningar inom skolans
            område som stimulerar till förändringar.
          </p>
          <p xml:id="i-njQTidc4Yvva2u4nxE7uW">
            Mot. 1986/87 A817
          </p>
          <pb facs="riksdagen-motions-pdf/data/198687/mot_198687_a_817/mot_198687_a_817-004.pdf"/>
          <p xml:id="i-CzmbjMb2BpmQTgNR3BtUNs">
            3.1.4 Vad görs inom skolan för jämställdheten?
          </p>
          <p xml:id="i-VGXKw8VRrzYixnFgtYRwqv">
            Genom studie- och yrkesorientering (SYO) och styrd praktisk arbetslivsori-
            entering (PRAO) skall skolan motverka könsbundet yrkesval. PRAO
            är till för att vidga perspektiven och ge ungdomarna en chans
            att pröva något som de annars knappast skulle ha givit sig in
            på. Detta kan då leda till att eleverna upptäcker nya intresseområden.
            Framför allt kan det få betydelse när det gäller att vidga flickornas
            referensramar. Skolan försöker också stimulera otraditionella
            yrkesval genom att ge poäng vid intagning till gymnasieskolan
            för underrepresenterat kön. Vi har alltid tagit avstånd från detta
            förslag. Den som är mest meriterad skall ha platsen vare sig det
            är en flicka eller en pojke.
          </p>
          <p xml:id="i-67babSiXwfZ5cLvYLgeo18">
            3.1.5 Den dolda diskrimineringen
          </p>
          <p xml:id="i-U6kgNsQ4iLNGXwE9uStx3W">
            Forskningen har visat att pojkar generellt får större uppmärksamhet
            och tid på lektionerna än flickorna och att många flickor spelar
            en mycket passiv roll. Genom detta ”lär sig” flickorna att vara
            snälla och tysta och inte fram- häva sig själva. Om motsvarande
            forskning gjordes på daghem eller i hem- men skulle det sannolikt
            visa sig att detta mönster grundlagts tidigt i barn- domen. Detta
            beteendemönster präglar tillvaron både i arbetslivet och i andra
            viktiga och avgörande sammanhang. Det är betydelsefullt att lärare
            blir medvetna om sina egna värderingar och attityder och att de
            stimulerar flickor till aktivitet.
          </p>
          <p xml:id="i-Kb63JZMx7GUziS18FpeFFi">
            3.1.6 Arbetsliv — föräldraskap
          </p>
          <p xml:id="i-2bpJaiFDo9vxoNUU1CD2tE">
            Flickor nöjer sig ofta med en kortare utbildning efter grundskolan
            även om de har kapacitet för mera krävande utbildningar. Detta
            är ett uttryck för bristande tilltro till den egna förmågan. Men
            det är säkert också ett uttryck för att arbetslivet för många
            flickor inte framstår som så viktigt i jämförelse med familjebildning
            och föräldraskap. Det är skolans uppgift att tillsammans med föräldrarna
            få flickorna att förstå värdet av goda kunskaper och en god utbildning
            och vikten av att kunna försörja sig själv. Ingen kan i tonåren
            veta hur livet i framtiden gestaltar sig. Det krävs emellertid
            mycken takt och varsamhet av de vuxna — både föräldrar och lärare
            — så att inte flickornas begynnande funderingar om sig själva
            som kvinnor och blivande mödrar nedvärderas. Det är viktigt att
            se att yrkesliv och föräldraskap inte är ett antingen eller, varken
            för män eller kvinnor.
          </p>
          <p xml:id="i-BJ1xByR4SaQs87tabN5i5Q">
            3.1.7 Högre utbildning och forskning
          </p>
          <p xml:id="i-7FHnnHZ8ojQtzL1oEHCdfQ">
            Män väljer längre utbildningar i större utsträckning än vad kvinnor
            gör. För att uppnå en jämnare fördelning mellan män och kvinnor
            på högre chefs- tjänster och på mellannivå behövs även här en
            större medvetenhet hos kvin- nor vid val av ämne och utbildningslängd.
            Det är endast en liten grupp kvinnor som ägnar sig åt forskarutbildning.
            Det behövs särskilda insatser
          </p>
          <p xml:id="i-Jed8uwLmwcVjpy2nHQ8LoV">
            Mot. 1986/87 A817
          </p>
          <pb facs="riksdagen-motions-pdf/data/198687/mot_198687_a_817/mot_198687_a_817-005.pdf"/>
          <p xml:id="i-DSL6fxZJweSuXJvWfiM9qH">
            för att intressera kvinnor för den utbildningen. Det har blivit
            goda resultat när de kvinnliga forskarna informerat om sin verksamhet
            för kvinnliga studerande på grundnivå.
          </p>
          <p xml:id="i-BQDDjpYc4VF57sZJPb9pqe">
            3.2 Vad kan göras på kort sikt?
          </p>
          <p xml:id="i-CGEteSRemGNM99P8KPWimK">
            Man kan i dag hos unga människor skönja en jämfört med tidigare
            genera- tioner förändrad inställning till arbete och familjeliv.
            De unga kvinnorna accepterar inte längre vare sig en underordnad
            roll i arbetslivet eller ett ensidigt ansvarstagande för hem och
            familj. De unga männen accepterar inte heller att ställas åt sidan
            då det gäller familjeansvar. Detta innebär att kraven på statsmakterna,
            samhällets institutioner och parterna på arbets- marknaden skärps.
            Den lagstiftning som reglerar förhållandena på arbetsmarknaden
            upp- ställer ofta onödiga hinder. Likaså medverkar arbetsgivares
            och fackliga organisationers attityder många gånger till att skapa
            onödiga svårigheter och motstånd mot sådana förändringar som skulle
            underlätta arbetstagares möjligheter att inrätta sin tillvaro
            så som det passar dem bäst med hänsyn till exempelvis familjeförhållanden.
          </p>
          <p xml:id="i-Bnybp8XmrcFMM9zueJsiog">
            3.2.1 Skatte- och familjepolitik
          </p>
          <p xml:id="i-MnTCGuodw6qSNuR33wgJg5">
            I dag motverkar utformningen av skattesystemet och barnomsorgen
            jämlik- hetssträvandena. Situationen skulle underlättas avsevärt
            om familjen själv fick välja barn- omsorg. I stället för att staten
            ger stora subventioner till kommunal barnom- sorg bör samhällets
            stöd utgå likvärdigt till alla former av barnomsorg. Det gäller
            även dem som själva väljer att ta hand om sina barn under kortare
            eller längre tid. d Moderaternas förslag i den familjepolitiska
            motionen (1986/87:S0610) ger barnfamiljerna reella möjligheter
            att själva välja den barnomsorgsform de vill ha.
          </p>
          <p xml:id="i-J2BVHaXXXgaS7EmbJeMkiC">
            3.2.2 Kvinnors arbetsmarknad
          </p>
          <p xml:id="i-4vTNF5DmvtULciby7ncEnS">
            Arbetsmarknaden är i stort sett uppdelad i en kvinno- och en
            mansdomine- rad del. En jämnare fördelning är nödvändig dels för
            att bredda kvinnors yrkes- val, dels för att minska de löneskillnader
            som i dag föreligger mellan kvin- nor och män. Vissa av de kvinnodominerade
            områdena inom industri och kontor kom- mer att påverkas särskilt
            mycket av den tekniska utvecklingen — främst datoriseringen. I
            vissa fall krävs det vidareutbildning för att de skall kunna finna
            nya arbetsuppgifter. Omkring 49 26 av kvinnorna arbetar deltid
            (mindre än 35 timmar i veck- an) mot endast 14 26 av männen. En
            så stor andel kvinnor som arbetar deltid visar att kvinnor anpassar
            sitt arbetstidsuttag till situationen i hemmet. Många kvinnor
            övergår till heltidsarbete när barnen växt upp. Många män som
            vill arbeta deltid vågar inte göra det på grund av deltids-
          </p>
          <p xml:id="i-6dy7zg1ibD82AAbEPKAdHL">
            Mot. 1986/87 A817
          </p>
          <pb facs="riksdagen-motions-pdf/data/198687/mot_198687_a_817/mot_198687_a_817-006.pdf"/>
          <p xml:id="i-YVRjAnTfMTkiDTU2iGwvcB">
            arbetets låga status. Detta visar att det finns behov att anpassa
            arbetstidsut- taget efter individernas skiftande önskemål under
            olika perioder i livet. Deltidsarbetet kan t. ex. ge småbarnsföräldrar
            möjlighet att förena förvärvs- arbete med omsorgen om barn. Därför
            bör det ges bättre förutsättningar för en vettigare arbetsplanering
            och bättre sociala villkor. De som arbetar del- tid kommer för
            närvarande efter när det gäller löner och har ej samma möjligheter
            till utbildning och karriär. Detta bidrar till att ge de kvinnligt
            dominerade yrkena låg status.
          </p>
          <p xml:id="i-Lt3v3Hx4UPGNDhzetD1mBw">
            3.2.3 Bryt de offentliga monopolen
          </p>
          <p xml:id="i-GWkhJa7NSz23ab2gT7fWBg">
            Moderata samlingspartiets krav på ökad valfrihet för enskilda
            människor när det gäller vård och utbildningsmöjligheter uppfattas
            ofta enbart som en politik för konsumenternas bästa, dvs. att
            sjuka skall få välja vårdgivare, gamla vårdform och föräldrar
            barnomsorg och skola för sina barn. Men de flesta glömmer bort
            att det även av andra skäl är nödvändigt att bryta de offentliga
            monopolen. Det är ett sätt att öppna dörrar för valfrihet, skaparförmåga
            och — inte minst — möjlighet att utöva press på arbetsgi- varna
            för dem som arbetar i de hittills monopoliserade sektorerna. Inom
            den offentliga sektorn har på sistone en tilltagande personalflykt
            inom traditionellt manliga yrken kunnat noteras. Detta gäller
            bl. a. yrkes- militärer, skatteexperter, domstolsjurister m. fl.
            De går över till näringslivet som har en mera flexibel lönesättning
            och som förstår att uppskatta sådana nyckelgruppers kunnighet
            och oumbärlighet. Detta har så småningom satt press också på den
            statliga arbetsgivaren, som på flera områden tvingats tänka om.
            Inom de kvinnodominerade vårdmonopolen har inget sådant ännu hänt.
            Stora grupper sjukvårdsanställda, hemvårdspersonal, förskollärare
            och lä- rare av alla slag, huvudsakligen kvinnor, är enbart hänvisade
            till den offent- liga sektorn — och detta alldeles i onödan. I
            motsats till vad som gäller försvar och polisväsende, domstolar
            och skatteväsende, finns ingen rimlig anledning att upprätthålla
            offentliga monopol vare sig inom barnomsorg, sjukvård, vård av
            äldre och sjuka eller undervisning. Ett statsbidragssystem som
            likställer olika barnomsorgsformer, en sjuk- vårdsförsäkring som
            omfattar även privata vårdgivare, stödformer som jämställer privata
            vårdhem med offentliga och ett skattesystem, som låter alla välja
            service och hjälp efter eget val utan det kommunala monopolet,
            skulle ge stora kvinnogrupper nya möjligheter. Det skulle finnas
            olika ar- betsgivare även för sjukgymnaster, sjuksköterskor, förskollärare
            etc. Många som arbetar i arbetsförmedling, konsumentservice och
            många for- mer av utbildning skulle kunna utvecklas i sitt arbete
            om monopolen bryts. Kvinnors valfrihet handlar inte bara om att
            tränga sig in på männens arbetsområden. Den handlar i lika hög
            grad om att ge liv åt och utveckla kreativitet i de stora kvinnodominerade
            yrkesområdena och göra dessa at- traktiva även för männen. Därigenom
            får vi en bättre sammansättning av kvinnor och män på alla arbetsplatser.
          </p>
          <p xml:id="i-Trsswmom1tHjg6ywQFW1io">
            Mot. 1986/87 A817
          </p>
          <pb facs="riksdagen-motions-pdf/data/198687/mot_198687_a_817/mot_198687_a_817-007.pdf"/>
          <p xml:id="i-Q1hgdMb3NefFdmjD5V3Q6V">
            3.2.4 Flexibel arbetstid — ett uttalat behov
          </p>
          <p xml:id="i-ALFAgZgUXUBWdyUsTbhzFs">
            Ofta framställs en generell förkortning av arbetstiden som lösningen
            på många problem som hör ihop med kvinnors dubbelarbete. Mycket
            talar för att en generell arbetstidsförkortning skulle få negativa
            konsekvenser på en rad områden och snarast försvåra situationen
            på arbetsmarknaden. Detta skulle inte vara till fördel för kvinnorna.
            De ekonomiska förutsättningarna för en generell arbetstidsförkortning
            föreligger för övrigt inte inom en över- skådlig framtid. Kravet
            på generell arbetstidsförkortning stämmer illa med människors
            önskemål utifrån deras vardagserfarenheter. Det finns däremot
            ett uttalat behov att variera sin arbetstid under hela det yrkesverksamma
            livet. Småbarnsföräldrar och andra som har behov av en förkortad
            arbetstid under en period skall ha den möjligheten för att senare
            övergå till en längre arbetstid. En och samma person har olika
            behov under skilda perioder av livet. Arbetstidsuttaget skall
            genom avtal med arbetsgivarna kunna anpassas såväl till den enskildes
            önskemål som till produktionsförutsättningar. Då blir arbetstidsförkortningar
            arbetsmässigt och ekonomiskt genomförbara. Såväl småbarnsföräldrar
            som andra arbetstagare skulle lättare kunna finna en arbetstidskombination
            som i ett visst skede bäst passar den egna situatio- nen. En sådan
            utveckling underlättar såväl kvinnors som mäns möjligheter att
            kombinera familjelivet med yrkesverksamhet.
          </p>
          <p xml:id="i-SsEFsmf6yN1wL7tcKwxqPX">
            4. Jämställdhetsarbetet — central nivå
          </p>
          <p xml:id="i-URSAdt8SkKo4LaNhgJWD8Q">
            Jämställdhetsarbetet bör bedrivas på alla nivåer i samhället
            och jämställd- hetsaspekten bör ingå som en naturlig del i det
            ordinarie arbetet. I första hand är det attityder som ligger till
            grund för jämställdhetsupp- fattningen. Därför bör förväntningarna
            vara realistiska på vad som kan åstadkommas. Det är väsentligt
            att staten som arbetsgivare föregår med gott exempel beträffande
            jämställdhet. Den ordning som nu gäller är att regeringen redovisar
            jämställdhetsarbe- tet inom statliga verk och myndigheter i en
            särskild bilaga till budgetpropo- sitionen. Det är en bra form,
            men det krävs en aktiv uppföljning av de statliga myndigheternas
            arbete inom detta område. Det är angeläget med en bred parlamentarisk
            uppslutning omkring jäm- ställdhetsfrågorna. Det kan därför ifrågasättas
            om det sätt varpå arbetet i dag bedrivs är det bästa. Regeringen
            bör presentera förslag till organisation som möjliggör en bredare
            medverkan och som bättre tillvaratar parlamen- tarikers kunskaper
            och engagemang. JÄMO har med små medel utfört ett bra och engagerat
            arbete och har utvecklats till en pådrivande kraft i olika jämställdhetsfrågor.
            Den viktigas- te effekten av JÄMO är att påverka attityder bland
            individer, företag och myndigheter. Under de år som JÄMO verkat
            har flera problem uppmärksammats som sällan tidigare påtalades
            som t. ex. diskriminerande behandling vid tjänste- tillsättningar
            och trakasserier på arbetsplatsen.
          </p>
          <p xml:id="i-UQkp8bpCQhXbRuGSW6Dwmx">
            Mot. 1986/87 A817
          </p>
          <pb facs="riksdagen-motions-pdf/data/198687/mot_198687_a_817/mot_198687_a_817-008.pdf"/>
          <p xml:id="i-AX8bMoh4KuUUeAt8vfqdQp">
            5. Projektverksamhet
          </p>
          <p xml:id="i-KZsWr1ywtNqbeaoBUMPqwp">
            Regeringen föreslår fortsatt satsning på projektverksamhet för
            att förbättra kvinnors villkor i arbetslivet. Jämställdhetsarbete
            bör i allmänhet bedrivas inom ramen för den ordinarie verksamheten.
            Varje arbetsgivare och organi- sation har ett ansvar för att inom
            sitt område vidta åtgärder som främjar jämställdheten. Jämlikhetssträvandena
            får ej bli så beroende av statsbidrag att de avstannar om sådant
            stöd uteblir. Däremot finns det skäl för en satsning på vissa
            tidsbegränsade projekt, vilka kan utgöra stimulans och pådrivare
            inom angelägna områden. Projekt som på sikt kan ingå i det ordinarie
            arbetet bör prioriteras. Insatser på skolans område är särskilt
            viktiga, t. ex. åtgärder som främjar ett breddat yrkesval. Projekten
            kan syfta till att utarbeta informations- och studiematerial som
            riktar sig t. ex. till kvinnor inom mansdominerade yrken, kvinnliga
            före- tagare eller flickor i ungdomsskolan. Det är viktigt att
            alla projekt blir ordentligt utvärderade. Vi anser inte att något
            särskilt bidrag bör utgå till de politiska kvinnoor- ganisationerna.
            Dessa har redan anslag från moderpartierna. Därför bör anslaget
            till Bidraget till kvinnoorganisationernas centrala verksamhet
            minskas till 1,4 milj. kr. Bidraget till de opolitiska kvinnoorganisationerna
            är däremot väsentligt och bör bibehållas.
          </p>
          <p xml:id="i-Unuo262G9pFGd4zYrXQpvz">
            6. Hemställan
          </p>
          <p xml:id="i-VtRr1mBUqoFz8c2UG65xAX">
            Med stöd av ovanstående hemställs 1. att riksdagen som sin mening
            ger regeringen till känna vad som i motionen anförs angående förutsättningarna
            för jämställdhetsarbe- tet, 2. att riksdagen som sin mening ger
            regeringen till känna vad som i motionen anförs angående jämställdhetsarbetet
            inom skolan, 3. att riksdagen som sin mening ger regeringen till
            känna vad som i motionen anförs angående bidrag till de politiska
            kvinnoorganisa- tionerna, 4. att riksdagen till Bidrag till kvinnoorganisationernas
            centrala verksamhet, under civildepartementets huvudtitel för
            budgetåret 1987/88 anvisar ett förslagsanslag av 1 400 000 kr.
          </p>
          <p xml:id="i-42b8Qakb28QFv9eRrQT8v4" type="date">
            Stockholm den 27 januari 1987
          </p>
          <div xml:id="i-38N81wtxn7drzwFaf5fy3a" type="signatureBlock">
            <p who="i-B1QAmZ6hd8iYYbZ4y9ee12" type="signature">
              Alf Wennerfors (m)
            </p>
            <p who="i-EYtSQeorgj7y8BCPjaqciZ" type="signature">
              Bengt Wittbom (m)
            </p>
            <p who="i-HpykFSDEKjFd3AQrjBW2xc" type="signature">
              Sonja Rembo (m)
            </p>
            <p who="i-McV8uzEvZdxJephaZbqN9X" type="signature">
              Anders G Högmark (m)
            </p>
            <p who="i-7EqnaA8N82a8e94n92Ucda" type="signature">
              Ingrid Hemmingsson (m)
            </p>
            <p who="i-XSmf7kggQT5AhCPw4beW4j" type="signature">
              Erik Holmkvist (m)
            </p>
            <p who="i-GTDxf4NudVQ4es4EhotQR1" type="signature">
              Sten Svensson (m)
            </p>
          </div>
          <p xml:id="i-Q6K86bFAB7zHUvS9VdBP73">
            Gullan Lindblad (m) Hans Dau (m)
          </p>
          <p xml:id="i-LJY7LgKaM3AB1wfQyBSpQ">
            Mot. 1986/87 A817
          </p>
        </div>
      </div>
    </body>
  </text>
</TEI>
