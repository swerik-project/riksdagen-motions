<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1958-b-ak--00237">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_b_ak__237/mot_1958_b_ak__237-001.pdf"/>
      <fw xml:id="i-Ke4yfruG1xUbK7iy2QmEzj">
        Motioner i Andra kammaren, nr B 237 år 1958
      </fw>
      <div xml:id="i-9AbMcsgW3z9HkKbPYhfLba" type="motHeader">
        <div xml:id="i-DSC9pdnt2K2uazied7ynHy" type="motTitle"/>
        <div xml:id="i-BaLBdnRSAuiajuhpUefqbq" type="motSubmissionInfo"/>
      </div>
      <div xml:id="i-UhHvH9h4XbiBoPvP996UkB" type="motBody">
        <div xml:id="i-X7hxfUwhChQVxc2gGRNowA">
          <p xml:id="i-Li8GRh1XKmQGDNyBUiHjD7">
            Än
          </p>
          <p xml:id="i-QU94nsb4AJ2CLW8BjR6u8T">
            Nr B 237
          </p>
          <p xml:id="i-CU1XM2ybcr2ANb2zQjPCaV">
            Av herr Ohlin m. fl., om vissa riktlinjer för den ekonomiska
          </p>
          <p xml:id="i-SqBKs97RHRpTnmsx6WVai8">
            politiken m.m.
          </p>
          <p xml:id="i-SByUGKBQ4SxuECMJ9drtBc">
            Från den meningsriktning vi företräder har vid upprepade tillfällen
            var- ningar framförts för konsekvenserna av den skattepolitik
            och ekonomiska politik i övrigt som förts under en lång följd
            av år i vårt land. Vi har menat, att riskerna för kapitalbildningen,
            företagens konkurrenskraft gentemot ut- landet, valutareserven
            och i sista hand även för sysselsättningen skulle bli allvarliga.
            Den förda politiken synes nu i förening med den ekonomiska ut-
            vecklingen utomlands ha lett fram till det läge där dessa träder
            fram med en det ekonomiska skeendets egen inneboende drivkraft.
            Det är visserligen sant, att nationalinkomsten eller den allmänna
            eller genomsnittliga stan- darden visat en vacker stegring under
            de gångna efterkrigsåren i vårt land liksom i alla andra länder.
            Men det överskuggande draget i vårt lands eko- nomiska utveckling
            har dock varit den hela tiden fortgående och kraftiga penningvärdeförsämringen,
            som varit större här än i de flesta andra med oss jämförbara länder.
            Det bör härvid särskilt observeras, att den år för år fort- gående
            inflationen medfört en ojämn standardutveckling. Sådana grupper
            som inte kunnat lika snabbt som andra kompensera sig för inflation
            har kommit att släpa efter. Ett annat anmärkningsvärt faktum är
            att industri- produktionen under efterkrigstiden har utvecklat
            sig svagare här än i många andra västeuropeiska industriländer,
            från vilka vi har att möta en hård konkurrens på världsmarknaden.
            Den svenska valutareserven är vidare svag. Den gångna vintern
            och våren har visat hur sårbart sysselsättningsläget är. Arbetslösheten
            var under årets första fyra månader genomgående ungefär 50 procent
            större än vid motsvarande tid i fjol och uppgick i mitten av april
            till ca 60 000 personer (enligt arbetslöshetskassestatistiken).
            Därefter har en lättnad i läget inträtt, ehuru arbetslösheten
            även vid det senaste registrerings- tillfället — i mitten av juni
            — något översteg fjolårsnivån. De »händelse- premisser», som nu
            i olika avseenden och i olika sektorer av samhällsekono- mien
            hopsamlas, inrymmer så mycket ekonomisk dramatik att allvarliga
            sysselsättningssvårigheter tyvärr kan uppkomma som en följd av
            den vidare ekonomiska utvecklingen. Det för dagen mest hotande
            samhällsekonomiska problemet i vårt land synes vara en intern
            kostnadsinflation, vilken i förening med en konjunktur- avmattning
            utomlands kan utlösa en valutakris och sysselsättningssvårighe-
            ter med början inom exportnäringarna. Som förut antytts skärps
            problemet
          </p>
          <pb facs="riksdagen-motions-pdf/data/1958/mot_1958_b_ak__237/mot_1958_b_ak__237-002.pdf"/>
          <fw xml:id="i-CiMVA5EuxhV6dEQVofufmn">
            6 Motioner i Andra kammaren, nr B 237 år 1958
          </fw>
          <p xml:id="i-AXwu5jdrvC2Kt4WJ4z1k5r">
            av att det svenska kostnadsläget redan förut är högt, att valutareserven
            är svag och att konjunkturerna på viktiga marknader utomlands
            präglas av av- mattning. Riskerna är med andra ord påtagliga att
            vi skall råka in i en ekono- misk utveckling, som präglas av fortsatta
            prisstegringar och växande arbets- löshet. För att undvika eller
            i varje fall mildra de svårigheter, som hotar, krävs en väl samordnad
            och produktionsbefrämjande ekonomisk politik. Endast en sådan
            politik kan utgöra den grundläggande förutsättningen att bevara
            full sysselsättning. Några viktiga beståndsdelar, som enligt vår
            me- ning bör ingå i en sådan politik, skall här i korthet angivas.
          </p>
          <p xml:id="i-8H3QVDGqvKoS4nhqfza6Np">
            1. Vårt land bör med större energi verka för internationell samverkan,
            t. ex. genom en västeuropeisk överenskommelse, för att hålla produktion,
            efter- frågan och sysselsättning uppe
          </p>
          <p xml:id="i-RUmxccLDz1QBkuogKFNL9H">
            I den nu avlämnade konjunkturrapporten har konjunkturinstitutet
            under- strukit, att det finns en bestämd avmattningstendens i
            den internationella konjunkturen för närvarande. Därest icke samordnade
            aktioner vidtages, blir det ett livsintresse för varje enskilt
            land att skydda sin valutareserv. Den åtstramningspolitik, som
            detta förutsätter, leder till en nedskärning av importen, vilket
            drabbar andra länders export. Allt fler länder dras enligt konjunkturinstitutets
            översikt in i denna onda cirkel. Någon planerad koor- dination
            i syfte att för varje land skapa ökat utrymme att bedriva en för
            alla gagnande politik är inte i sikte, framhåller institutet,
            som tillägger: &gt;Även om de utvecklingstendenser, som här redovisats,
            visar sig vara kort- siktiga pekar dock deras blotta existens
            på ett problem, som bör motivera en internationell planering åtminstone
            som beredskapsåtgärd.» Vi vill livligt understryka dessa synpunkter.
            Vi gör detta desto hellre som de helt ansluter sig till den uppfattning
            och de rekommendationer, som redovisades från folkpartiets sida
            vid den ekonomiska debatten i andra kam- maren den 28 april i
            år. Som institutet också framhållit, bör en dylik plane- ring
            vara av betydelse ur synpunkten av möjligheterna att med framgång
            genomföra de nu diskuterade arrangemangen med gemensamma marknader.
            Vi anser, att den planering, som här avses, bör ingå som ett naturligt
            ele- ment vid dessa diskussioner och förberedelser. Finansministern
            framhåller i den nu förnyade finansplanen att »det måste framstå
            som en självklar och angelägen uppgift för vårt land, som i så
            hög grad bygger sitt välstånd på en utveckling av det internationella
            handelsut- bytet, att inom ramen för organisationerna på området
            aktivt stödja alla sam- ordnade aktioner med syfte att stabilisera
            konjunkturen och handelsutbytet&gt; (sid. 9). Uttalandet överensstämmer
            väl med den från vår sida tidigare redo- visade uppfattningen.
            Vi vill härtill foga följande speciella synpunkter och förslag.
          </p>
          <pb facs="riksdagen-motions-pdf/data/1958/mot_1958_b_ak__237/mot_1958_b_ak__237-003.pdf"/>
          <fw xml:id="i-7F4tV2SBwopPvjHLV8Wxo5">
            Motioner i Andra kammaren, nr B 237 år 1958 7
          </fw>
          <p xml:id="i-NfjW4s91GLjAbJiF8UnNKu">
            Avsättning av svenska industriprodukter genom utvidgat svenskt
            stöd åt underutvecklade länder
          </p>
          <p xml:id="i-3uSsedXyySaygAgCfFwCeB">
            Den internationella konjunkturavmattningen har redan haft och
            kan få särskilt svåra konsekvenser för de råvaruproducerande,
            industriellt under- utvecklade länderna och försvagar deras köpkraft.
            Detta får i sin tur åter- verkningar på deras möjligheter att
            upprätthålla sin import från bl. a. de västeuropeiska industriländerna,
            däribland Sverige. I en från vårt håll väckt motion — I: 417 av
            herr De Geer m. fl. och II: 518 av herr Ohlin m. fl. — togs vid
            1953 års riksdag denna speciella fråga upp tiil behandling. Vi
            pekade där på möjligheterna att i ett läge av konjunkturav- mattning
            för svensk exportnäring samordna åtgärder för främjande av dess
            avsättning med ett aktivt och i ett sådant läge utvidgat stöd
            till s. k. under- utvecklade länder. Som exempel på varugrupper,
            som i första hand syntes kunna komma i fråga, nämndes i motionen
            teknisk utrustning för bevatt- nings- och avdikningsföretag, för
            väg- och brobyggnader och för elektrifie- ringsföretag, järnvägsmateriel
            av olika slag, jordbruksmaskiner samt över huvud taget industriell
            maskinutrustning. I första hand finge en kartlägg- ning ske dels
            över vilka avsättningsområden som skulle kunna tänkas komma i
            fråga, dels över lämpliga svenska produkter. Finansieringsfrågan
            kunde tänkas löst genom svenska statliga krediter eller kreditgarantier.
            även möj- ligheterna till finansiering via något internationellt
            hjälp- och kreditorgan borde undersökas. Det framhölls vidare
            i motionen att även om en självstän- dig svensk aktion inte borde
            vara utesluten, var frågan av den karaktären att en viss internationell
            samordning vore naturlig. Motionen utmynnade i ett förslag om
            utredning i det angivna syftet. Motionen ledde till att de däri
            väckta problemen upptogs till prövning av den år 1952 tillsatta
            utredningen rörande utformningen av statliga stödåt- gärder i
            syfte att stimulera avsättning, produktion och sysselsättning
            inom näringslivet. Denna utredning tog också upp frågan om de
            stora investeringsbehov och de potentiella avsättningsmöjligheter
            som förelåg i de underutvecklade länderna. Kommittén ansåg det
            vidare angeläget att den långivning, som bedrevs av internationella
            organ för intensifiering av handeln med de underutvecklade länderna,
            följes mera noggrant från svensk sida än dittills varit fallet.
            Inom FN har under senare år vissa framsteg gjorts på detta område
            genom att vid sidan av Internationella banken tillskapats International
            Finance Corporation, till vilken Sverige är ansluten. Vidare har
            beslutats att inom den tekniska biståndsverksamheten upprätta
            en speciell fond för stöd åt under- utvecklade länder. Enligt
            vår mening har de i ovannämnda motioner framförda synpunkterna
            nu ytterligare aktualiserats. Vi anser därför att en snabb överarbetning
            och aktivisering av de av 1952 års utredning utarbetade planerna
            bör ske, varvid
          </p>
          <pb facs="riksdagen-motions-pdf/data/1958/mot_1958_b_ak__237/mot_1958_b_ak__237-004.pdf"/>
          <fw xml:id="i-5rwpgRXpC6tyf3B6T557Ag">
            8 Motioner i Andra kammaren, nr B 237 år 1958
          </fw>
          <p xml:id="i-Z2Hhn3YCfsAquxfspfUbo">
            bör beaktas såväl möjligheterna till en ökad insats i FN:s arbete
            på detta område som till åtgärder som vi kan vidtaga ensamma eller
            i samarbete med andra länder.
          </p>
          <p xml:id="i-PRpsismS9DucF5sPT2scXh">
            Ökade ansträngningar i övrigt att förstärka exporten, särskilt
            från mindre företag 1952 års kommitté utarbetade en rad olika
            förslag till praktiska åtgärder för stöd åt svensk export i ett
            läge med avsättningssvårigheter. En snabb överarbetning och aktivisering
            synes som nämnts böra ske av de av kommit- tén utarbetade planerna.
            Det bör nämnas att den utökning av ramen för de statliga exportkreditgarantierna
            till 600 milj. kr. som regeringen nu upptagit i proposition nr
            B 36 var ett av de förslag kommittén lade fram. Avsättningssvårigheter
            på utlandsmarknaden kan av naturliga skäl sär- skilt drabba mindre
            företag, vilka inte förfogar över en egen, väl utbyggd ut- rikesrepresentation.
            Särskilda ansträngningar från samhällets sida att främja de mindre
            företagens export är därför motiverade. Det torde lämpligast kunna
            ske genom att en viss del av den utökade statliga exportkreditgaran-
            tien så vitt möjligt disponeras till stöd för de mindre företagens
            export. Som lämpligt kontaktorgan härför vill vi peka på den med
            statens stöd bildade och till Sveriges allmänna exportförening
            knutna exportbyrån för små- industrien. Exportkreditnämnden bör
            alltså i samarbete med exportbyrån för småindustrien söka tillgodose
            den mindre företagsamhetens intresse att inom ramen för exportkreditgarantierna
            uppehålla och stärka dessa företags export. Yrkandet framföres
            i särskild motion. Det hårdnande internationella marknadsläget
            nödvändiggör en förstärk- ning av den svenska utrikeshandelsrepresentationen.
            Frågan har vid årets A-riksdag tagits upp i den av herr Christenson
            i Malmö väckta motionen II: 224, vilken inte hann att behandlas
            före andra kammarens upplösning och som därför förnyats i särskild
            ordning. Vi vill starkt understryka vikten av att den där föreslagna
            översynen av den svenska utrikeshandelsrepresen- tationen kommer
            snabbt till stånd.
          </p>
          <p xml:id="i-7a4QvwUUrNJmfMyz9cZD24">
            2. Kapitalbildningen bör förstärkas genom en politik som med
            olika medel främjar det enskilda sparandet. Återställandet av
            en normalt fungerande ka- pitalmarknad och en smidig kreditpolitik,
            som underlättar produktiva inves- teringar, bör vara målet Den
            speciella konjunktursituation, som vi nu kommit in i, liksom den
            ut- veckling som kan förutses skärper vikten av att kapitalförsörjningen
            tryg- gas genom ett ökat sparande. Problemet kan enklast formuleras
            så, att en ev. intern kostnadsinflation förstärkt med en kreditinflation
            av i svensk efterkrigsekonomi traditionell typ skulle i den allmänna
            konjunktursitua- tion, som nu synes sannolik, få ödesdigra konsekvenser
            för vår ekonomi. Finansministern synes vara väl medveten om detta
            problem, då han i den
          </p>
          <pb facs="riksdagen-motions-pdf/data/1958/mot_1958_b_ak__237/mot_1958_b_ak__237-005.pdf"/>
          <fw xml:id="i-Qy8mWTxodYKayecZ6yeNqz">
            Motioner i Andra kammaren, nr B 237 år 1958 9
          </fw>
          <p xml:id="i-FHoWoeBoVcDJjFPvESu2r2">
            förnyade finansplanen uttalar, att »&gt;avsättningssvårigheter
            för exportindus- trien och därav uppkommande arbetslöshet inte
            kan lösas genom en allmän påspädning av den inhemska konjunkturen»
            (sid. 9). Slutsatsen måste då enligt vår uppfattning bli, att
            sparandet måste upprätthållas i en omfattning som möjliggör en
            hög investerings- och rationaliseringsnivå, varigenom kon- kurrenskraft
            och avsättningsmöjligheter — om allt annat förblir oförändrat
            — stärkes. Följes icke denna politik kan resultatet i rådande
            utgångsläge bli att en mera allmän arbetslöshet blir oundviklig.
            Det är i högsta grad att beklaga att man från regeringens sida
            såväl nu som tidigare visat så ringa förståelse för ett starkt
            enskilt sparande. Vi kan erinra om uttalandena i finansplanen
            till 1957 års statsverksproposition. Här konstaterade finansministern
            först att man inte finge »göra sig några illusioner» om möjligheten
            att snabbt nå en stegring av det personliga fri- villiga sparandet.
            Därefter utdömde han ett starkt företagssparande såsom icke varande
            förenligt med kravet på samhällsekonomisk jämvikt. Finans- ministerns
            slutsats blev, att man finge lita till ett omfattande offentligt
            spa- rande hos stat och kommun, d. v. s. tvångssparande via höga
            skatter. Vi tror inte på detta program. Dess bräcklighet har dessutom
            i eminent grad kunnat erfarenhetsmässigt konstateras. Vi har i
            tidigare motioner redo- visat vår uppfattning, att det frivilliga
            sparandet hos enskilda och företag måste utgöra ryggraden i sparandet
            i vårt land, och denna uppfattning kan vi inte finna annat än
            mycket starkt motiverad. Det gäller att med en serie olika, målmedvetna
            åtgärder främja det enskilda sparandet och stärka kapitalbildningen.
            Vilka medel som här kan komma i fråga har vi tagit upp i de vid
            A-riksdagens början väckta likalydande motionerna 1: 311 och II:
            362. Dessa motioner hann icke att behandlas före andra kammarens
            upplösning, varför de nu kommer att förnyas i särskild ordning.
            De olika åtgärder vi här pekat på är följande: a) stimulerande
            av privat försäkringssparande och bostadssparande, b) uppmuntran
            av enskilt sparande genom skattelättnader för insättningar på
            s. k. skattesparkonto i bank, c) revidering av nuvarande belånings-,
            ränte- och amorteringsvillkor för statliga bostadslån i och för
            en breddning av bostadssparandet inom denna sektor, d) en aktiv
            penning- och räntepolitik till penningvärdets försvar, e) underlättande
            av värdefasta placeringar även för småsparare och ut- veckling
            av en marknad för indexlån. I övrigt får vi hänvisa till motionerna.
            De olika åtgärder vi här angivit måste vidare förenas med en smidig
            kreditpolitik. För att det ekonomiska livet skall fungera utan
            störningar krävs bl. a. att tillgången på kredit löper någorlunda
            jämnt. Den under senare år i vårt land förda politiken har icke
            lyckats fylla detta krav. Kre- ditmarknaden har varit reglerad
            genom ett kvotsystem, och vissa tider har
          </p>
          <pb facs="riksdagen-motions-pdf/data/1958/mot_1958_b_ak__237/mot_1958_b_ak__237-006.pdf"/>
          <fw xml:id="i-Pi9E8nM3C7ha3VetnhwpfA">
            10 Motioner i Andra kammaren, nr B 237 år 1958
          </fw>
          <p xml:id="i-9qKCTBzBADiKNp6aR5HbXD">
            ett mer eller mindre utpräglat kreditstopp varit för handen.
            Ett sådant till- stånd kan i längden inte undgå att få allvarliga
            följder för företagslivet och sysselsättningen. Stopp på kreditmarknaden
            leder ofelbart till företags- död och arbetslöshet. Det sagda
            understryker hur viktigt det är att vi kan komma bort från de
            regleringsbetonade ingrepp, som varit så kännetecknande för den
            under gångna år förda regeringspolitiken, och få till stånd en
            smidigt förd kredit- politik. Gynnsamma villkor skapas då för
            företagens ekonomiska plane- ring. Produktionsutbytet blir större.
            Tryggheten i anställningen växer.
          </p>
          <p xml:id="i-F1mKdJQ3BasqmdkZkTRS9A">
            3. Företagsbeskattningen måste reformeras i produktionsvänlig
            riktning I en över ett bredare register spelande, sparvänlig politik
            bör som vi förut har framhållit ett viktigt led vara en reformering
            av nuvarande före- tagsbeskattning. De olika konkreta åtgärder
            vi här syftar på är följande: a) omedelbart slopande av den extra
            företagsskatten, b) ändring i de år 1955 antagna bestämmelserna
            i fråga om värdering av varulager vid beskattningen, så att någon
            ytterligare skärpning utöver för närvarande, övergångsvis gällande
            regler icke kommer till stånd. Den för innevarande år gällande
            rätten att nedskrivning av varulager vid beskattningen får — med
            bortseende från vissa supplementärregler — ske till lägst 30 procent
            av värdet skall alltså bibehållas, c) en översyn av reglerna för
            avskrivning å byggnader, som ingår i rörelse, bör ske i syfte
            att öppna möjlighet till en högre avskrivning under en byggnads
            första år. Förslag om extra företagsskattens slopande har från
            vår sida framförts i de under A-riksdagen icke färdigbehandlade
            motionerna I: 256 av herr Aastrup m. fl. och II: 324 av herr Kollberg
            m. fl. En utförlig motivering för extraskattens slopande har där
            angivits. Vi hänvisar därför till dessa mo- tioner. Yrkandet har
            förnyats i de likalydande motionerna BI: 175 och B II: 229. Förslag
            om ändring i lagervärderingsreglerna har från vår sida framförts
            vid innevarande riksdag i de likalydande motionerna B1:9 av herr
            Kron- strand m. fl. och B II: 11 av herr Kollberg m. fl. Då vi
            i de förut nämnda motionerna lämnat utförliga motiveringar för
            de förslag, som här ånyo aktualiserats i fråga om företagsbeskattningen,
            har vi ansett det onödigt att i denna motion på nytt upprepa vår
            fram- ställning. En viktig synpunkt må dock särskilt understrykas.
            Den gäller det bl. a. från vår sida ofta påpekade förhållandet,
            att &gt;den första frontlinjen&gt; mot arbetslöshet går inom företagen.
            Det ligger därför i de anställdas eget intresse att företaget
            är väl konsoliderat och har resurser att bära en på- frestning
            vid en övergående konjunkturavmattning. Ett företag, som kunnat
            bygga upp goda egna reserver, har självfallet mycket större förutsättningar
            att bibehålla sin arbetsstyrka vid mera kortvariga avsättningssvårigheter
            än ett företag som saknar sådana reserver. Härvidlag spelar som
            så ofta
          </p>
          <pb facs="riksdagen-motions-pdf/data/1958/mot_1958_b_ak__237/mot_1958_b_ak__237-007.pdf"/>
          <fw xml:id="i-Gjv9FYmL9eKRf1AjuQApyL">
            Motioner i Andra kammaren, nr B 237 år 1958 11
          </fw>
          <p xml:id="i-KG3U7SRY8n92NMP68WQuxt">
            understrukits skattereglerna en mycket stor roll. En hård företagsbeskatt-
            ning, som allvarligt försvårar företagens reservbildning — och
            det gör de nuvarande svenska skattereglerna — är därför klart
            stridande mot de anställdas intressen. En annan i rådande läge
            betydelsefull fråga gäller vidgade möjligheter för företagen att
            utan beskattning för produktiva investeringsändamål disponera
            medel som avsatts på de särskilda investeringsfonderna för kon-
            junkturutjämning. Förslag om ökade möjligheter i denna riktning
            fram- fördes från vårt håll i den offentliga debatten strax efter
            andra kammarens upplösning. Sedermera har arbetsmarknadsstyrelsen
            fattat beslut om att medgivande skall lämnas företag som önskar
            disponera sina investerings- fonder. Något helt generellt medgivande
            är det dock icke fråga om, utan fonddisponering kan i första hand
            beviljas för investeringar med omedel- bar effekt på sysselsättningen.
            De ökade möjligheter att disponera investe- ringsfonderna som
            efter styrelsens beslut nu öppnats är att hälsa med tillfredsställelse.
            De vidare erfarenheterna torde böra avvaktas. En annan betydelsefull
            angelägenhet i detta sammanhang är att rätt införes till s. k.
            öppen förlust- och resultatutjämning vid beskattningen. Denna
            fråga är nu under förnyad utredning sedan början av 1957, sedan
            den ingående prövats av 1952 års företagsbeskattningskommitté
            och förslag till författning om rätt till förlustutjämning framlagts
            inför riksdagen bl. a. från vår sida 1955 och 1956 men där avvisats
            av den dåvarande regerings- majoriteten. Vi förutsätter att förslag
            i ämnet kommer att föreläggas senast 1959 års riksdag. Rätt till
            öppen förlust- och resultatutjämning är särskilt betydelsefull
            för mindre företag. Ur synpunkten att upprätthålla ett rikt differentierat
            näringsliv, vilket ger ökade möjligheter att hålla en jämn och
            stabil sysselsättning, spelar en stark småföretagsamhet en fram-
            trädande roll.
          </p>
          <p xml:id="i-AC55GFxj9HdaiLFM3ktXFA">
            4. Regleringspolitiken bör avvecklas. Byggnadsregleringen
          </p>
          <p xml:id="i-S3armgZ54jjK5tzpB5pRAF">
            De större områden där vi fortfarande har kvar direkta kvantitativa
            regle- ringar är kapitalmarknaden och byggnadsområdet samt hyresmarknaden.
            På kredit- och kapitalmarknaderna har de förutvarande kvantitativa
            regleringarna i och med omorienteringen inom räntepolitiken på
            våren 1955 gradvis avvecklats. Fortfarande kvarstår en direkt
            kontroll beträffande emissioner av obligationslån, där tillstånd
            för upptagande av sådana lån för annan än staten prövas från fall
            till fall av riksbanken. Som tidigare framhållits bör målet vara
            att med olika medel stärka kapitalförsörjningen så, att regleringen
            kan helt avvecklas. En fri kapitalmarknad fungerar mycket snabbare
            och smidigare än en där något slag av tillståndsprövning reser
            olika hinder för det ekonomiska livet. En fri kapitalmarknad är
            där- för mera »produktiv&gt; än en reglerad. En förlängning av
            byggnadsregleringen på ytterligare ett år till den 1 juli 1959
            beslöts av A-riksdagen innan dess upplösning. Vi ansåg att denna
          </p>
          <pb facs="riksdagen-motions-pdf/data/1958/mot_1958_b_ak__237/mot_1958_b_ak__237-008.pdf"/>
          <fw xml:id="i-PMKNBaja9t6b6rVw1RjFJY">
            12 Motioner i Andra kammaren, nr B 237 år 1958
          </fw>
          <p xml:id="i-Fi7pf6FnkQgJKQ9B1x6NP3">
            reglering nu var mogen att helt avvecklas och yrkade att den
            inte skulle förlängas längre än till den 1 oktober 1958. Då regleringen
            enligt vår me- ning är till sådant förfång för en rationellt bedriven
            byggnadsverksamhet, anser vi oss böra på nytt föreslå, att byggnadsregleringslagen
            skall upphöra att gälla den 1 oktober 1958. Regleringens betydelse
            för att uppehålla sysselsättningen i byggnadsfacken under vintersäsongen
            är i betydande grad överdriven. Tvärtom har den allt emellanåt
            verkat i motsatt riktning genom att besked om tillståndskvoter
            lämnats så sent att vinterarbetslöshet bland byggnadsarbetare
            blivit en direkt följd. En ryckig och oekonomisk bygg- nadspolitik
            har blivit följden. Som lokaliseringsinstrument, vilket varit
            ett annat skäl för regleringen, är den klart olämplig. Yrkandet
            om byggnadsregleringens upphörande den 1 januari 1959 fram- föres
            i särskild motion, till vilken vi får hänvisa. De allmänna riktlinjer
            för viktiga delar av den ekonomiska politiken som vi i denna motion
            angivit tar främst sikte på på vilka vägar en hotande mera betydande
            allmän pris- och kostnadsstegring i vårt land skall kunna undvikas
            och en snabb produktionsökning befrämjas. De framförda för- slagen
            siktar vidare på att öka den otillfredsställande kapitalförsörjningen
            och stärka företagslivets egen motståndskraft mot avsättnings-
            och syssel- sättningssvårigheter. Det är m. a. o. viktiga delar
            i ett program för full sysselsättning som här framlagts. Med erinran
            om att flera av de ovan angivna förslagen framföres i sär- skilda
            motioner får vi med hänvisning till den här framförda motiveringen
            föreslå, att riksdagen måtte i skrivelse till Kungl Maj:t dels
            uttala att den ekonomiska politiken måtte utformas med beaktande
            av ovan anförda riktlinjer för stabilisering av svensk ekonomi
            och den fulla sysselsättningens upprätt- hållande, dels hemställa
            att regeringen snabbt överser att i till- lämplig utsträckning
            aktivisera de av 1952 års kommitté för produktionsfrämjande åtgärder
            utarbetade planerna på att främja svensk export samt vidtager
            åtgärder för att samordna möjlig avsättning av svenska exportprodukter
            med ett utökat och aktivt svenskt stöd till industriellt under-
            utvecklade länder.
          </p>
          <p xml:id="i-BjHkv1sGosgKiDVJ3fVHpk" type="date">
            Stockholm den 3 juli 1958
          </p>
          <div xml:id="i-CyCvnTcQdtmQMNYSXWjAUz" type="signatureBlock">
            <p who="unknown" type="signature">
              Bertil Ohlin Wald
            </p>
            <p who="unknown" type="signature">
              Svensson Sven Gustafson i Göteborg Manne Ståhl O Malmborg Sven
              Wedén Ragnhild Sandström Henning Gustafsson
            </p>
          </div>
          <p xml:id="i-LWmTSwEsHqNhVbiBgrEmLQ">
            i Skellefteå
          </p>
        </div>
      </div>
    </body>
  </text>
</TEI>
