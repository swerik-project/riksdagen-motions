<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-JuU-00381">
  <teiHeader>
    <fileDesc>
      <titleStmt>
        <title>Unga brottslingar</title>
        <author corresp="i-WJM6edqhGfBK1ijhNxfgoj">av Chatrine Pålsson Ahlgren (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Unga brottslingar</title>
          <idno type="rdwebb">GW02Ju381</idno>
          <rs type="number">Ju381</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GW02Ju381/text</ref>
          <ref type="dokument_url_html">http://data.riksdagen.se/dokument/GW02Ju381</ref>
          <ref type="dokumentstatus_url_xml">http://data.riksdagen.se/dokumentstatus/GW02Ju381</ref>
          <ref type="doc">http://data.riksdagen.se/fil/60FA4A67-B61D-46CE-B2D5-F87CA8F80D4F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WJM6edqhGfBK1ijhNxfgoj</idno>
            <name>Chatrine Pålsson Ahlgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WXcN92kCC9MJddPcQ9A5EP" type="signed"/>
        <correspContext corresp="i-WXcN92kCC9MJddPcQ9A5EP">
          <note type="signatory" corresp="i-WJM6edqhGfBK1ijhNxfgoj"/>
        </correspContext>
        <correspAction xml:id="i-FkBN3Q8CiAzopoA3qyXF9W" type="numbering">
          <date when="2008-10-07"/>
        </correspAction>
        <correspAction xml:id="i-5KXSE8kqtTr8DFx3PRfKWN" type="submission">
          <date when="2008-10-06"/>
        </correspAction>
        <correspAction xml:id="i-GmwKEzWRf6XLkuq2i2TMGN" type="transfer">
          <date when="2008-10-06"/>
        </correspAction>
        <correspAction xml:id="i-LkvEb3mA57DkUx7hHYhKyL" type="assigned"/>
        <correspContext corresp="i-LkvEb3mA57DkUx7hHYhKyL">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2QkSL3Q6C8umWryQeNUv75" type="motBody">
        <div xml:id="i-3i5LdwTu7sUNTNSzcjfmUL" type="motProposal" subtype="förslag">
          <head xml:id="i-BFp6yCxf9a49XkiLb4Esaa">
            Förslag till riksdagsbeslut
          </head>
          <list xml:id="i-8f5gy6KjWdjc49E5Ffsacc" style="ol">
            <item xml:id="i-GpetM6i8BemhW4ADQbEtuP">
              Riksdagen tillkännager för regeringen som sin mening vad som
              anförs i motionen om ungdomsdomstolar.
            </item>
            <item xml:id="i-WhMiJ3a8PxKrgX5Wjexue1">
              Riksdagen tillkännager för regeringen som sin mening vad som
              anförs i motionen om att Statens institutionsstyrelse bör få huvudansvaret
              även för eftervården av unga brottslingar som dömts till sluten
              ungdomsvård.
            </item>
            <item xml:id="i-YQ7z7ApbSjdxzFJjESHRuX">
              Riksdagen tillkännager för regeringen som sin mening vad som
              anförs i motionen om medling.
            </item>
          </list>
        </div>
        <div xml:id="i-UiP8BmnfzLLRgnTFcgW471" type="motContent">
          <head xml:id="i-KWK78mRUKBD5VGz5Vyb4Fr" type="h1">
            Ungdomsdomstolar
          </head>
          <p xml:id="i-L26fs5iSnYNaf6GQK2PX4k">
            Det är särskilt viktigt med en snabb handläggning av ungdomsmål
            eftersom sambandet mellan brott och straff då markeras tydligare.
            Den unge kan se sambandet mellan gärningen och reaktionen på den.
            En snabb hantering av ungas ärenden underlättar för dem att bryta
            den brottsliga banan tidigt och därmed undvika att ett kriminellt
            beteende befästs. Hanteringen av unga lagöverträdare, mellan 15
            och 18 år, kräver specialiserade kunskaper och erfarenhet, vilket
            man har förstått både inom polisen och domstolsväsendet. Ett sätt
            att förbättra förutsättningarna för en skyndsam handläggning av
            ungdomsmål, utan att för den skull ge avkall på rättssäkerheten,
            är att särskilda ungdomsrotlar inrättas inom åklagarväsendet.
            Särskilda kompetenskrav bör ställas på de personer som arbetar
            vid dessa rotlar och domstolar. Med ett tidigare ingripande och
            med snabbare behandling och rehabilitering skulle återfallsfrekvensen
            minska.
          </p>
          <p xml:id="i-HMZvyy8ukZSAcZ9duD1nxv">
            Målet med ungdomsdomstolar är att minska handläggningstiderna
            avsevärt genom att ungdomar som gjort sig skyldiga till vardagsbrottslighet
            och blivit ertappade på bar gärning kan dömas omgående och få
            sitt straff. Tanken är att hanteringen av ärendet där gärningsmannen
            såväl som hans eller hennes föräldrar, liksom företrädare för
            polis och socialtjänst ska finnas representerade ska ske mycket
            kort tid efter gärningen. Den unge kan sedan antingen vara på
            fri fot eller tillfälligt omhändertagen. En sådan handläggning
            skulle innebära ett avsevärt större inslag av muntlighet med motsvarande
            minskning av administrationen. Därför bör det även införas särskilda
            ungdomsrotlar inom åklagarväsendet. Dessa ska skyndsamt och kompetent
            utreda brott där ungdomar är inblandade. Fortbildning och fortlöpande
            kompetensutveckling är särskilt angelägen inom detta område.
          </p>
          <p xml:id="i-DDRsSzzPkDTafpVmP3G3pj">
            Att en snabb handläggningstid skulle leda till sämre rättssäkerhet
            menar vi är felaktigt. När det är angeläget att snabbt få fram
            vad som hänt och orsakerna därtill så tillsätter man ofta en haverikommission
            som omedelbart utreder saken. I de flesta fall framkommer de bästa
            och säkraste uppgifterna nära händelsen, inte veckor eller månader,
            kanske ibland till och med år efter händelsen.
          </p>
          <p xml:id="i-FHWTVkaQXDLjKoPR1w3CP">
            Specialutbildad personal genom hela kedjan är nödvändigt. De
            unga ska träffa poliser, åklagare och domare som vet att bemötande
            och förhör av unga bör ske på särskilt sätt. Erfarenheterna av
            särskilda ungdomsåklagare inom åklagarväsendet, liksom särskilda
            domare som handlägger ungdomsmål vid de större domstolarna, är
            goda. Det är viktigt att sådan kompetens finns även vid de mindre
            domstolarna.
          </p>
          <p xml:id="i-CrsPT9iPL3MK3qwbzke9vf">
            Polisen arbetar med att ta fram en specifik utbildning för de
            poliser som är ungdomsutredare. Idag har många som arbetar med
            ungdomsutredningar inte fått någon speciell utbildning.
          </p>
          <head xml:id="i-W2JR89BcSjm1PLu8RKNCkz" type="h1">
            Statens institutionsstyrelse
          </head>
          <p xml:id="i-Nkur4Zcga7z2gyWyuBL2bP">
            Statens institutionsstyrelse, SiS, är en statlig myndighet som
            bildades 1993 och bland annat bedriver vård och behandling av
            ungdomar. Det är SiS som ansvarar för den slutna ungdomsvården
            i Sverige. SiS har totalt 31 ungdomshem, antal intagna år 2007
            var 81 ungdomar, varav5 flickor. Medelåldern var 17,7 år och medelstrafftiden
            10,3 månader.
          </p>
          <p xml:id="i-VAAzYBssRGUH7sPj8oYdqn">
            Idag tar ingen huvudansvar när en ungdom begår brott utan ansvaret
            är utspritt på socialtjänst, polis och föräldrar. I många fall
            väntar kommunernas socialtjänst för länge med att hjälpa ungdomar
            som hamnat snett. Detta är både en ekonomisk och en ideologisk
            fråga. Socialtjänsten, som har lägsta möjliga omhändertagande
            som sitt mål, vill så långt som möjligt ha en öppen vårdform.
            Detta är inte alltid det bästa alternativet. Kristdemokraterna
            anser att med ett tidigare ingripande och med snabbare behandling
            och rehabilitering skulle möjligheten vara större att komma till
            rätta med problematiken i den unges liv.
          </p>
          <p xml:id="i-LaZG1kFgGtMJvPQeS8N92P">
            Lag om verkställighet av sluten ungdomsvård, LSU, finns sedan
            1999 och är en frihetsberövande påföljd. Det innebär att tingsrätten
            kan döma ungdomar mellan 15 och 17 år som begår brott till sluten
            ungdomsvård i stället för fängelse. Nya siffror från Brå visar
            att 75 procent av ungdomarna återfaller i brott efter sin tid
            på ungdomshemmen. En förklaring till att majoriteten av de färdigvårdade
            ungdomarna återfaller i brott kan vara bristen på uppföljning.
          </p>
          <p xml:id="i-Jvex8pcwjkt7hbsMn7uLNk">
            Varje ungdom borde få en kontaktperson som de kan vända sig till
            en kontaktperson som också vidtar åtgärder när ungdomen är på
            väg i fel riktning. För närvarande utreder regeringen eftervården
            efter avtjänat straff. Ett förslag om en lagstadgad eftervård,
            och vem som ska ansvara för den, bereds på Justitiedepartementet.
            Kristdemokraterna vill att påföljden ska utformas så att eftervård
            alltid ingår. En lagstadgad eftervård innebär att individen inte
            kan välja bort den. Vi menar också att SiS bör får ansvaret för
            hela kedjan inklusive eftervården. Den bör ske i samverkan mellan
            SiS, polis och socialtjänsten, med SiS som huvudansvarig.
          </p>
          <head xml:id="i-MUgooAxt4cx1R7hGoRmUxK" type="h1">
            Medling
          </head>
          <p xml:id="i-3aTJsAycDhSPqWCjpx8n58">
            Medling, det vill säga att offer och gärningsman möts i syfte
            att förövaren ska få insikt om skadorna av sitt handlande, kan
            vara extra effektivt när det gäller ungdomar. Medling är ett möte
            mellan den som exempelvis blivit misshandlad och den som misshandlat.
            Förutom parterna finns det med en opartisk person som är utbildad
            att leda sådana möten. Detta måste självklart vara frivilligt
            och bör enbart genomföras om brottsoffret vill, men det bör uppmuntras.
            Det har en psykologisk betydelse såväl för förövaren som för brottsoffret
            att få mötas ansikte mot ansikte. Att en förövare kan be om ursäkt
            och få insikt om skadorna av sitt handlande kan vara än mer effektivt
            när det gäller ungdomar. Det handlar dock inte enbart om gärningsmannaperspektivet,
            att den som begått ett brott tar ansvar, utan medling bör också
            ses som en rehabiliteringsåtgärd för den som utsatts för brott.
            Här kan man få svar på frågor som varför hände det just mig? och
            behöver jag vara rädd för dig i framtiden?
          </p>
          <p xml:id="i-PMxmWtpi9zgKbB2Ajd5BeP">
            Medling bör i princip alltid bli aktuellt för unga lagöverträdare.
            Kommunerna bör bli skyldiga att alltid erbjuda medling.
          </p>
          <head xml:id="i-4unNierdQPXwAETsSTPfYm" type="h1">
            Samverkan
          </head>
          <p xml:id="i-ND5pByJErsd3maBJu5piwZ">
            Polisen, socialtjänsten och Åklagarmyndigheten har inlett ett
            samverkansarbete kring ungdomskriminalitet i Stockholms län Stödcentrum
            för unga gärningsmän. Satsningen ska ge snabbare handläggning
            och bättre samordnade myndighetsinsatser. Åklagarmyndighetens
            bedömning är att de lokala insatserna har lett till en förbättrad
            samverkan mellan myndigheterna.
          </p>
          <p xml:id="i-L8mCXLFJtHLX8nWynych7Q">
            Ett problem som Ungdomsbrottsutredningen uppmärksammat är socialtjänstens
            dubbla roller i egenskap av hjälpande och verkställande av ett
            utdömt straff. Det har varit svårt för såväl socialtjänstens personal
            som för den unga att se skillnaden mellan dessa roller. Kristdemokraterna
            ser det som nödvändigt att socialtjänsten kopplas bort från den
            straffande rollen.
          </p>
        </div>
        <div xml:id="i-AA57sP6qFNLRFC7Tb2g3ST" type="signatureBlock">
          <list xml:id="i-7YR3sbz7MxFsMg5PZvXEbN">
            <item xml:id="i-EYmMrRjxCVABdpZJC27VcB" who="i-WJM6edqhGfBK1ijhNxfgoj" type="signature">
              Chatrine Pålsson Ahlgren (kd)
            </item>
          </list>
        </div>
      </div>
    </body>
  </text>
</TEI>
