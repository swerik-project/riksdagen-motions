<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-JuU-00692">
  <teiHeader>
    <fileDesc>
      <titleStmt>
        <title>Bättre förutsättningar för polisens arbete</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:692 av Linda Westerlund Snecker m.fl. (V)</title>
          <idno type="rdwebb">H602692</idno>
          <rs type="number">692</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H602692/text</ref>
          <ref type="dokument_url_html">http://data.riksdagen.se/dokument/H602692</ref>
          <ref type="dokumentstatus_url_xml">http://data.riksdagen.se/dokumentstatus/H602692</ref>
          <ref type="docx">http://data.riksdagen.se/fil/AD4D34DC-5ECB-4E7A-8FA4-9859EF5BE5F3</ref>
          <ref type="pdf">http://data.riksdagen.se/fil/FB319CA5-8227-466C-A39C-FB2E57023821</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Kjb8zaQEvcHwM8KU7XhzDN" type="signed"/>
        <correspContext corresp="i-Kjb8zaQEvcHwM8KU7XhzDN">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-G9GHaoV5TJoYjtjUJ6EXYj"/>
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction type="submitted" xml:id="i-TYZxjR3kKFDmevN1G5Uibs">
          <date when="2018-11-22"/>
          <time when="15:05:56"/>
        </correspAction>
        <correspAction type="reviewed" xml:id="i-7QqZTidCyvVMbeugrqnUxB">
          <date when="2018-11-22"/>
          <time when="15:20:35"/>
        </correspAction>
        <correspAction type="referred" xml:id="i-KMH44bEPEh3nijozEV2zKh">
          <date when="2018-12-05"/>
        </correspAction>
        <correspAction type="assigned" xml:id="i-W2e4LLz3Pkih1ryFzgJsQG">
          <date when="2019-05-09"/>
          <time when="16:46:19"/>
        </correspAction>
        <correspContext corresp="i-W2e4LLz3Pkih1ryFzgJsQG">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-7dGJYwMewEYAmURfdX2H5K"/>
        <correspContext corresp="i-7dGJYwMewEYAmURfdX2H5K">
          <ref type="uppgift">2018/19:JuU10</ref>
          <ref type="ref_dok_id">H601JuU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU10</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-J7Xq5yAoXWzchureXJVXkZ"/>
        <correspContext corresp="i-J7Xq5yAoXWzchureXJVXkZ">
          <ref type="uppgift">2018/19:UbU14</ref>
          <ref type="ref_dok_id">H601UbU14</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU14</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:692 av Linda Westerlund Snecker m.fl. (V) Bättre förutsättningar för polisens arbete</div>
      </div>
      <div type="motBody">
        <div type="motProposal" subtype="förslag">
          <head xml:id="i-V4MMYz43vPwSEwuvPQnpYQ">
            1 Förslag till riksdagsbeslut
          </head>
          <list style="ol">
            <item xml:id="i-HAHiQUTJn4ESC184RGiNAk">
              Riksdagen ställer sig bakom det som anförs i motionen om att
              regeringen bör uppdra åt Polismyndigheten att vidta åtgärder för
              att underlätta för poliser att vittna i domstol och tillkännager
              detta för regeringen.
            </item>
            <item xml:id="i-6xKjSsi7rRrhJ8haMGpnKT">
              Riksdagen ställer sig bakom det som anförs i motionen om att
              regeringen bör ge Polismyndigheten i uppdrag att utveckla och
              förankra nationella arbetssätt och metodstöd för utredning av
              it-relaterade sexualbrott samt se över strukturen för brottssamordning
              och samverkan mellan polisregionerna och tillkännager detta för
              regeringen.
            </item>
            <item xml:id="i-HeYqcAieqKrBhikzwRJGYp">
              Riksdagen ställer sig bakom det som anförs i motionen om att
              regeringen bör ta fram förslag i syfte att öka antalet civila
              utredare inom Polismyndigheten och tillkännager detta för regeringen.
            </item>
            <item xml:id="i-4bhEYrdiYJ8UonHuHVKQPB">
              Riksdagen ställer sig bakom det som anförs i motionen om att
              regeringen snarast bör återkomma till riksdagen med ett förslag
              som innebär att polisutbildningen blir en högskoleutbildning och
              tillkännager detta för regeringen.
            </item>
            <item xml:id="i-HQFpDaJxiMBgQzyAiPybiM">
              Riksdagen ställer sig bakom det som anförs i motionen om att
              regeringen bör tillsätta en utredning i syfte att se över möjligheterna
              att skapa fler ingångar till polisutbildningen och tillkännager
              detta för regeringen.
            </item>
            <item xml:id="i-4bPsQiiqhH8NzAZiMr9s6v">
              Riksdagen ställer sig bakom det som anförs i motionen om att
              regeringen bör tillsätta en utredning i syfte att se över möjligheterna
              att inrätta ett institut för polisvetenskaplig forskning och tillkännager
              detta för regeringen.
            </item>
            <item xml:id="i-SQUGQhpxgec4dMstbVVwP4">
              Riksdagen ställer sig bakom det som anförs i motionen om att
              regeringen bör ge Polismyndigheten i uppdrag att långsiktigt förstärka
              mångfaldsarbetet och fördjupa den mångkulturella kompetensen hos
              myndighetens anställda och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-FWUeptUxFzE5BDZ4tgnQfD">
            2 Inledning
          </head>
          <p xml:id="i-RUEQ9HSFeWqpWC5WpqnuBg">
            Vänsterpartiet vill ha en lokal och närvarande polis. En polis
            som känner sitt bostadsområde, som skapar trygghet och stabilitet.
            En polis som är engagerad i sitt arbete, som har en hög kompetens
            om den lokala brottsproblematiken och som både kan förhindra dödsskjutningar
            och prata i bostadsområdets skola. Vi ser med allvar på att poliserna
            är för få på landsbygden och att avstånden är väldigt långa för
            vissa patruller.
          </p>
          <p xml:id="i-WwTggKcoaR98cMYFE7WcYS">
            Vänsterpartiet och regeringen har lagt rekordstora satsningar
            på polisen. Målsättningen med budgeten är att öka antalet polisanställda
            med ytterligare 10 000 till 2024.
          </p>
          <p xml:id="i-XHTVoJVnH2zXKosykDio2j">
            På senare år har fler poliser än tidigare lämnat yrket. Av de
            nära 19 600 utbildade poliser (25–64 år) som fanns i landet 2015
            var det knappt 13 700, cirka 70 procent, som arbetade som poliser
            under samma år (SCB). Skälen för att lämna anställningen som polis
            är ofta relaterade till arbetsmiljö och möjligheterna till karriär-
            och löneutveckling. Personalomsättningen för civila polisanställda
            är högre än för poliser men likväl lägre än för staten i allmänhet.
            Det är dock en bekymmersam utveckling som måste brytas. För oss
            är det viktigt att det finns tillräckligt många poliser och att
            de poliser som är verksamma har en bra arbetsmiljö, att kompetensförsörjningen
            och fortbildningsnivån är god och att nya arbetsmetoder för ett
            mer effektivt arbete utvecklas.
          </p>
          <head type="h2" xml:id="i-DTJRo7pmjNqmYMcaA5M6US">
            2.1 En sammanhållen polismyndighet
          </head>
          <p xml:id="i-8BERVw2uN8H4JnQsjEQiKE">
            Den 1 januari 2015 ombildades Rikspolisstyrelsen, Statens kriminaltekniska
            laboratorium och de 21 polismyndigheterna till en sammanhållen
            myndighet. Ombildningen är en av de mest omfattande och komplexa
            organisationsförändringarna som genomförts inom staten på många
            år. Målsättningen var att uppnå bättre verksamhetsresultat och
            högre kvalitet i polisens arbete. Statskontoret fick i uppdrag
            av regeringen att utvärdera ombildningen till en sammanhållen
            myndighet. Slutrapporten presenterades i september 2018 (Ombildningen
            till en sammanhållen polismyndighet 2018:18). Statskontoret bedömer
            att ombildningen har skapat bättre förutsättningar för polisen
            att bedriva sin verksamhet. Den samlade organisationen gör det
            lättare att använda resurserna på ett flexibelt sätt och den operativa
            ledningen har blivit tydligare. Trots de bättre förutsättningarna
            för verksamheten har dock inte målsättningarna om bättre verksamhetsresultat
            och högre kvalitet i polisens arbete uppnåtts. Polisens förmåga
            att ingripa mot allvarliga brott har visserligen stärkts men för
            övriga brott är förmågan oförändrad. Polisens tillgänglighet och
            kontakterna med medborgarna har inte heller förbättrats på något
            entydigt sätt. Vidare har utredningsverksamhetens resultat fortsatt
            att försämras även efter ombildningen. Enligt Statskontoret finns
            det flera förklaringar till varför målen inte har uppnåtts. De
            tre huvudsakliga skälen bedöms vara att Polismyndigheten inte
            fullt ut utnyttjar de fördelar en samlad organisation ger för
            att styra verksamheten, att det inte funnits tillräckligt med
            resurser för att infria flera av målen p.g.a. att ombildningen
            inte har frigjort resurser i den förväntade omfattningen och att
            omorganisationen delvis varit svårare att genomföra än beräknat.
            Statskontoret riktar ett antal rekommendationer till polismyndigheten
            med anledning av rapporten. Det handlar bl.a. om att stärka förmågan
            till strategisk planering och styrning, att utveckla uppföljningen
            och att stärka det lokala polisarbetet.
          </p>
          <p xml:id="i-KkmKvkk6EpjuGB6t21uECU">
            Parallellt med den stora omorganisationen har polisen dessutom
            haft en ökad arbetsbörda och fler uppgifter, t.ex. upprätthållande
            av gränskontroller, som riksdagen beslutade om 2015. Vänsterpartiet
            var starkt emot införandet av gränskontroller och röstade i riksdagen
            nej till förslaget.
          </p>
          <head type="h2" xml:id="i-8uAvAVC7M2UHpjXvzotpuJ">
            2.2 Arbetsförhållanden och arbetsmiljö
          </head>
          <p xml:id="i-UC9vkpRAD5hxLYhk9b9E6">
            Polismyndighetens verksamhet är komplex och beroende av att polisutbildade,
            specialister och stödfunktioner är delaktiga eller involverade
            i myndighetens utveckling och planering. Polisen arbetar under
            varierande och komplexa förhållanden som kan vara både psykiskt
            och fysiskt påfrestande. Det är därför av yttersta vikt att det
            finns relevanta och inarbetade säkerhetsrutiner, särskilt när
            det kommer till polisens arbete i olika slags utsatta positioner.
            Likaså är det viktigt att såväl tekniska som andra fysiska hjälpmedel
            och arbetsverktyg fungerar och är väl anpassade för polisens verksamhet.
          </p>
          <p xml:id="i-RFpHqre4hZYjWknTArvbxL">
            Stora delar av polisens tekniska utrustning i form av exempelvis
            datasystem är långsamma, föråldrade och icke-kompatibla med varandra.
            Att rapportera in en händelserapport tar exempelvis ofta onödigt
            mycket tid. Den tekniska utrustningen ska underlätta och effektivisera
            arbetet, inte försvåra och försena det.
          </p>
          <p xml:id="i-KX2SfYmMB8r3gwxBsJ5BkJ">
            Polisen utgör en viktig del i upprätthållandet av rättsstaten,
            och det har stor betydelse att myndigheten är en attraktiv arbetsplats
            som tar väl hand om sina anställda. För att Polismyndigheten ska
            vara denna attraktiva myndighet anser Vänsterpartiet att det bl.a.
            krävs förbättringar av den fysiska och den psykosociala arbetsmiljön.
            Mot bakgrund av detta är det därför mycket glädjande att regeringen
            har gett Polismyndigheten i uppdrag att i samverkan med de fackliga
            organisationerna förbättra arbetsmiljön och skapa fler karriärvägar
            för polisanställda. Uppdraget omfattar såväl den organisatoriska,
            fysiska och sociala arbetsmiljön som arbetsbelastningen och utsattheten
            för hot och våld samt att ta fram en strategisk plan på kort och
            lång sikt för fler utvecklings- och karriärvägar inom myndigheten.
            Uppdraget ska slutredovisas senast den 1 november 2018.
          </p>
          <head type="h2" xml:id="i-UgTuibKcwDeocMvBUGvw6G">
            2.3 Underlätta för poliser att vittna i domstol
          </head>
          <p xml:id="i-WKStUs7X9LX3gzFBnysiHf">
            Att vittna i tingsrätt är en del av polisens arbetsuppgifter
            och poliser blir kallade enligt samma regler som alla andra parter
            i en förhandling. Rättsväsendet är skyldigt att garantera medborgarna
            ett rättssäkert och effektivt domstolsförfarande. Det kan dock
            av olika skäl gå lång tid mellan att en förundersökning påbörjas
            och att huvudförhandlingen i målet inleds. Polisen som kallas
            att vittna kan under denna tidsutdräkt exempelvis ha hunnit gå
            på föräldraledighet eller kanske byta arbete, alternativt vara
            hemma för vård av sjukt barn när det väl är dags för rättegång.
            Tidpunkten för när vittnesmålet ska avlämnas anpassas inte heller
            till polisens arbetstider eller arbetsuppgifter, utan det händer
            att många poliser vittnar i domstol på sin fritid, detta trots
            att vittnesmålet i princip uteslutande baseras på den enskilde
            polisens yrkesutövning.
          </p>
          <p xml:id="i-EoEvpEPEEGaXtqp9WL8ZGE">
            Vänsterpartiet anser att det behöver vidtas åtgärder för att
            underlätta för poliser att vittna i domstol, detta samtidigt som
            det inte får leda till rättssäkerhetsförluster i form av inställda
            förhandlingar eller omotiverat utdragna domstolsprocesser. Ett
            alternativ skulle t.ex. vara att poliser som kallas att vittna
            på sin fritid, under föräldraledighet eller vid vård av sjukt
            barn undantas från vitesregleringen samt kompenseras på lämpligt
            sätt av myndigheten.
          </p>
          <p xml:id="i-6HXNL2RCBgKSEeJDb2zgWf">
            Regeringen bör uppdra åt Polismyndigheten att vidta åtgärder
            för att underlätta för poliser att vittna i domstol. Detta bör
            riksdagen ställa sig bakom och ge regeringen till känna.
          </p>
          <head type="h2" xml:id="i-M71ZJ29dxWRGx6f1Ya3JTk">
            2.4 It-relaterade sexualbrott
          </head>
          <p xml:id="i-8NJKatNheW54LZJVsbGpFD">
            It-relaterade brott är till sin natur generellt sett komplexa
            och många gånger svårutredda. Inte minst beror detta på den snabba
            tekniska utvecklingen samt den alltmer omfattande digitaliseringen
            av samhället. För att kunna beivra dessa typer av brott behöver
            rättsväsendet ha rätt och tillräcklig kompetens samt upparbetade
            arbetssätt och metodstöd för utredning. Därför är det positivt
            att riksdagen fattat beslut om att det behövs en samlad strategi
            för att se över hur man kan höja utbildningsnivån för att utreda
            it-relaterad brottslighet inom hela rättsväsendet, enligt ett
            initiativ från justitieutskottet baserat på bl.a. en motion från
            Vänsterpartiet (2017/18:JuU1).
          </p>
          <p xml:id="i-5ApFdErUZf5FmKz9hXz7H4">
            Ett mer enhetligt och effektivt sätt att arbeta och förbättrad
            kompetens kan bidra till en bättre uppklaring. När det gäller
            t.ex. internetrelaterade barnpornografibrott har personuppklaringen
            förbättrats kontinuerligt sedan 2006. Troliga bidragande faktorer
            till det är ändrade förutsättningar i lagstiftningen, att Polishögskolan
            började ge en specialiserad utbildning på området 2006 och att
            denna brottstyp särskilt prioriterades av polisledningen under
            2014.
          </p>
          <p xml:id="i-GVz1RRAL2cd8QqmvwaZFaY">
            Enligt polisen ökar antalet sexualbrott som begås mot barn och
            unga på internet och via sociala medier. Det kan röra sig om att
            en gärningsman för samtal med sexuellt innehåll med barnet eller
            skickar bilder på sig själv med sexuellt innehåll via sociala
            medier. Det kan också vara fråga om att en gärningsman förmår
            barnet att utföra en sexuell posering eller att utföra en sexuell
            handling på sig själv inför webbkamera eller liknande (Åklagarmyndigheten,
            RättsPM 2016:4). Vidare har det blivit vanligare med olika former
            av utpressning gentemot barn, s.k. sextortion som är en grövre
            form av grooming där utpressning sker t.ex. genom att förövaren
            förmår barnet att skicka bilder på sig själv. Förövaren hotar
            sedan att sprida bilderna för att förmå barnet till sexuella handlingar
            framför en webbkamera. Utredningarna är både tidskrävande och
            komplicerade då gärningsmannen ofta har begått brott mot många
            olika barn som bor på olika platser i landet eller i andra länder.
            Eftersom bevisläget ofta är komplicerat för åklagaren krävs det
            ofta att it-forensikern sitter med under huvudförhandlingen som
            stöd för åklagaren. Detta medför att nyanmälda brott får vänta
            på utredning.
          </p>
          <p xml:id="i-daQ46a9PwUr7MDJG7x4Kn">
            Regeringen bör ge Polismyndigheten i uppdrag att utveckla och
            förankra nationella arbetssätt och metodstöd för utredning av
            it-relaterade sexualbrott samt se över strukturen för brottssamordning
            och samverkan mellan polisregionerna. Detta bör riksdagen ställa
            sig bakom och ge regeringen till känna.
          </p>
          <head type="h2" xml:id="i-AJcksy9mrw5T3vZNT6ohRb">
            2.5 Fler civila utredare
          </head>
          <p xml:id="i-S3vmXQQcB3TNLTTx617BGq">
            Civila polisanställda är en mycket viktig del av polisens organisation.
            Dels finns det civila polisanställda med akademisk examen som
            genomgått utbildning för att delta i brottsutredningar, dels är
            det viktigt att det administrativa stödet till polisen fungerar
            på ett tillfredställande sätt. 2015 utökades de civila utredarnas
            befogenheter och de får numera bl.a. hålla alla typer av förhör,
            fatta beslut om att beslagta egendom, delge misstanke om brott
            samt leda förundersökningar. Det är en mycket bra utveckling som
            bör fortsätta. I dag är enbart 21 procent av utredarna civila
            polisanställda. Enligt vår mening bör fler civila polisanställda
            tillsättas som förundersökningsledare och chefer.
          </p>
          <p xml:id="i-EUyJUVE1u8gsBz7zAmU4Jf">
            En civil polisanställd får dock inte använda tjänstevapen eller
            polisiära tvångsmedel, vilket Vänsterpartiet anser bör gälla även
            fortsättningsvis. Ytterligare satsningar på civila polisanställda
            skulle bidra till en snabbare och effektivare utredningsverksamhet
            genom att fler poliser frigörs för yttre tjänst. På sikt stärker
            detta servicenivån och medborgarnas tilltro till myndigheten.
            Satsningen på fler civila utredare bör enligt vår mening vara
            permanent för att få avsedd effekt.
          </p>
          <p xml:id="i-M7EpJykhw7RwPMkTGUswiq">
            Regeringen bör ta fram förslag i syfte att öka antalet civila
            utredare inom polismyndigheten. Detta bör riksdagen ställa sig
            bakom och ge regeringen till känna.
          </p>
          <head type="h2" xml:id="i-6mnDFuJo7tjxn6DL9z3Hm7">
            2.6 Polisutbildning och polisforskning
          </head>
          <p xml:id="i-Ty8cpmSHeYtmCjntAyaeEn">
            Vänsterpartiet har länge drivit på för att polisutbildningen
            ska bli en högskoleutbildning med yrkesexamen. Det är viktigt
            att specialistkompetens inte bara inhämtas utifrån utan att även
            kompetensen inom poliskåren höjs. Forskning och samverkan med
            andra utbildnings­områden i kombination med en stark koppling
            till den polisiära verksamheten krävs för att bl.a. utveckla mer
            effektiva metoder som är anpassade till dagens krav på polisen.
            Polisutbildningsutredningen har i sitt betänkande Polis i framtiden
            – polisutbildningen som högskoleutbildning (SOU 2016:39) bl.a.
            föreslagit att den nuvarande polisutbildningen ska omformas till
            en treårig högskoleutbildning. Vänsterpartiet anser att det är
            hög tid att regeringen presenterar en proposition utifrån Polisutbildningsutredningens
            betänkande.
          </p>
          <p xml:id="i-A4onA8Gg5yecnvTRZqmLmJ">
            Regeringen bör snarast återkomma till riksdagen med ett förslag
            som innebär att polisutbildningen blir en högskoleutbildning.
            Detta bör riksdagen ställa sig bakom och ge regeringen till känna.
          </p>
          <p xml:id="i-Vt3YQahrzGRXhoDE5ep9hU">
            Det finns i dag svårigheter med att få personer som klarar polisutbildningen
            att ansöka till den. 50 procent av dem som söker polisutbildningen
            är inte behöriga och 1/3 inställer sig inte till uppropet. Detta
            påverkar möjligheten att få tillräckligt många poliser. Trots
            detta har antalet antagna till polisutbildningen fördubblats.
            2019 kommer 1 300 att ta examen från polisutbildningen. Vi måste
            få fler personer som både är lämpliga och klarar testerna att
            söka sig till polisutbildningen. Men att sänka kraven för att
            komma in på utbildningen är inte ett alternativ. Lämpligare är
            däremot att skapa fler ingångar till utbildningen. Alla som utbildas
            måste inte bli patrullerande poliser, utan skulle i stället kunna
            utbilda sig t.ex. till it-utredare eller barnförhörare. Polisyrket
            är brett och då bör också ingångarna till utbildningen vara det.
          </p>
          <p xml:id="i-UnRTHBm5fvgQGCWsMNAPYn">
            Regeringen bör tillsätta en utredning i syfte att se över möjligheterna
            att skapa fler ingångar till polisutbildningen. Detta bör riksdagen
            ställa sig bakom och ge regeringen till känna.
          </p>
          <p xml:id="i-DcirAMjSgTqF7hGHcXztAA">
            Det finns i dag ingen verksam polisforskning i Sverige. De flesta
            som ägnar sig åt polisrelaterad forskning är kriminologer, psykologer
            och sociologer. Vänsterpartiet anser att det måste bli möjligt
            för poliser att forska på yrkets metoder och arbetssätt i syfte
            att stödja utvecklingen av polisens resultat. Ämnet polisvetenskap
            bör bli den akademiska grund som polisutbildningen vilar på. Polisvetenskapen
            ska vara ett eget forskningsämne inom vilket poliser kan doktorera
            och forska. Om polisutbildningen blir en del av den reguljära
            högskolevärlden innebär det också att forskning och samverkan
            med andra utbildningsområden kan utvecklas. Vi vill även se över
            möjligheterna att inrätta ett institut för polisvetenskaplig forskning.
          </p>
          <p xml:id="i-XinHJ49i4UXToHTeFCjMzV">
            Regeringen bör tillsätta en utredning i syfte att se över möjligheterna
            att inrätta ett institut för polisvetenskaplig forskning. Detta
            bör riksdagen ställa sig bakom och ge regeringen till känna.
          </p>
          <head type="h2" xml:id="i-TFEyL5q2B5ubAyc36yjMgd">
            2.7 Mångkulturell kompetens och mångfaldsarbete
          </head>
          <p xml:id="i-3yHygVMDEiq2G7pZkxtWvw">
            Polismyndigheten bedriver ett mångfaldsarbete i syfte att ge
            de anställda bättre förutsätt­ningar och verktyg för att kunna
            möta människor med olika etniska och religiösa bak­grunder. Det
            handlar bl.a. om insatser för att rekrytera fler kvinnor och personer
            med utländsk bakgrund. Utbildningar och kompetenshöjande verksamheter
            för de anställda har ofta bedrivits i projektform. Polisförbundet
            anser att mångfaldsarbetet måste förstärkas på flera områden,
            bl.a. genom ett tydligt mångfaldsfokus på polisutbildningen. En
            doktors­avhandling från Karlstads universitet (2014)
            <ref target="i-WNMjsids13un9E9HwnifeB">
              [1]
            </ref>
          </p>
          <p xml:id="i-Bwyxn2Z2wUNNFmUmERSL4G">
            Regeringen bör ge Polismyndigheten i uppdrag att långsiktigt
            förstärka mångfalds­arbetet och fördjupa den mångkulturella kompetensen
            hos myndighetens anställda. Detta bör riksdagen ställa sig bakom
            och ge regeringen till känna.
          </p>
        </div>
        <div type="motSignatures">
          <list>
            <item xml:id="i-GzgqqN6vX1s51R5owvsAeK" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
            <item xml:id="i-35eceKaymskfFKiK3oTSVB" who="i-Xte2hVf6qgEgJA6sWB1cDH">
              Momodou Malcolm Jallow (V)
            </item>
            <item xml:id="i-RmCJjM2aNgRPnhTwTvdqkA" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-EGx6rvmMoDUSpLkAyWGADq" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-9pyxQ3o8syWayqTyp4ZJ46" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-P92C11UmuJmyVDqvya2jgy" who="i-FqirGpgVadzcvH1i4Q2RHU">
              Jon Thorbjörnson (V)
            </item>
            <item xml:id="i-MVdMPc9rNrun9oofzXgo8j" who="i-G9GHaoV5TJoYjtjUJ6EXYj">
              Jessica Thunander (V)
            </item>
            <item xml:id="i-L5R4zgtQWe7GRt52s1tJYP" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
            <item xml:id="i-8mExHfWCNj51hGjGYUHMtX" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
        <div type="motNotes">
          <noteGrp>
            <note xml:id="i-WNMjsids13un9E9HwnifeB">
              [1] Malin Wieslander, Ordningsmakter inom ordningsmakten – Diskurskamp,
              dilemman och motstånd i blivande polisers samtal om mångfald,
              Karlstads universitet 2014.
            </note>
          </noteGrp>
        </div>
      </div>
    </body>
  </text>
</TEI>
