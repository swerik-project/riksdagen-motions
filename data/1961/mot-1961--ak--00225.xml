<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__225/mot_1961__ak__225-001.pdf"/>
      <div type="motHeader" xml:id="i-U7Fpxtj7VqjhCgqJiKW1X6">
        <div type="motTitle" xml:id="i-RcAXrFSz46zLyoBBhnV8EQ"/>
        <div type="motSubmissionInfo" xml:id="i-MADY3ym1mufq43e5vwCu5"/>
      </div>
      <div type="motBody" xml:id="i-Nepy6FKiBgRZ3XcbEkiTWY">
        <div xml:id="i-DPSXGTsWCu3pG7Ui97D1SJ">
          <p xml:id="i-8JzrxutkdGxBjCKmzwdcBh">
            Nr 225—230 Motioner i Andra kammaren, nr 225 år 1961 1
          </p>
          <p xml:id="i-R5NdfVq3nRj3CuBojuhRqX">
            Nr 225
          </p>
          <p xml:id="i-JhkyeqEudGsuv8P7kfa31b">
            Av herrar Boija och Enskog, rörande svensk anslutning till Madrid-
            överenskommelsen angående internationella varumär- kesregistreringar.
          </p>
          <p xml:id="i-GQBabuppEepcwJN6nFE6LE">
            (Lika lydande med motion nr 265 i Första kammaren)
          </p>
          <p xml:id="i-6n43wiKgrisuHurrc94njC">
            I samband med den allmänna översynen av lagstiftningen på immaterial-
            rättens område torde det kunna ifrågasättas om icke uppmärksamhet
            även bör ägnas åt frågan huruvida Sverige bör ansluta sig till
            Madridöverens- kommelsen angående internationell varumärkesregistrering.
            Nämnda över- enskommelse undertecknades den 14 april 1891, och
            sammanlagt tjugoett länder är för närvarande anslutna till densamma.
            De viktigare av dessa län- der är Belgien, Frankrike, Spanien,
            Portugal och Italien, Nederländerna, Tyskland, Österrike, Ungern,
            Tjeckoslovakien, Schweiz och Jugoslavien. Bland de länder som
            står utanför överenskommelsen märks främst Förenta staterna och
            England samt de nordiska länderna. Madridöverenskommelsens text
            reviderades senast i Nice 1957. Innebörden av denna konvention
            är icke att den internationella registre- ringen medför något
            slags materiell varumärkesrätt av överstatlig karaktär och med
            eget innehåll. De till konventionen anslutna länderna behöver
            så- lunda icke laborera med två olika materiella varumärkesrätter,
            en nationell sådan och en internationell. I själva verket syftar
            Madridöverenskommelsen uteslutande till att vara ett förenklat
            och kostnadsbesparande medel för en märkesinnehavare att få sitt
            varumärke registrerat utomlands. Sedan han fått internationell
            registrering blir märket i de olika staterna emellertid att bedöma
            helt efter respektive lands egen varumärkeslag. Den grundläggande
            principen i överenskommelsen är att en enda anmälan hos Bernbyrån
            skall ersätta registreringsansökningar i de olika konventions-
            staterna. En ansökan om internationell registrering kan med hänsyn
            härtill betraktas som principiellt likvärdig med ett tjugotal
            olika utlandsansökning- ar. Detta system måste otvivelaktigt sägas
            ha flera fördelar även om det icke skall förnekas att det även
            har vissa nackdelar. Dessa har emellertid delvis undanröjts genom
            de ändringar i konventionstexten som gjordes vid den ovannämnda
            konferensen i Nice 1957. Det har från olika håll anförts att en
            anslutning till Madridkonventionen för en medlemsstat kan bli
            ganska betungande. Enligt bestämmelserna skall nämligen Bernbyrån
            så snart en stat anslutit sig till överenskommelsen giva
          </p>
          <p xml:id="i-QokA8b2P5Bs7fMMVRviST">
            Bihang till riksdagens protokoll 1961.4 saml. Nr 225—230
          </p>
          <pb facs="riksdagen-motions-pdf/data/1961/mot_1961__ak__225/mot_1961__ak__225-002.pdf"/>
          <p xml:id="i-WAoeCNs6yjuQQYbbXvsUh7">
            2 Motioner i Andra kammaren, nr 225 år 1961
          </p>
          <p xml:id="i-BucqhEPs3xGJAkBj8Nx9zD">
            registreringsmyndigheten i staten i fråga ett s. k. kollektivt
            meddelande om alla internationellt registrerade märken som vid
            tidpunkten för anslutning åtnjuter skydd. Genom detta meddelande
            skall skydd i det nyanslutna lan- det anses tillförsäkrat alla
            i kraft varande internationella varumärken. Den nytillkomna staten
            har emellertid möjlighet att inom ett år förklara sig icke kunna
            bevilja skydd för ett visst märke eller för vissa märken. Antalet
            gäl- lande internationella registreringar torde uppgå till bortåt
            100 000, varför denna speciella anslutningsform utan tvivel kan
            bli mycket betungande för länder med granskningssystem. Emellertid
            torde svårigheterna i detta spe- ciella fall icke behöva betonas,
            då konventionsartiklarna även ger möjlighet till en lindrigare
            form av anslutning, vilken innebär att en stat som ansluter sig
            till konventionen har rätt att förklara att skydd skall tillkomma
            endast de märken som blir internationellt registrerade fr.o.m.
            anslutningsdagen. Undantag från denna regel gäller endast för
            tidigare internationellt registre- rade märken som på grund av
            nationell registrering redan åtnjuter skydd i den nyanslutna staten.
            I nu angivet hänseende torde således inga bindande skäl kunna
            anföras mot en anslutning till Madridöverenskommelsen. Verkan
            av den internationella registreringen är att märket erhåller skydd
            i var och en av de anslutna staterna på samma sätt som om det
            direkt hade anmälts och registrerats i staten i fråga. Registreringsförfarandet
            är emeller- tid icke avslutat i och med att ansökningen har lett
            till internationell re- gistrering. Överenskommelsen tillåter
            nämligen att länder med gransknings- system låter sin granskning
            omfatta också de internationella registreringar- na, vilket kan
            leda till att staten inom sitt territorium av ena eller andra
            anledningen vägrar märket skydd. Som exempel kan nämnas att Nederlän-
            derna, som i fråga om sin granskningspraxis i flera hänseenden
            är jämför- bart med de nordiska länderna, har vägrat skydd åt
            sammanlagt omkring 30 Z av alla internationella registreringar.
            Trots att varje stat således har möjlighet att vägra registrering
            åt märke som icke uppfyller de krav som i nämnda stat uppställes
            av lag och praxis blir följden av en anslutning till Madridöverenskommelsen
            otvivelaktigt en stark ökning av antalet registre- rade varumärken
            i respektive lands varumärkesregister. Det ligger då nära till
            hands att fråga sig hur stor ökningen av de natio- nella patentverkens
            arbetsbörda kommer att bli och vilka ekonomiska kon- sekvenser
            man kan vänta av en anslutning. Beträffande den ökade arbets-
            bördan har det vid något tillfälle framhållits att en anslutning
            till Madrid- överenskommelsen för Sveriges del troligen skulle
            komma att medföra en ökning av registreringsärendena med i varje
            fall bortåt 2000 ansökningar om året, en siffra som ter sig betydande
            i jämförelse med det årliga antalet varumärkesansökningar i svenska
            patentverket, vilket ligger lågt räknat omkring 3000. I fråga
            om de ekonomiska konsekvenserna har det påpekats att de låga registreringsavgifter
            som uttages för de internationella registre-
          </p>
          <pb facs="riksdagen-motions-pdf/data/1961/mot_1961__ak__225/mot_1961__ak__225-003.pdf"/>
          <p xml:id="i-4aafdisbASA2ssJ6weuams">
            Motioner i Andra kammaren, nr 225 år 1961 3
          </p>
          <p xml:id="i-boh6QXmJqPfifJ4Mgig5R">
            ringarna skulle komma att te sig orimligt låga för länder med
            ett gransk- ningssystem. För 2000 internationella registreringar
            per år skulle Sverige sålunda endast komma att uppbära ett belopp
            av omkring 70 000 kronor, vilket bör jämföras med siffran 120
            000 kronor, till vilken kostnaderna för motsvarande antal nationella
            registreringar lägst uppgår. Emellertid kan väl den viktigaste
            bedömningsgrunden för svaret på frå- gan huruvida Sverige bör
            ansluta sig till Madridöverenskommelsen dock ej anses vara huruvida
            registreringsmyndigheten skulle få mer arbete och mindre ersättning
            för detta. Det avgörande bör i stället vara om landets näringsliv
            skulle vara betjänt av en anslutning. Om det skulle innebära mycket
            stora fördelar för näringsidkarna att ha tillgång till internationell
            varumärkesregistrering, måste argumenten om den ökade arbetsbördan
            och de låga inkomsterna för patentverket anses väga synnerligen
            lätt. Det torde sålunda utan överdrift kunna påstås att den förlust
            på 50 000 kronor som enligt ovan gjorda beräkningar skulle uppstå
            för patentverket vid gransk- ning av internationella registreringsansökningar
            mer än väl skulle komma att kompenseras genom den vinst som för
            svensk industri skulle uppkomma redan genom inlämnandet av ett
            fåtal registreringsansökningar. Vid en bedömning av frågan huruvida
            en anslutning av Sverige till Mad- ridöverenskommelsen skulle
            fylla ett behov kan man få en viss ledning ge- nom att undersöka
            huruvida svenska näringsidkare i någon anmärknings- värt hög grad
            har sökt erhålla internationella registreringar. Med hänsyn till
            bestämmelsen att den som vill söka internationell registrering
            skall vara medborgare eller bosatt i stat ansluten till överenskommelsen
            eller äga in- dustri- eller handelsföretag där kan endast sådana
            svenska företag som har utländska dotterbolag och liknande komma
            i fråga under nuvarande för- hållanden. Därvid kan konstateras
            att svenska företag inom läkemedels- industrien, förpackningsindustrien
            och kosmetikindustrien har skaffat sig internationella registreringar
            via sina utländska dotterföretag. Ett större svenskt företag inom
            pappersindustrien är starkt betänkt på att följa exemp- let. Därutöver
            har en lång rad av andra svenska industriföretag anmält sitt intresse
            för saken och gjort förfrågningar som tydligt visar att de har
            för avsikt att använda sig av denna möjlighet så snart den står
            öppen. Här- till kommer så det stora antal svenska företag som
            för närvarande över huvud icke känner till att internationella
            registreringar existerar men som kan väntas utnyttja denna möjlighet
            när den står till buds. Självfallet har av ovan anförda skäl antalet
            svenska företag som söker internationella re- gistreringar kommit
            att förbli ganska obetydligt, men att detta antal skulle i avsevärd
            grad komma att ökas vid en svensk anslutning till Madridöver-
            enskommelsen är säkert. Det som mer än någonting annat har aktualiserat
            denna fråga är att det i Europa har uppstått såväl en gemensam
            marknad som en frihandelssam-
          </p>
          <pb facs="riksdagen-motions-pdf/data/1961/mot_1961__ak__225/mot_1961__ak__225-004.pdf"/>
          <p xml:id="i-4LJZgN3vMgakfemHhmqpfT">
            4 Motioner i Andra kammaren, nr 225 år 1961
          </p>
          <p xml:id="i-YFcynLfGjdWEvSXUDtABHP">
            manslutning. Av de till sex- och sjustatsgrupperna hörande länderna
            är det endast England och de nordiska länderna som står utanför
            Madridöverens- kommelsen om internationella registreringar. Härigenom
            har frågan huru- vida Sverige bör ansluta sig till Madridkonventionen
            kommit i ett nytt läge. Förändringen i situationen accentueras
            ytterligare genom införandet av en ny svensk varumärkeslag. Genom
            denna kommer skillnaden mellan svensk granskningspraxis och utländsk
            sådan förmodligen att bli mindre än tidi- gare, då vi genom den
            nya varumärkeslagen har reducerat registrerings- principens dominans
            inom svensk varumärkesrätt och låtit varumärkets användning och
            inarbetning få större betydelse än tillförne. I detta samman-
            hang kan man även peka på de ändringar i konventionstexten som
            gjordes vid den ovannämnda konferensen i Nice 1957 och som kan
            sägas ytterligare minska skillnaden mellan internationella registreringar
            och svenska. Tysk- land, Portugal, Holland och Egypten tillämpar
            ett system med förprövning av varumärkesansökningar som visar
            att det mycket väl går att förena en inhemsk prövning med en registrering
            enligt det internationella systemet. Vid en sammanfattning av
            de synpunkter som är relevanta för bedöm- ningen av denna fråga
            kommer man till resultatet att de nationalekono- miska fördelarna
            vida överväger de nackdelar som har nämnts ovan. Många tecken
            tyder på att det redan nu finns ett stort intresse hos svenska
            industri- företag för internationella registreringar av varumärken.
            Tillkomsten av sexstatsgruppen och EFTA-gruppen har ytterligare
            ökat detta intresse. Med hänsyn härtill får det anses vara angeläget
            att en utredning kommer till stånd rörande möjligheterna och förutsättningarna
            för Sveriges anslutning till Madridöverenskommelsen av år 1891
            om internationella varumärkes- registreringar. Med hänsyn till
            det nordiska samarbete som på ett så för- tjänstfullt och fruktbringande
            sätt har bedrivits i det varumärkesrättsliga lagstiftningsarbetet
            anser vi att en dylik utredning bör bedrivas i samarbete med övriga
            nordiska länder. Dessa befinner sig i samma läge som vi själva
            och kan antagas vara beredda att ompröva den inställning till
            frågan som de i likhet med Sverige hittills har haft. Med hänsyn
            härtill hemställer vi, att riksdagen måtte besluta att genom skrivelse
            till Kungl. Maj:t anhålla att Kungl. Maj:t måtte låta utreda frågan
            om huruvida Sverige bör ansluta sig till Madridöverenskommel-
            sen av den 14 april 1891 rörande internationella varumär- kesregistreringar,
            varvid denna utredning helst bör utföras i samarbete med övriga
            nordiska länder.
          </p>
          <p xml:id="i-LbAtr44vDykWg2dzZW2bz2">
            Stockholm den 25 januari 1961
          </p>
          <p xml:id="i-LBtkzxpHq1UQLye4XC1VBs">
            Gustav Boija C.-G. Enskog
          </p>
        </div>
      </div>
    </body>
  </text>
</TEI>
