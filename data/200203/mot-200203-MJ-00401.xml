<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0401/mot_200203_MJ_0401-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            22
          </p>
          <p>
            2002/03 mnr: MJ401 pnr: v778
          </p>
          <p>
            Motion till riksdagen 2002/03:MJ401
          </p>
          <p>
            av Owe Hellberg (v)
          </p>
          <p>
            Wij trädgårdar som ett nationellt centrum för trädgårdsodling
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om ett nationellt centrum för trädgårdsodling, Wij trädgårdar
            i Ockelbo kommun.
          </p>
          <p>
            Motivering
          </p>
          <p>
            Sedan ett par år tillbaka pågår ett trädgårdsprojekt i Ockelbo,
            en mindre kommun i Gävleborgs län. Det var från början ett försök
            att skapa ett trädgårdscentrum norr om Dalälven, men tankarna
            om något större har successivt växt fram. Platsen för projektet
            är Wij säteri, en liten herrgårdsanläggning i direkt anslutning
            till kommunens tätort. Här finns goda förutsättningar för odling
            och hortikulturell utveckling, där ”det vilda” i områdets ytterkanter
            via vattendrag, åkermark och herrgårdsparken till slut når de
            vackra byggnaderna. Skogens växter förädlade i trädgård och park,
            liksom lantbrukets grödor, blir tillgängliga för besökare. I exprimentfält
            ska många växter prövas för att bedöma odlingsvärde och kulturåtgärder
            på dessa nordliga breddgrader. Rosor, örter, orangeri och arboretum
            är många andra tänkta inslag i detta centrum för trädgårdsodling.
            Här kommer viktiga kunskaper och erfarenheter att samlas och skapa
            goda förutsättningar för en fortsatt trädgårdsutveckling norr
            om Dalälven. Bruket och nyttan av en trädgård är då en viktig
            utgångspunkt när centret ska utvecklas och landskapet formas.
            Målsättningen är inte att anpassa sydländska växt- och kulturmönster
            utan snarare att utveckla det genuint nordliga. Självklart handlar
            det om odling med ekologiskt hållbara förtecken. Till centret
            är det tänkt att knyta kortare och längre utbildningar med olika
            inriktning. Filosofin när det gäller pedagogiken är att utbilda
            folk på alla nivåer inom trädgårdsskötsel, både de som vill få
            ut mer av den egna
          </p>
          <pb facs="riksdagen-motions-pdf/data/200203/mot_200203_MJ_0401/mot_200203_MJ_0401-0002.pdf"/>
          <p>
            2002/03:MJ401
          </p>
          <p>
            23
          </p>
          <p>
            trädgården och de som arbetar med odling på professionell nivå.
            Målet är att täcka in det mesta, från balkonglåda till högskola.
            Även kortare kurser eller seminarier som i en vacker miljö, med
            god mat och i sällskap med människor med samma intresse utgör
            några dagars meningsfull semester, kan vara tänkbara. Man kan
            också tänka sig en avancerad utbildning för människor som är inställda
            på att gå i spetsen för ett nytänkande inom en arbetsmarknad där
            trädgårdsnäringen utvecklas i samverkan med andra branschområden
            i samhället, som gastronomi, småskalig livsmedelsproduktion och
            förädling. Form, design och miljö hör också till en modern trädgårdsmästares
            arbetsfält. En utbildning där hantverk, estetik och etik väver
            samman ämnena till en intressant helhet är också en tänkbar del
            av Wij trädgårds framtida utbildningsutbud. Fruktbara kontakter
            för att få detta till stånd har redan tagits med Högskolan i Gävle.
            Projektet Wij Trädgårdar bärs upp av flera olika intressenter:
            offentliga organ, företag, studieförbund, andra föreningar och
            organisationer samt enskilda. Ekonomiskt stöd har hittills erhållits
            från länsstyrelsen i Gävleborg, i form av EU-medel, mål 2 för
            attraktiv livsmiljö, liksom av Ockelbo kommun. Nya Sparbanksstiftelsen
            har stöttat ett av delprojekten, Rosenträdgården. För att förverkliga
            hela projektet, som idag är skissat för att innehålla 29 olika
            delprojekt, behövs det naturligtvis omfattande investeringar.
            Eftersom detaljerna ändras och nya idéer diskuteras och testas
            är investeringsbehovet något osäkert. I dagsläget handlar det
            om en investering på cirka 65 miljoner kronor. Många starka organisationer,
            institutioner och företag är mycket intresserade av projektet
            och redan nu finns det mer än 20 miljoner kronor i projektpengar
            säkrade från olika håll. Ytterligare ett skäl för att utveckla
            ett nationellt centrum för trädgårdsodling i Ockelbo är att skogsmuseet
            Silvanum som tidigare låg i Gävle har bestämt sig för att nyetablera
            sig på Wij. Ett modernt museum med skogens möjligheter och råvaror
            i fokus och i samarbete med Wij Trädgårdar blir en intressant
            kombination när det gäller att förena skog och trädgård. För att
            ytterligare stärka möjligheten att etablera ett nationellt trädgårdscentrum,
            Wij Trädgårdar i Ockelbo kommun, bör regeringen ges i uppdrag
            att verka för projektets genomförande. Detta bör ges regeringen
            till känna.
          </p>
          <p>
            Stockholm den 21 oktober 2002 Owe Hellberg (v)
          </p>
        </div>
      </div>
    </body>
  </text>
</TEI>
