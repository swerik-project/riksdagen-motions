<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1917--ak--00130">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1917/mot_1917__ak__130/mot_1917__ak__130-001.pdf"/>
      <div xml:id="i-YJWQ1ABDn1LnbvVfdtV2qX" type="motHeader">
        <div xml:id="i-Sy9aMCb8hhvTA2CJtpAHFb" type="motTitle"/>
        <div xml:id="i-6pQREkVawANaYugNhybWy6" type="motSubmissionInfo"/>
      </div>
      <div xml:id="i-8W7aqHmoGcHgpPtufTAmbu" type="motBody">
        <div xml:id="i-LgxfNZX8TNjWk4SZCUWqAe">
          <p xml:id="i-G6dhRxTVcHyxRiJ3jscCGp">
            Motioner i Andra kammaren, Nr 130. 11
          </p>
          <p xml:id="i-3BdyRMxFGpCd4cNbD87X6e">
            Nr 130.
          </p>
          <p xml:id="i-D1TTY4PoGbZKorBPTU6N5f">
            Av herr Hallendorff, om skrivelse till Kungl. Maj:t angående
            vissa förändringar rörande personalrekryteringen och organisationen
            inom statsförvaltningen.
          </p>
          <p xml:id="i-6T1D7Cn8QUNJRTm16LmbLo">
            Den tid vi gå tillmötes, såväl under nu pågående krig som kanske
            ändå mer efter dettas avslutning, kommer att göra åtskilliga spörsmål
            om våra förvaltande ämbetsmäns ställning i hög grad brännande.
            Det är självklart, att därest dyrtiden kommer att bliva tämligen
            konstant — låt vara möjligen med någon mindre betydande tillbakagång
            från nuvarande prisläge — kan staten icke undgå att genomföra
            motsvarande löneregleringar för sina ämbets- och tjänstemän samt
            betjänte. I den mån, som dyrtiden sammanhänger med penningevärdets
            fall, komma väl statsinkomsterna att röna en motsvarande stegring,
            varför de på antydda sätt vållade högre statsutgifterna torde
            kunna bestridas. Men » tydligt är, att utsikten till nya omfattande
            löneregleringar, samtidigt som tillskapandet av nya statsinstitutioner
            pågår, under alla omständig- heter skall ställa så tunga krav
            på statskassan, att redan av denna grund den frågan måste uppställas,
            huruvida icke statstjänsten skulle kunna bättre tillgodoses med
            användande delvis av billigare arbetskraft. Till samma spörsmål
            nödgar den konkurrens, som statsförvalt- ningen i alltmer utpräglad
            grad får röna från den privata verksamheten. De verkligen duktiga,
            för självständigt arbete lämpade bland de från universitet och
            högskolor utexaminerade, vilka genom avlagda kunskaps- prov förvärvat
            kompetens för inträde i statens verk, frestas mycket sällan att
            varaktigt binda sig vid en bana, där de vanligen först efter långa
            år av rätt mekaniskt arbete kunna sakteligen avancera upp till
            en ganska knappt tillmätt försörjning. Som praktiserande advokater,
            affärs- jurister och inom talrika större affärsföretag kunna de
            vänta både större rörelsefrihet och betydligt högre löneinkomster,
            än statstjänsten ens i
          </p>
          <pb facs="riksdagen-motions-pdf/data/1917/mot_1917__ak__130/mot_1917__ak__130-002.pdf"/>
          <p xml:id="i-JkQMrqQE3y853A7M38jhKt">
            12 Motioner i Andra kammaren, Nr 130.
          </p>
          <p xml:id="i-LscU2TsdZZUzZmFZHWeS9z">
            allra bästa fall kan bereda dem. Så förmånligt det måste vara,
            om vårt ekonomiska liv i högre grad, än hittills länge varit fallet,
            riktas med dugliga och mera allsidigt utbildade män, kan det likväl
            icke vara önskligt, att så gott som allt mera dugande folk går
            åt det hållet och allenast medelmåttorna bli kvar för statsadministrationen.
            Det måste i högsta grad ligga i statens intresse att åt sin tjänst
            trygga en verk- ligen högkvalificerad stam, lämpad för de högre
            och mera inflytelserika ämbetsbefattningarna. Men detta torde
            icke kunna ske på annat sätt, än att dels dessa befattningar göras
            tillräckligt eftersträvansvärda genom de med dem förbundna förmånerna,
            dels ett ganska strängt urval kan ske just med direkt hänsyn till
            dem. Det lärer knappast kunnat undgå någon, att för närvarande
            i stor utsträckning äger rum en företeelse, som kallats »flykten
            från stats- tjänsten». Svårigheterna att nå en mot vårt lands
            höga levnadsomkost- nader svarande utkomst i statens tjänst, tillika
            kanske ej mindre den tröstlöst tunga och enformiga förvaltningsapparaten,
            driva många av de mest lovande från statsarbetet till de enskilda
            företagen. Både ur den civila och den militära förvaltningen kunna
            många exempel av denna övergång till privat verksamhet anföras.
            Detta må vara aldrig så be- klagligt, det kan likväl ej väntas
            ändrat, så länge icke en sådan ändring i organisation och avlöningsvillkor
            genomföres, att staten för sitt behov kan bättre än hittills tillvarataga
            och använda de verkligen dugande krafterna för sina ändamål. Just
            i denna tid, då så många nya vitt- utseende anspråk ställas på
            statens direkta ingripande å olika områden, innebär denna statstjänstens
            decimering en allvarsam fara. Den betyder nämligen, att medan
            statens uppgifter växa och bli allt mer komplicerade, hotar rekryteringen
            av statens ämbetsmän att bli allt svagare, allt mindre lämpad
            att giva personer, som kunna motsvara den nya tidens ökade fordringar.
            Ju mera arbetsmaterialet hopas och ärendena tillväxa i antal,
            desto nödvändigare är det, att chefer och högre ställda ämbetsmän
            kunna fri- göra sig från vådan att drunkna i detaljer utan främst
            bibehålla led- ningen och sammanhållningen av det hela. Vid sättet
            för vår förvalt- nings närvarande rekrytering ställas i mycket
            ungefär samma krav på extra ordinarie amanuensen som på byråchefen
            och kanslirådet, varav följer såväl en ovillkorlig pretention,
            att extra ordinarie amanuensen skall i tidens fullbordan kunna
            avancera till byråchef eller kansliråd, som ock en nära till hands
            liggande frestelse att, om dylik befattning slutligen nås, handhava
            dess ärenden ungefär som tidigare på ett lägre trappsteg. Detta
            har kunnat vara riktigt, så länge ärendenas tillström-
          </p>
          <pb facs="riksdagen-motions-pdf/data/1917/mot_1917__ak__130/mot_1917__ak__130-003.pdf"/>
          <p xml:id="i-QoiErQmiWfccvFaEdL5oTC">
            Motioner i Andra kamnuaaren, Nr 150. 13
          </p>
          <p xml:id="i-8mFg9dj9Pp3wFeYtgswuHQ">
            ning var måttlig och en huvudsaklig vikt kunde allestädes inom
            förvalt- ningen läggas vid målens formfulländade skriftliga behandling:
            då var träningen i att uppsätta koncept ovärderlig, ty konceptens
            granskning och övervakningen av deras riktiga expedierande räknades
            till ämbets- mannens viktigaste uppgifter. Med de snabbare och
            enklare handlägg- nings- och expeditionsmetoder, som den senare
            tiden gjort ovillkorligen nödvändiga, har betydelsen av denna
            skolning rätt väsentligt reducerats. Men då torde det också vara
            nödvändigt, att draga de härav följande konklusionerna med hänsyn
            till den högre förvaltningens rekrytering.
          </p>
          <p xml:id="i-Xx9sjHcggNnmAj5M8c9Hs9">
            Överhuvud torde ingen modern förvaltning — vare sig statsför-
            valtning, kommunalförvaltning eller större affärsadministration
            — vara
          </p>
          <p xml:id="i-GcvG8tRnUuTCdr93DkKepf">
            betjänt med ett rekryterings- och befordringssystem, vilket för
            snart sagt var och en, som inträder i karriären, sätter i utsikt
            att, om han blott formellt sköter sig väl, kunna i jämnt mak och
            utan alltför stor intellektuell ansträngning klättra så högt upp,
            som rangstegen räcker. Ett dylikt system lägger alltid huvudvikten
            vid de formella egenskaperna och förlamar därför energien. De
            stora affärsföretagen ha längesedan allmänt brutit med dylik praxis,
            och även vår konservativt lagda stats- förvaltning har nödgats
            att åtminstone till de allra högsta chefsposterna frångå den gamla
            så kallade demokratiska befordringsgången samt esom- oftast söka
            chefsämnena utanför den egentliga karriären. Om detta, i den form
            det hittills praktiserats, alltid varit så obetingat lyckligt,
            kan vara osäkert: en outsider, som helt hastigt sättes att leda
            en för honom jämförelsevis främmande stor förvaltningsgren, riskerar
            lätt att genom ofullständig bekantskap med tjänstens rent formella
            sidor begå fel, som en lämplig fostran inom karriären skulle förhindrat.
            En sådan rekry- tering till de högre förvaltningsposterna, att
            man åtminstone som regel inom deras personal kunde finna de behövliga
            chefsämnena, vore i hög grad att föredraga framför de städse osäkra
            experimenten med helt utomstående. Hela den närvarande utvecklingen
            inom statslivet synes peka i den riktningen, att arbetsuppgifterna
            mångfaldigas men samtidigt också del- vis i högre grad än förr
            bli ensartade, varför de i rätt stor utsträck- ning gruppvis kunna
            handläggas jämförelsevis mekaniskt efter utfärdade instruktioner
            och reglementen. För arbete av detta slag kräves tydligen vida
            enklare utbildningsförutsättningar än för det arbete, som har
            att hålla trådarna samman, gripa och utforma nya initiativ samt
            lösa upp- dykande nya spörsmål. För en statsförvaltning med begränsade
            till- gångar både av penningmedel och av personliga krafter är
            det ett oför- låtligt slöseri att i större utsträckning för de
            först angivna enklare upp-
          </p>
          <pb facs="riksdagen-motions-pdf/data/1917/mot_1917__ak__130/mot_1917__ak__130-004.pdf"/>
          <p xml:id="i-4LioAW6Gv9p6FZomug9hsz">
            14 Motioner i Andra kammaren, Nr 130.
          </p>
          <p xml:id="i-7KDkRe963J4vZkP2CPZ5xy">
            gifterna använda lika kvalificerad arbetskraft som för de senare
            mera krävande. En genomförd differentiering av arbetsuppgifterna
            och en motsvarande lämplig disposition av arbetskrafter är nödvändig,
            därest förvaltningen skall kunna motsvara tidens fordringar. Detta
            innebär, att det i större utsträckning, än hittills hos oss varit
            fallet, bör göras en skillnad mellan förvaltningens högre och
            lägre poster. De högre, relativt fåtaliga, måste vara väl avlönade
            samt rekry- terade genom strängt urval med ganska höga fordringar
            på förutgående teoretisk och eventuellt praktisk utbildning. De
            lägre, som bli de ojäm- förligt talrikare, kräva en mycket måttlig
            teoretisk studieutbildning men desto mera av praktisk träning
            inom tjänsten, de kunna därför begynna med ganska låga avlöningar,
            vilka i alla fall bli fullt tillfredsställande för de uppoffringar,
            den nyinträdande kan ha gjort för sina studier. Vilket mätt av
            teoretisk utbildning, som för dem skulle krävas, torde vara ganska
            svårt att ens i allmänna drag skissera. Högst borde en vanlig
            studentexamen komma i fråga, möjligen kunde någon sorts på- byggnad
            på realskoleexamen räcka till för att låta vederbörande vid uppnådd
            nödig minimiålder inträda i denna tjänstemannaklass. Det vore
            heller icke uteslutet, att de, som med goda vitsord genomgått
            mili- tära underbefälsskolor, kunde efter slutad militär tjänstgöring
            lämpa sig för den verksamhet, varom här är fråga. En genomförd
            organisation av detta slag skulle med säkerhet ställa sig avsevärt
            billigare än den närvarande, liksom det vore på helt annat sätt
            än nu överkomligt för statsverket att låta lönerna vid behov stiga
            under extraordinära dyrtider. Likväl ligger här ej alls huvud-
            vikten på sparsamhetssynpunkten. Det väsentligaste är att få till
            stånd en sund arbetsfördelning, som giver det mekaniska detaljarbetet
            vad det behöver, nämligen fackarbetare tränade i noggrannhet och
            påpasslighet, och ärendenas ledning, vad den ovillkorligen kräver
            av vaken och intelli- gent sakkunskap. Om härigenom en hel del
            studerat folk, som för när- varande med ringa utbyte både för
            sig själva och för tjänsten av sina påkostade dyra studier, trampa
            ämbetsverkens linoleummattor, frigjordes och bleve överflödiga,
            vore detta endast till gagn. De duktiga av dem behövas mer än
            väl på andra håll, och att blott för något slags konve- nanskänsla
            offra lång utbildningstid och penningar på olämpliga objekt är
            ytterst dålig nationalekonomi. Det system, som här korteligen
            har antytts, är på intet vis någon oprövad nyhet. I vårt land
            är det hittills egentligen tillämpat inom den privata affärsverksamheten,
            speciellt industrien, de stora penninginstitu- tionerna och liknande,
            men även de så kallade kommunikationsverken
          </p>
          <pb facs="riksdagen-motions-pdf/data/1917/mot_1917__ak__130/mot_1917__ak__130-005.pdf"/>
          <p xml:id="i-4cyHUeKg3xmkmvnJviBUsL">
            Motioner i Andra kammaren, Nr 130. 15
          </p>
          <p xml:id="i-AYmpft2485pm3MMnSouA4B">
            förete en viss motsvarighet. I utlandet torde det ha vunnit tämligen
            fullständig användning inom de olika staternas egentliga centrala
            för- valtningar. Den intressanta utredning om »Centralförvaltningens
            orga- nisation i vissa utländska stater», vilken bildar del IV
            av departemental- kommitterades betänkande, har visserligen blott
            helt flyktigt vidrört dessa saker, då nämnda kommitterades uppgifter
            gällde väsentligen andra saker. Likväl framgår därav, att exempelvis
            icke blott den tyska utan också väsentligen den engelska och den
            franska förvaltningen är an- ordnad efter dessa principer. Upplysningar
            i samma riktning givas även i den »redogörelse för den statsvetenskapliga
            utbildningen i vissa främ- mande länder» (utarbetad av professor
            E. Heckscher), vilken som bilaga åtföljer det i maj 1910 till
            chefen för kungl. ecklesiastikdepartementet avgivna sakkunnigutlåtandet
            om inrättande av en statsvetenskaplig examen. Fullständigast äro
            dessa grundsatser säkerligen tillämpade i Preussen (jfr A. Brand,
            Das Beamtenrecht, Berlin 1914), och det råder intet tvivel, att
            den stränga ordning, noggrannhet och snabbhet, som utmärka den
            preussiska förvaltningen, i hög grad möjliggöras genom dennas
            full- ständigt genomförda, systematiska utskiftning av arbetsuppgifterna.
            En icke oväsentlig förmån hos systemet ligger även däri, att i
            samma mån som de verkliga ämbetsmännen frigöras från allt det
            små- arbete, vilket lika väl eller bättre kan skötas av lägre
            tjänstemän, i samma mån få de förra större möjlighet och även
            större skyldighet att ägna sig åt och följa de nyheter, vilka
            i modernt statsliv oupphörligen dyka upp. Hittills har det hos
            oss väl mestadels varit så, att varje redan existerande ämbetsverk
            så fullständigt sysselsatts med sina bördor av detaljer, att ingen
            tid blivit övrig för de nära liggande nya uppgifter, vilka falla
            utanför dessas en gång uppdragna ram. Behöves det något nytt initiativ
            av någon omfattning, har flertalet av våra verk inga egna arbetskrafter
            att avvara för uppslagens undersökande och bearbetande, utan detta
            måste hänskjutas till någon speciell kommitté eller en kom- mission
            av tillkallade sakkunniga. Därest det visar sig, att staten måste
            utvidga sin verksamhet antingen genom att formligen på sitt program
            upptaga ett alldeles nytt arbetsområde eller genom att ägna en
            mera fördjupad uppmärksamhet åt en förut relativt undanskjuten
            detalj, då saknar vår förvaltningsapparat för närvarande i regel
            den smidiga an- passningsförmåga, som kunde möjliggöra, att den
            nya eller utvidgade verksamheten organiskt infogas i den redan
            bestående byggnaden. Det blir i sådana fall vanligtvis nödvändigt
            att för dylika ändamål tillskapa helt och hållet nya fristående
            verk, vilket vållar avsevärda olägenheter dels genom onödigt stegrade
            utgifter, dels och i all synnerhet därigenom
          </p>
          <pb facs="riksdagen-motions-pdf/data/1917/mot_1917__ak__130/mot_1917__ak__130-006.pdf"/>
          <p xml:id="i-Ts5HGySmtuFSahRr1hkzPi">
            16 Motioner i Andra kammaren, Nr 130.
          </p>
          <p xml:id="i-7wLQsGGjupisEdNawCnZJ6">
            att sammanhanget mellan varandra närstående förvaltningsgrenar
            brytes och överskådligheten i hög grad försvåras för den högsta
            statsledningen. Ett mycket talande exempel av sådan utveckling
            erbjuda de under senaste åren upprättade eller yttermera starkt
            utvidgade så kallade sociala ämbetsverken. Att staten för att
            motsvara de fordringar, vilka härvidlag numera ställas på densamma,
            måste foga något nytt led till förvaltnings- apparaten var självklart.
            Men nog kan det sättas ifråga, om det varit nödvändigt och lämpligt
            att för varje nyutvidgning på detta område organisera ett helt
            självständigt ämbetsverk med full uppsättning av generaldirektör,
            byråchefer, andra och första gradens tjänster, praktiskt- parlamentariska
            råd etc. etc. Den frikostighet, som härvid visats, står i ganska
            bjärt kontrast till den ytterliga sparsamhet, varmed till exempel
            arméns befälsbehov tillgodosetts inför den enormt stegrade arbetsbörda,
            som blivit en följd av värnpliktstjänstgöringens utsträckning.
            Därest man fortsätter på den nu inslagna vägen att undan för undan
            skapa nya ämbetsverk för särskilda sociala uppgifter, är egentligen
            perspektivet oändligt. Det kan mycket väl tänkas, att sådana aktuella
            och brännande spörsmål som storstädernas bostadsfråga, egnahemssträvandet,
            folk- nykterhetens befrämjande och liknande befinnas var och en
            tarva en lika omfattande förvaltningsorganisation som folkpensioneringen
            eller olycksfallsförsäkringen. Den starkaste betänkligheten härvidlag
            är, som redan framhållits, att sammanhanget och överskådligheten
            inom administrationen brytas eller försvåras. Det är och måste
            vara ett huvudvillkor för varje stats- förvaltningsapparat, stor
            eller liten, att allt nära sammanhängande också hålles tillhopa,
            så att alltid den högra handen ej bara kan veta vad den vänstra
            gör utan båda verkligen understödja varandra för de gemen- samma
            eller likartade uppgifterna. BSträvandet i denna riktning är det
            centrala i all modern organisation på det privata livets områden,
            men måste vara så ännu mera för det ojämförligt mera omfattande
            statslivet. Men dylik samverkan torde endast då varaktigt kunna
            åstadkommas, när hela apparaten själv erhållit den smidighet och
            spänstighet i organisa- tionens enskildheter, som tillåta en relativt
            lätt anpassning efter nya och oförutsedda behov. Den enda vägen
            att komma härtill synes vara den ovan antydda förändrade anordningen
            i sådan riktning, att medan för- valtningscheferna och deras fåtaliga
            stab av närmaste män bära ett fullt ansvar för sina verks ledning,
            det löpande arbetet utskiftas på därför särskilt uppfostrade lägre
            tjänstemän. Därigenom skulle en gagnelig decentralisation till
            naturliga förvaltningsområden kunna förenas med en absolut nödvändig
            centralisation av arbetet inom varje särskilt verk.
          </p>
          <pb facs="riksdagen-motions-pdf/data/1917/mot_1917__ak__130/mot_1917__ak__130-007.pdf"/>
          <p xml:id="i-4Rar1HMPDZLWR8rozretaK">
            Motioner i Andra kammaren, Nr 130. 17
          </p>
          <p xml:id="i-ScWoUR1AXXTzEMc951pJV3">
            Det är naturligtvis självfallet, att den förändring, av den svenska
            statsförvaltningen med hänsyn till personalrekrytering och delvis
            även organisation, som här diskuterats, icke kan av en enskild
            person mera än antydas. Det kräves, innan någon bestämd ståndpunkt
            tages, en. noggrann undersökning av förtjänster och brister såväl
            hos det när- varande systemet som hos det nu i allmänna drag framlagda.
            Emellertid lärer det icke vara för djärvt att antaga, att inom
            riksdagen, som särskilt under sitt nu började sammanträde får
            rikt tillfälle att diskutera förvalt- ningsfrågorna från lönesynpunkt,
            bör finnas icke blott sakkunskap utan även intresse för nu berörda
            spörsmål. Om dessa finnas värda beak- tande torde det vara lämpligast,
            att riksdagen utan att för närvarande binda sig till något mera
            bestämt uttalande, vilket ju ej utan en grund- ligare undersökning
            kan ifrågakomma, ville till Kungl, Maj:t göra fram- ställning
            om sakens vidare utredning. Med anledning av vad jag här anfört
            tillåter jag mig alltså föreslå,
          </p>
          <p xml:id="i-T2rNywCyoKGE9VhBM4LgoA">
            att riksdagen måtte i sammanhang med regle- randet av riksstaten
            för år 1918 i underdånig skrivelse till Kungl. Maj:t hemställa,
            att Kungl. Maj:t täcktes taga i övervägande, huruvida icke med
            beaktande av nu framförda synpunkter vissa ändringar med hänsyn
            såväl till personalrekryteringen som organisationen av statens
            ämbetsverk kunna finnas av behovet påkallade.
          </p>
          <p xml:id="i-9WeTvK1g5Kq3PK1wj74chB">
            Stockholm den 26 januari 1917.
          </p>
          <p xml:id="i-TrkCrrNYRBivXx2Tug2xgn">
            Carl Hallendorfr.
          </p>
          <p xml:id="i-JXEzpiG6hfP4pQSuT3fiAV">
            bihang till riksdagens protokoll 1917. 4 saml. 55 häft. (Nr 126—130.)
            8
          </p>
        </div>
      </div>
    </body>
  </text>
</TEI>
