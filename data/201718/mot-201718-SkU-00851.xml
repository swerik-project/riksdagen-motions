<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SkU-00851">
  <teiHeader>
    <fileDesc>
      <titleStmt>
        <title>Begravningsavgift</title>
        <author corresp="i-AHfQ621Fp1orxTGB2WDjUY">av Fredrik Malm (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:851 av Fredrik Malm (L)</title>
          <idno type="rdwebb">H502851</idno>
          <rs type="number">851</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H502851/text</ref>
          <ref type="dokument_url_html">http://data.riksdagen.se/dokument/H502851</ref>
          <ref type="dokumentstatus_url_xml">http://data.riksdagen.se/dokumentstatus/H502851</ref>
          <ref type="docx">http://data.riksdagen.se/fil/B9AEEB69-9404-41FA-AD24-0D6EAAFB2246</ref>
          <ref type="pdf">http://data.riksdagen.se/fil/8625C21A-DEA4-4812-A51E-3C31EF8BE1DF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Gd7Gwd1KLvxQHzmMQ6Mu2B" type="signed"/>
        <correspContext corresp="i-Gd7Gwd1KLvxQHzmMQ6Mu2B">
          <note type="signatory" corresp="i-AHfQ621Fp1orxTGB2WDjUY"/>
        </correspContext>
        <correspAction xml:id="i-9MGc9e7asaC6Jmd1Um67Tx" type="submitted">
          <date when="2017-09-29"/>
          <time when="16:30:19"/>
        </correspAction>
        <correspAction xml:id="i-M1hXDX74jtBoeRSRtyZzUS" type="reviewed">
          <date when="2017-10-02"/>
          <time when="09:32:09"/>
        </correspAction>
        <correspAction xml:id="i-XZpwhoEEWYLKiiUTm8iWNU" type="referred">
          <date when="2017-10-13"/>
        </correspAction>
        <correspAction xml:id="i-DsXY95YHKZQ9PXKyn5rgxf" type="assigned">
          <date when="2018-02-19"/>
          <time when="23:14:21"/>
        </correspAction>
        <correspContext corresp="i-DsXY95YHKZQ9PXKyn5rgxf">
          <ref type="assignedTo">Skatteutskottet</ref>
        </correspContext>
        <correspAction xml:id="i-5kabv5Y3xrtaYt7E8LeevW" type="behandlas_i"/>
        <correspContext corresp="i-5kabv5Y3xrtaYt7E8LeevW">
          <ref type="uppgift">2017/18:SkU12</ref>
          <ref type="ref_dok_id">H501SkU12</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU12</ref>
          <ref type="ref_dok_titel">Skatteförfarande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QUSxbeG8jhJJp2JB4wWKE" type="behandlas_i"/>
        <correspContext corresp="i-QUSxbeG8jhJJp2JB4wWKE">
          <ref type="uppgift">2017/18:KU29</ref>
          <ref type="ref_dok_id">H501KU29</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU29</ref>
          <ref type="ref_dok_titel">Trossamfund och begravningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XhxiZ79Up9xBvxTvn41rej" type="motHeader">
        <div xml:id="i-86R3tyd3VfhXyQfHKK9vgk" type="motTitle">
          Motion till riksdagen 2017/18:851 av Fredrik Malm (L) Begravningsavgift
        </div>
      </div>
      <div xml:id="i-Ncje9nk1Md6FmoDYTNgNMe" type="motBody">
        <div xml:id="i-LmoumDCSjuxLW3DnSTNRJu" type="motProposal" subtype="förslag">
          <head xml:id="i-PJLjoBJSHQnjj4jEscpoJL">
            Förslag till riksdagsbeslut
          </head>
          <list xml:id="i-SgestJgFbhzWxgFVk837YT">
            <item xml:id="i-2Z3awbvYtLLB6VNdE7tEQB" sortKey="Yrkande 1">
              Riksdagen ställer sig bakom det som anförs i motionen om att
              begravningsavgiften ska reformeras på så sätt att den görs till
              en del av det offentligt beslutade skatteuttaget och tillkännager
              detta för regeringen.
            </item>
          </list>
        </div>
        <div xml:id="i-PK7QZ9CGkLeHnC6qrvKg8a" type="motContent">
          <head xml:id="i-8hEXJeFxrcyrZAufTox8Dg" type="h1">
            Motivering
          </head>
          <p xml:id="i-W6WbwXxts7Fxr82jAohjtw">
            Sedan den 1 januari 2016 sker folkbokföring i Sverige inte längre
            i en församling inom Svenska kyrkan utan i en kommun.
          </p>
          <p xml:id="i-RCEbh9mhSfEwRohPb3Lkie">
            I samband med denna förändring infördes också en enhetlig begravningsavgift.
            Tanken är att avgiften ska vara lika för alla oavsett var i Sverige
            man bor och skapa större flexibilitet för Svenska kyrkans organisation.
          </p>
          <p xml:id="i-7mpJCie6SB4NqMa2fZ39fz">
            Tidigare beräknades begravningsavgiften separat för varje huvudman
            (församlingarna, pastoraten eller samfälligheterna i Svenska kyrkan)
            och den kunde variera kraftigt mellan olika huvudmän.
          </p>
          <p xml:id="i-G3xoXQeedjMEZ5YUmgncj">
            I Stockholms stad och Tranås har kommunen ansvaret för begravningsväsendet
            i stället för Svenska kyrkan. Dessa kommuner omfattas inte av
            systemet med enhetlig begravningsavgift. Stockholm har haft kommunalt
            huvudmannaskap för begravningsväsendet sedan år 1886.
          </p>
          <p xml:id="i-9FLJTurNXJ1BnpNSKLFTyh">
            Det finns en rad problem med begravningsavgiften som sådan och
            med det nya systemet med enhetlig avgift. Låt mig peka på de allra
            mest centrala:
          </p>
          <head xml:id="i-PHZYR7zAFmSfwXMKNq3t8c" type="h2">
            Begravningsavgiften är ingen avgift – det är en skatt
          </head>
          <p xml:id="i-UfFQay2Uswo4CSEZbADc9C">
            Bo Westerhult förklarar i Förvaltningsrättslig tidskrift (”Den
            besynnerliga begravningsavgiften”, 3/2016) i detalj varför begravningsavgiften
            inte är att betrakta som en avgift, utan en skatt. Nedan finns
            en sammanfattning av Westerhults genomgång av rättsläget.
          </p>
          <p xml:id="i-WrTxCAXHpMMXnkAkZfqC2g">
            Det finns kriterier för den rättsliga definitionen av begreppet
            avgift, och detta har också behandlats i utredningar (exempelvis
            Avgiftsutredningen, SOU 2007:96), yttranden och rättsfall.
          </p>
          <p xml:id="i-87i5VHBKHJ3JBMjAeiEGhJ">
            I grunden är en avgift något en person betalar för en motprestation,
            till exempel för att parkera bilen på en viss plats under en viss
            tid. Avgiften kan vara påtvingad, som till exempel inspektionsavgifter,
            och kan i vissa fall omfatta ett avgränsat kollektiv, till exempel
            jaktvårdsavgifter.
          </p>
          <p xml:id="i-3gpDTLamD9czqFQCXQWAtS">
            Förutom att avgiften är kopplad till en motprestation så ska
            motprestationens värde stå i någorlunda proportion till avgiftens
            storlek. Det behöver inte handla om exakt värde, till exempel
            kan avgifter schabloniseras i taxor.
          </p>
          <p xml:id="i-ErT5N93sdHoCYi9yeSoj7">
            Eftersom motprestationen ska stå i proportion till avgiftens
            storlek så ska inte avgifter sättas i relation till inkomst eller
            förmögenhet. Människor ska inte betala olika hög avgift för samma
            tjänst. Till exempel betalar alla lika mycket i avgift för bilbesiktning.
          </p>
          <p xml:id="i-DWWTA68yvNFJD1K4D1RKCj">
            Prestationen och motprestationen ska också stå i ett tidsmässigt
            samband till varandra, med frister för när betalning och motprestation
            ska ske.
          </p>
          <p xml:id="i-Y6SKUR4LmMjDy1QZZrtiBL">
            Begravningsavgiften i Sverige uppfyller inte på långa vägar dessa
            kriterier för att rättsligt betraktas som en avgift, snarare tvärtom.
          </p>
          <p xml:id="i-NshMakDJaH4Uh6kbDLXv2X">
            Till att börja med ges inte motprestationen till den som betalat
            avgiften, utan till dödsboet. Detta sker dessutom oavsett om den
            som avlidit har betalat någon begravningsavgift eller inte. Många
            människor betalar inte begravningsavgift, till exempel alla som
            saknar förvärvsinkomst och personer som blir nolltaxerade.
          </p>
          <p xml:id="i-MvFicWJE4Rm8h4u3at584M">
            Det finns också personer som många år betalat begravningsavgift
            men där ingen motprestation blir av. Dit hör till exempel personer
            som flyttat utomlands eller som har dött genom olyckor på havet
            där kroppen aldrig återfinns.
          </p>
          <p xml:id="i-RNyhhnEzsqcnN9XbyAdjym">
            Alla som betalar begravningsavgift betalar inte heller lika hög
            avgift. Avgiften är en andel av den beskattningsbara inkomsten
            och står därmed inte i proportion till motprestationen. Samtidigt
            skiljer sig motprestationen – begravningen – åt eftersom kostnaderna
            varierar kraftigt mellan olika församlingar. (Det är just dessa
            kostnadsskillnader som är grunden för att avgiften har gjorts
            enhetlig.) Därtill kan dödsboet välja mellan olika alternativ,
            till exempel kan en begravning i kista vara dubbelt så dyr som
            begravning i urna.
          </p>
          <p xml:id="i-DLaqtMhMoXJ9n7H6A6nU6H">
            Slutsatsen är att begravningsavgiften inte uppfyller något grundläggande
            kriterium för vad som betecknar en avgift. Den syftar inte till
            att ge en specifik tjänst till avgiftsbetalaren. I stället är
            syftet att täcka behovet av begravningar åt hela allmänheten.
            Det är alltså inte någon avgift, utan en skatt.
          </p>
          <p xml:id="i-NzLTg4XRQNrztu8GdPuTC9">
            I Sverige är det riksdagen som beslutar om statliga skatter.
            Det är fastslaget i regeringsformen.
          </p>
          <head xml:id="i-DWpnT7cVBMbv6c7HQCcEYG" type="h2">
            Ett kostnadsdrivande och icke-transparent system
          </head>
          <p xml:id="i-Tbw219mUtmY95roweMkRHb">
            Förutom att begravningsavgiften som sådan inte är någon avgift,
            så är den enhetliga begravningsavgiften problematisk. Systemet
            riskerar att både bli kostnadsdrivande och icke-transparent.
          </p>
          <p xml:id="i-LpqZekK2M8oBox4NeHFrG7">
            Svenska kyrkans församlingar, pastorat och samfälligheter rapporterar
            in sina kostnader för begravningsverksamheten till Kammarkollegiet.
            Kammarkollegiet summerar dessa kostnader och fastställer den enhetliga
            avgiftssatsen. Det råder full kostnadstäckning.
          </p>
          <p xml:id="i-4FMajURYxmTF9sUKHv3xyz">
            Därmed saknas incitament för begravningshuvudmännen att effektivisera,
            eftersom kostnaderna slås ut över alla. Ska man koncentrera begravningarna
            till ett fåtal kyrkogårdar eller behålla dem vid varje kyrka?
            Samarbeta över församlings- och kommungränser? Med det nya systemet
            spelar det ingen roll.
          </p>
          <p xml:id="i-RxqbMfSkU3neyzHwwaQeTr">
            Det saknas också kontrollverktyg. Länsstyrelserna utser begravningsombud
            som ska kontrollera att begravningsavgiften går till rätt saker.
            Men de ska inte kontrollera om utgifterna är rimliga. Också Riksrevisionen
            har pekat på stora brister hos ombudens tillsyn.
          </p>
          <p xml:id="i-MxQbyndd4PHXTcEeUD62w3">
            För det tredje saknar systemet tillräcklig ekonomisk styrning.
            Skattebetalarna var i månadsskiftet november–december 2016 mycket
            nära en skattechock. När Kammarkollegiet den 30 november 2016
            presenterade begravningsavgiften för 2017 var avgiften 29,6 öre,
            en ökning med 23 procent sedan 2012. En kontrollräkning utförd
            av Svenska kyrkans kansli visade dock redan nästa dag att Kammarkollegiet
            räknat fel. Med rätt siffror stannade avgiften på 24,6 öre. Att
            Kammarkollegiet kunde besluta om en siffra som innebar att cirka
            900 miljoner skattekronor för mycket skulle tas ut, visar att
            systemet saknar grundläggande kontrollmekanismer.
          </p>
          <p xml:id="i-psehLG4ZRbs1wBGbrKGM1">
            Begravningsavgiften borde i stället ha det kommunala utjämningssystemet
            som förebild. Den kommunala utjämningen ska kompensera för icke-påverkbara
            faktorer såsom demografi och befolkningstäthet. Men det är kommunfullmäktige
            som bestämmer skattesatsen, och som ansvarar för detta beslut
            inför sina väljare.
          </p>
          <p xml:id="i-W42YsAZ7JeapYzsLvV7ZRJ">
            I Stockholm och Tranås ansvarar kommunen för begravningsverksamheten.
            Med 7,5 öre per skattehundralapp har Stockholm landets lägsta
            begravningsavgift, samtidigt som man har begravningsplatser i
            världsklass, inte minst världsarvet Skogskyrkogården. Stockholm
            ingår inte i systemet med enhetlig begravningsavgift, utan visar
            i stället på ett annat och bättre exempel, där skattebetalarnas
            pengar förvaltas ansvarsfullt.
          </p>
          <p xml:id="i-YTxDVocGnZc2Fre68Rvkay">
            Systemet med enhetlig begravningsavgift bör utredas på nytt där
            också andra alternativ utreds.
          </p>
          <p xml:id="i-8qGjxbPnht9atSUWTpYuMB">
            Redan nu bör regeringen överväga följande:
          </p>
          <list xml:id="i-TJ1D9Rae1C4rNfFbo3GZ66" style="ol">
            <item xml:id="i-4o5gk6RKmms37e2B22dpi4">
              Det måste bli möjligt att överklaga beslut om kostnadsredovisning
              eller avgiftssats. Kammarkollegiets felräkning, där man var skrämmande
              nära att ta ut 900 miljoner kronor för mycket, visar på behovet
              av ökad rättssäkerhet.
            </item>
            <item xml:id="i-HTnNnuoy68xxdegV4NpHRC">
              En utgiftsspärr bör införas i systemet redan inför 2018. Utgiftsökningar
              större än 5 procentenheter över konsumentprisindex bör inte tillåtas
              annat än om det finns särskilda skäl, vilka måste godkännas av
              Kammarkollegiet.
            </item>
            <item xml:id="i-SWs8m9NhvhtvTAMHcK3cLn">
              De kommuner som vill bör få ta över ansvaret för begravningsväsendet.
              Stockholms exempel visar att kommunen kan sköta denna verksamhet
              med effektivitet och kvalitet.
            </item>
          </list>
          <p xml:id="i-G4YZG6RT7VSr566ScSuuam">
            Höjda avgifter och en undermålig kostnadskontroll riskerar att
            undergräva legitimiteten i systemet och leda till fler skattehöjningar
            som skattebetalarna knappast kan påverka. Det är inte ett ansvarsfullt
            sätt att handskas med medel som alla är med och betalar.
          </p>
        </div>
        <div xml:id="i-LHVDJXyeycn3DubTdj2PUR" type="signatureBlock">
          <list xml:id="i-MvyGF9f8uKMYSwVazUVWs">
            <item xml:id="i-PEmsqci8UGTHiGSQrVwAYv" type="signature">
              Fredrik Malm (L)
            </item>
          </list>
        </div>
      </div>
    </body>
  </text>
</TEI>
