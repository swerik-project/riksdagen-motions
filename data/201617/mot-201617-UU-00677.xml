<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UU-00677">
  <teiHeader>
    <fileDesc>
      <titleStmt>
        <title>Kurdistan</title>
        <author corresp="i-AHfQ621Fp1orxTGB2WDjUY">av Fredrik Malm (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:677 av Fredrik Malm (L)</title>
          <idno type="rdwebb">H402677</idno>
          <rs type="number">677</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H402677/text</ref>
          <ref type="dokument_url_html">http://data.riksdagen.se/dokument/H402677</ref>
          <ref type="dokumentstatus_url_xml">http://data.riksdagen.se/dokumentstatus/H402677</ref>
          <ref type="docx">http://data.riksdagen.se/fil/74166E52-0A62-4B9D-A5C6-E440FFDCEB54</ref>
          <ref type="pdf">http://data.riksdagen.se/fil/179D9CCE-EC90-480C-A770-C3A823893761</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-CK5Cu4qP5QyBswoEWZ5sYz" type="signed"/>
        <correspContext corresp="i-CK5Cu4qP5QyBswoEWZ5sYz">
          <note type="signatory" corresp="i-AHfQ621Fp1orxTGB2WDjUY"/>
        </correspContext>
        <correspAction xml:id="i-YHGbNmeZP3HRYBfqUogbAM" type="submitted">
          <date when="2016-09-30"/>
          <time when="16:23:01"/>
        </correspAction>
        <correspAction xml:id="i-BKFMExgTL196nnqcck6Rbd" type="reviewed">
          <date when="2016-09-30"/>
          <time when="16:28:30"/>
        </correspAction>
        <correspAction xml:id="i-V9XmuduVMHUPAhZJnAUaZ1" type="referred">
          <date when="2016-10-14"/>
        </correspAction>
        <correspAction xml:id="i-BJt13qEgkQLuK3Ws1UZwMz" type="assigned">
          <date when="2018-04-26"/>
          <time when="16:34:12"/>
        </correspAction>
        <correspContext corresp="i-BJt13qEgkQLuK3Ws1UZwMz">
          <ref type="assignedTo">Utrikesutskottet</ref>
        </correspContext>
        <correspAction xml:id="i-9kG9og8bQXkKZuuhM5UpvT" type="behandlas_i"/>
        <correspContext corresp="i-9kG9og8bQXkKZuuhM5UpvT">
          <ref type="uppgift">2017/18:UU14</ref>
          <ref type="ref_dok_id">H501UU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU14</ref>
          <ref type="ref_dok_titel">Mellanöstern och Nordafrika</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UbqwqrqWVTXexCamysNcsJ" type="motHeader">
        <div xml:id="i-52sH2KZCxrqTxgHrB91Mop" type="motTitle">
          Motion till riksdagen 2016/17:677 av Fredrik Malm (L) Kurdistan
        </div>
      </div>
      <div xml:id="i-YSD4fUrddbg7qeQRHPTggQ" type="motBody">
        <div xml:id="i-RCLEf1kva7TdveQa5hzhJG" type="motProposal" subtype="förslag">
          <head xml:id="i-FrbvMEdtPPRTq8aYrqXcCN">
            Förslag till riksdagsbeslut
          </head>
          <list xml:id="i-E4SbPRkjJ3taMUcgXTmZ6k">
            <item xml:id="i-GCKZdc3erGWrVT9Z4prGtQ" sortKey="Yrkande 1">
              Riksdagen ställer sig bakom det som anförs i motionen om Kurdistan
              och tillkännager detta för regeringen.
            </item>
          </list>
        </div>
        <div xml:id="i-GbyCecEFqpJCuhCSWEP4Ka" type="motContent">
          <head xml:id="i-HEapCrqfQo2tqBPpPgCyaY" type="h1">
            Motivering
          </head>
          <p xml:id="i-5XNx1chFWyyK2NJFkpyMbD">
            Under snart ett århundrade har den kurdiska frågan varit olöst.
            Men i den omvälvning som nu sker i Mellanöstern har kurderna kommit
            att spela en allt viktigare roll, och frågan om Kurdistans framtid
            diskuteras nu mer flitigt än tidigare.
          </p>
          <p xml:id="i-9d7dYuBLjBVr8Vngxpacpu">
            I det osmanska riket hade delar av Kurdistan en hög grad av autonomi.
            När sultanen i Konstantinopel under 1800-talet centraliserade
            makten så såddes fröna till de konflikter som sedan dess plågat
            området.
          </p>
          <p xml:id="i-VUHYhidfMcHvu6f3MSZipY">
            Efter första världskriget fick kurderna löften om självstyre,
            såväl i Woodrow Wilsons 14 punkter 1918 som i Sèvresfördraget
            1920, men inget av detta infriades. I stället delades Kurdistan
            på fyra stater varav tre tidigare tillhörde det osmanska riket,
            och kurderna blev därmed ett minoritetsfolk i Iran, Turkiet, Irak
            och Syrien.
          </p>
          <p xml:id="i-Pp3KkJLbsyDtxG87wDgS1o">
            När auktoritära nationalistiska regimer byggdes upp i dessa länder
            centraliserades makten och kurderna utsattes för omfattande förtryck
            och assimilering. Konsekvensen blev kurdiska revolter, som med
            tiden utvecklades till breda väpnade uppror och omfattande civila
            protester.
          </p>
          <p xml:id="i-Ktg3U76CgPdsmzRVcm5zJ4">
            Kurderna är idag minst 35 miljoner och de lever över ett sammanhängande
            territorium. Det är ett folk med gemensam kultur och historia,
            men också med stor mångfald. I takt med sönderfallet i Mellanöstern
            spelar kurderna en viktigare roll. I Irak har Kurdistanregionen
            federal status. Presidenten för regionen har aviserat att man
            ämnar hålla folkomröstning om självständighet. I Turkiet pågick
            fredssamtal mellan PKK-gerillan och regeringen (formellt med säkerhetstjänsten
            MIT) fram till för ett drygt år sedan. I Syrien har kurdiska militära
            styrkor idag kontroll över delar av norra Syrien. Alla dessa processer
            hotas av terrorgruppen Islamiska statens/Daish framfart i området,
            men det är tydligt att kurderna inte längre accepterar rollen
            som maktlös minoritet.
          </p>
          <p xml:id="i-LQqCQQqKBZWWE3z3WLe3qB">
            Sverige bör formulera en politik för den kurdiska frågan som
            utgår från ett regionalt perspektiv och som är realistisk i den
            nya verklighet Mellanöstern befinner sig i.
          </p>
          <head xml:id="i-7tPwJT1A4TyFVU8arSgztg" type="h1">
            Jag vill härmed peka på några centrala beståndsdelar i en sådan
            politik:
          </head>
          <head xml:id="i-2doyFm2WaR6eYbYawQBNnH" type="h2">
            Skydd av civila
          </head>
          <p xml:id="i-AgNgqd98JwzVagM7t92Z6u">
            Sönderfallet i Irak har pågått i årtionden och kriget i Syrien
            i över fem år. Gränsen mellan dessa länder finns bara på pappret.
            IS har utropat ett kalifat och de väpnade påfrestningarna mot
            Kurdistanregionen i Irak och kurdiskkontrollerade områden i norra
            Syrien är mycket stora. En USA-ledd koalition genomför flygattacker
            för att skydda de kurdiska frontlinjerna. Dessa insatser har varit
            nödvändiga. Men det kommer att krävas ett mer omfattande internationellt
            åtagande för att skydda de civila i området. Detta är särskilt
            viktigt när den förmodade offensiven mot Mosul sätter igång. Sverige
            bör i EU och FN adressera detta och verka för att det internationella
            samfundet ökar sina insatser.
          </p>
          <p xml:id="i-BNJXf6ddmVvARG39inmAWH">
            Sverige ger viss träning för irakkurdiska förband. Men vi bör
            kunna ge ett betydligt större militärt stöd för att skydda befolkningen
            från IS attacker. Enligt vår lagstiftning om export av krigsmateriel
            måste sådan export ligga i linje med vår utrikespolitik. Det bör
            därmed vara möjligt för en svensk regering att slå fast att skyddet
            av civila i Irak och Syrien är en viktig fråga för svensk utrikespolitik
            och därmed möjliggöra ett svenskt militärt stöd för att skydda
            civila.
          </p>
          <p xml:id="i-VWrZS7boTx3n9P14EjwshC">
            Frågan om att ge militärt stöd handlar om att skydda civilbefolkningen
            från att bli lemlästade om IS bryter igenom frontlinjerna. I de
            områden IS attackerar i norra Irak finns idag fyra miljonstäder
            – Duhok, Erbil, Suleymania och Kirkuk. Där finns minst 7 miljoner
            invånare, varav fler än 1,5 miljoner är flyktingar. Området är
            en samlingsplats för människor tillhörande en rad etniska och
            religiösa minoriteter. Kurdistanregionen i Irak är tillsammans
            med några kurdkontrollerade områden i Syrien de enda platser som
            ännu inte blivit etniskt och religiöst rensade i Irak och Syrien.
            Det går inte att med ord beskriva nödvändigheten i att skydda
            civilbefolkningen i dessa områden. Det går inte att hitta en tydligare
            symbol för att värna ett pluralistiskt samhälle än att dessa områden
            inte hamnar i klorna på IS.
          </p>
          <p xml:id="i-3U5AsBgqsUPqouNaCLDwZw">
            På både kort och lång sikt finns också betydande säkerhetshot
            i Irak i form av de shiitiska miliser som är nära kopplade till
            grannlandet Iran. Vi ser fler och fler tecken på spänningar mellan
            sådana miliser och kurdiska peshmergaförband.
          </p>
          <p xml:id="i-PXbCdyKETTQRMC9DGC1R8v">
            Det är fortfarande ett stort problem att humanitär nödhjälp inte
            når alla invånare i Syrien och grannländerna. FN:s humanitära
            hjälporgan lider av kronisk underfinansiering, inte bara i Mellanöstern
            utan överallt där hjälpen behövs. När UNHCR kommer med appeller
            om ekonomiskt stöd ska Sverige ställa upp. Likaså bör initiativ
            som det civila samhället i Sverige gör stärkas genom ökat bistånd
            till området.
          </p>
          <p xml:id="i-42bBZ5vrGXDGpWGqfYVvYA">
            Därtill måste Kurdistanregionen i Irak få ökat humanitärt stöd
            för att kunna hantera den mycket svåra flyktingsituation som råder
            i norra Irak. UNHCR:s kapacitet måste stärkas, inte minst i Duhok.
            Eftersom många av flyktingarna i Kurdistanregionen är internflyktingar
            i Irak är det också en fråga som involverar regeringen i Bagdad.
            Det krävs en politisk lösning där Kurdistans regionala regering
            får de budgetmedel från Iraks statsbudget som Iraks konstitution
            föreskriver.
          </p>
          <head xml:id="i-MxDhPEhGsiE1yBusXroZjm" type="h2">
            Demokrati
          </head>
          <p xml:id="i-DXVmokoY3psbwKhZDauyQX">
            Den nuvarande ledningen i Turkiet går i alltmer auktoritär riktning,
            inte minst till följd av det misslyckade kuppförsöket sommaren
            2016. Det är nödvändigt att striderna mellan militären och PKK-gerillan
            upphör. President Erdogan har bidragit till att trissa upp en
            lynchstämning mot kurder i Turkiet och genom massarresteringar
            och en krigföring som driver hundratusentals människor på flykt
            så är tyvärr förutsättningarna för en mer demokratisk framtid
            för Turkiet mycket begränsade. Men den kurdiska frågan kan endast
            lösas genom demokratiska reformer. Att föra kriget till städerna
            vilket PKK har gjort har också bidragit till en eskalering av
            våldet och bidragit till ett allt större elände för vanligt folk
            i området.
          </p>
          <p xml:id="i-W31XGKa5Bck1ksdXkLmVbw">
            Kurderna i Irak har kontrollerat provinserna Erbil, Duhok och
            Suleymania sedan början av 1990-talet. Efter Saddam Husseins fall
            har de också kontrollerat, till och från, stora delar av det så
            kallade § 140-området väster och söder om dessa provinser. KRG
            befinner sig i en process av statsbyggande. Området har aldrig
            någonsin sett fungerande demokrati, och de säkerhetsmässiga, sociala
            och ekonomiska utmaningarna är enorma. Det finns en politisk process
            med regelbundna val och fem större partier samt kvoterade platser
            för en rad minoriteter i parlamentet i Erbil. Samtidigt finns
            demokratiska problem, inte minst det faktum att de väpnade styrkorna
            är direkt underställda de två dominerande partierna KDP och PUK,
            vart och ett för sig. Den politiska processen är extremt pressad
            under de omständigheter som nu, 2016, råder; med ett Irak i krig,
            halverat oljepris och Mosul ockuperat av IS.
          </p>
          <p xml:id="i-CCEHRaLYJdakNXNw538xTM">
            Sverige och omvärlden kan bidra till en positiv utveckling i
            Kurdistanregionen genom omfattande demokratistöd. Insatser för
            kvinnors rättigheter, utbildning av politiker och förvaltningspersonal,
            projekt för kvinnligt deltagande i politiken, tolerans för olikheter
            och skydd för minoriteter är viktiga delar av ett sådant demokratistöd.
            Likaså kan omvärlden bidra med utbildningsinsatser för att få
            fungerande ekonomisk styrning, projektplanering, revision, åtgärder
            mot korruption och främjande av lokalt entreprenörskap.
          </p>
          <p xml:id="i-Ep4hpfVNnHpQV2rVqDZuLr">
            När Mellanösternregionen har gått i baklås är det nödvändigt
            att omvärlden identifierar de områden som har potential att utvecklas
            i positiv riktning och att rikta insatser dit. Samma sak gäller
            de tre områden i norra Syrien som kurdiska styrkor kontrollerar.
            Om dessa områden fortsätter att skyddas kommer det vara möjligt
            för västvärlden och Sverige att påverka deras framtida riktning
            med avseende på demokratisering, skydd av minoriteters rättigheter
            osv. Vi bör stärka våra diplomatiska kontakter med dessa kurdiska
            områden för att kunna påverka en riktning mot politisk pluralism,
            inkludering och att krigets lagar följs.
          </p>
          <p xml:id="i-8YEacaYMqqfRVfA52XkgHj">
            Samtidigt fortsätter avrättningar och annat förtryck mot den
            kurdiska befolkningen i Iran. Detta sker vid sidan av omvärldens
            strålkastarljus, och är ett stort problem för en hållbar lösning
            av den kurdiska frågan. Centraliseringen av makt i Iran och landets
            teokratiska struktur omöjliggör idag en positiv utveckling i landets
            kurdiska delar. Irans destruktiva agerande i regionen hänger samman
            med repressionen av invånarna på hemmaplan. Det internationella
            samfundet måste förmå att följa utvecklingen i Iran noggrant även
            när landet inte befinner sig i den storpolitiska hetluften. Avtalet
            om Irans nukleära program får inte heller innebära att omvärlden
            prioriterar ned krav på demokratiska reformer och mänskliga rättigheter
            i landet. Det vore att skjuta sig själv i foten, eftersom bristen
            på demokrati i sig självt är en grogrund för krig och konflikter.
            En konsekvent uppföljning av situationen för de mänskliga rättigheterna
            i Iran förenat med kompromisslös kritik vid kränkning av dessa
            rättigheter är minst lika effektivt som ekonomiska sanktioner.
          </p>
          <p xml:id="i-Fdy2HZziAkGtjGLxH6msPG">
            Sverige bör identifiera de områden i iransk lagstiftning som
            specifikt innebär förtryck mot minoritetsgrupper i landet såsom
            kurder, azeriturkar, balocher, araber m.fl. och påtala vikten
            av att lagstiftningen ändras.
          </p>
          <head xml:id="i-MKYdXD7dRyFmoEyv27Hw3i" type="h2">
            Ekonomi
          </head>
          <p xml:id="i-Xdrm91SQYeBgh18ex4wEew">
            De otillgängliga bergsområdena har genom historien skyddat kurderna
            mot erövring, men också bidragit till att Kurdistan stått utanför
            den ekonomiska utvecklingen i Mellanösterns metropoler. I Turkiet,
            Iran, Irak och Syrien har det förts en politik i syfte att de
            områden där kurderna utgör majoritet ska vara ekonomiskt eftersatta
            och därmed starkt beroende av respektive lands statsmakt. Det
            har varit ett sätt att försvåra kurdisk självständighet. De kurdiska
            områdena har idag i regel hög arbetslöshet, dåligt utbyggd infrastruktur,
            saknar större industrier, har lägre utbildningsnivå och levnadsstandard
            än genomsnittet och är starkt militariserade. De är alla konfliktområden,
            eller post-konfliktområden.
          </p>
          <p xml:id="i-H1wqwEbMPfCidTJr2utGh7">
            Det är nödvändigt att de kurddominerade områdena kan häva sig
            ur denna fattigdom, men det kommer inte att ske av sig självt.
            Det krävs insatser från respektive lands regering och myndigheter,
            men också Sverige och det internationella samfundet kan bidra.
          </p>
          <p xml:id="i-PMH5FdspQ4gFRN47jJyKdc">
            Det finns främst två källor till ekonomisk utveckling i Kurdistan
            idag; det är oljeindustrin i Kurdistanregionen i Irak och gränshandel
            mellan de olika delarna i Kurdistan. Det finns betydande vinster
            att göra om KRG förmår att fortsätta utveckla oljeproduktionen,
            liksom om den regionala handeln kan öka i omfattning. Praktiskt
            taget alla insatser som bryter ned barriärer för handel i Mellanösternregionen
            är av godo. Ett gott exempel på detta är den kraftigt ökade handeln
            mellan Turkiet och norra Irak. Det har varit till godo inte bara
            för kurderna i norra Irak utan också för kurder i Turkiet.
          </p>
          <p xml:id="i-8NY6NvK1EVasewZiuQnGX2">
            Ekonomin i Kurdistan saknar konkurrenskraft. Men i Kurdistanregionen
            i Irak finns möjligheter att fatta egna strategiska ekonomiska
            beslut, något som inte är möjligt att göra på samma sätt i de
            andra delarna av Kurdistan. Genom att identifiera sektorer i ekonomin,
            till exempel delar av jordbrukssektorn där det finns goda möjligheter
            till ökad produktivitet och effektivitet, går det att med hjälp
            av utländsk kunskap och investeringar stärka ekonomin och skapa
            livsmedel, växter, honung och andra produkter för export. Det
            går också att skapa konkurrenskraft genom att erbjuda goda villkor
            för investeringar för utländska företag, som många andra länder
            som försöker häva sig ur fattigdom har gjort. Även här går att
            identifiera sektorer där den lokala arbetskraften kan bidra och
            nya arbetstillfällen kan skapas.
          </p>
          <p xml:id="i-TTgXpGm72uYs8jQoFKbEk5">
            Med tanke på det låga oljepriset, i skrivande stund under 50
            USD per fat, så blir det ännu mer nödvändigt att utveckla andra
            sektorer i ekonomin. När sanktionerna mot Iran har lyfts och nya
            tekniker fortsätter att utvecklas så blir det sannolikt svårt
            att driva upp oljepriset för Opecländerna. Därmed måste nya oljeproducenter
            inse att det inte går att förlita sig på oljeexport. Detta blir
            extra tydligt i Kurdistanregionen med ständiga konflikter med
            Bagdad om kontrollen över Iraks oljefyndigheter och intäkter.
          </p>
          <p xml:id="i-W5QQjvkU5EFSuD2yLgPZhW">
            Alliansregeringen gav hög prioritet åt entreprenörskap och ekonomisk
            utveckling inom ramen för den svenska politiken för global utveckling.
            Det är välkommet om nuvarande regering återupptar detta fokus.
            Kurdistanregionen skulle kunna vara ett område att fokusera kring
            för att en sådan politik ska kunna få genomslag i Mellanöstern.
          </p>
          <p xml:id="i-YQmaWVaU4MgMjRaLVyNfMk">
            Finansiella institutioner, lagstiftning, krafttag mot korruption
            och mycket annat behövs i Kurdistan för att ekonomin ska kunna
            växa. Även här kan Sverige, internationella givare och organisationer
            bidra till en positiv utveckling.
          </p>
          <p xml:id="i-PDGLPpuHY5zxLB47YicoaE">
            De ekonomiska volymerna vid ökad oljeexport går inte att jämföra
            med något annat i Kurdistans ekonomiska utveckling, även när man
            tar ett lägre oljepris i beaktande. Det krävs en hållbar oljelagstiftning
            i Irak där KRG lagligt kan exportera olja och intäkterna fördelas
            enligt nu rådande fördelningsnyckel om 17 procent till KRG, eller
            på annat sätt parterna enas om.
          </p>
          <p xml:id="i-3ydzEnjTRzZKFfZ7d2vEhS">
            Samtidigt måste oljeproduktionen ske på ett miljömässigt hållbart
            sätt, och utländska företag måste ha ramar och regler att hålla
            sig inom. Sverige och andra länder kan bidra till ökad kunskap
            om hur miljöhänsyn och sociala aspekter kan spela en större roll
            när kontrakt skrivs och hur miljöpåverkan kan beräknas och prissättas
            – allt för att den ekonomiska utvecklingen i Kurdistan ska gå
            hand i hand med områdets förutsättningar och vara en källa till
            bred hållbar utveckling.
          </p>
        </div>
        <div xml:id="i-FVec2qCjRDvReTFd6dTNvZ" type="motSignatures">
          <list xml:id="i-iDH2zr2LL9XNpdU4edT5R">
            <item xml:id="i-ArV7Bkz352XDj4WBBu69Wt">
              Fredrik Malm (L)
            </item>
          </list>
        </div>
      </div>
    </body>
  </text>
</TEI>
