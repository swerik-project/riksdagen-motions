<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1898/mot_1898__ak__32/mot_1898__ak__32-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra Kammaren, N:o 32. 7
          </p>
          <p>
            N:o 32. Af herr J. Byström, om ändrad lydelse af 27 $ värnpligtslagen.
          </p>
          <p>
            Gång efter annan ha värnpligtige vid krigsrätt ådömts böter eller
            fängelse, derför att de af samvetsbetänkligheter varit förhindrade
            att låta sig öfvas i vapnens bruk. Liknande förhållanden ha inträffat
            äfven i andra länder. Vid en närmare eftertanke borde det dock
            vara klart för de fleste, att det är orätt att ådöma dessa ungdomar,
            som anse sig följa sitt sam- vetes röst, bestraffning, enär samvetsfriheten
            synes betryggad i grundlagens bud: &gt;»Konungen skall ingens samvete
            tvinga eller tvinga låta». En förändring i värnpligtslagen måste
            derför anses vara nödvändig. Och som jag hoppas, skall Riksdagen
            finna yrkandet derpå fullt berättigadt. Huru svårt ett straff
            än må blifva för dem, som af samvetsskäl ej kunna exercera, så
            kan det i allmänhet ej ändra en persons samvetsöfvertygelse. Härpå
            hafva vi de mest tydliga bevis från de förföljelser, som i religionens
            namn anstälts i flera länder, vårt eget land icke undantaget.
            Förhållandet har visat sig vara detsamma inom det område, som
            denna motion afser. Så hafva de på senare tiden mycket omtalade
            dukhoborserna i Kaukasus, hvilka på grund af samvetsskäl icke
            vilja lära sig vapnens bruk, blifvit på det gräsligaste sätt marterade.
            Detta har dock, långt ifrån att rubba dem i deras åsigter, gjort
            dem ännu mera modiga att lida och uthärda allt. Samma uthållighet
            för hvad de ansett vara rätt ha äfven de s. k. menno- niterna
            ådagalagt. Bland många andra exempel på deras omutliga trohet
            för hvad de anse vara rätt vilja vi efter den tyska tidskriften
            »Christ- liche Welt&gt; för den 13 maj 1897 anföra följande: I en
            af våra artiklar i dag talas om wmennoniten Tröner. Många af våra
            läsare torde ingenting veta om honom. Följande meddelande ur Schwäbischer
            Merkur lemnar derom upplysning.
          </p>
          <pb facs="riksdagen-motions-pdf/data/1898/mot_1898__ak__32/mot_1898__ak__32-002.pdf"/>
          <p>
            g Motioner i Andra Kammaren, N:o 32.
          </p>
          <p>
            Mera än en gång hafva tidningarne berättat om den elsassiske
            sol- daten Gottlieb Tröner, som upprepade gånger blifvit dömd
            till längre fri- hetsstraff, emedan han ståndaktigt vägrat att
            bära vapen och som derför icke kunnat utbildas till vapentjenst.
            I dessa dagar gjorde jag besök hos Tröners i Mäöhlhausen boende
            familj, som lefver i torftiga, men alltigenom regelrätta förhållanden.
            En syster är krympling i följd af ett fall, den 62-åriga modern
            sedan flera år sjuklig. Fadern är 67 år gammal; han går sedan
            många år på kryckor och är fullkomligt oförmögen till arbete.
            Under anförande af talrika bibelställen sökte han för mig leda
            i bevis, att den Jesu Kristi församling, som han tillhörde, med
            rätta förkastade militär- tjensten såsom stridande mot Guds bud;
            budet om kärleken till nästan förbjöde redan att förolämpa sina
            medmenniskor, ännu mera att såra eller till och med döda dem.
            Hans son satt nu, emedan han förblifvit trogen emot Guds ord,
            redan på tredje året i fängelse på fästning i Spandau, der han
            sysselsattes med skrädderiarbete. Två nådesansökningar hade blifvit
            in- gifna utan resultat. När hans strafftid gått till ända, skulle
            sannolikt samma historia upprepas: vägran att göra krigstjenst
            och ökadt frihets- straff. Huru det skulle sluta, vore omöjligt
            att förutse.» Artikelförfattaren, som vid besök hos Tröner fann
            honom vara en rättsinnig man, genomträngd af religiös öfvertygelse,
            säger vidare, att man vid ett sådant fall som detta, der det utan
            tvifvel icke är fråga om tred- skande, utan om verkliga samvetsskäl,
            borde finna en utväg, så att den unge mannen kunde få aftjena
            sin militärtid genom annat arbete än vapenöfning. Äfven i vårt
            eget land påträffa vi många exempel, hvilka ådaga- lägga, att
            straff icke kan förändra samvetets öfvertygelse. Ar 1873 väg-
            rade ganska många ynglingar på Gotland att ikläda sig uniform
            och bära vapen. Bland dessa må nämnas Lars Andersson från Bols,
            Hafdhem, J. Andersson, Ansarfve, O. Karlsson, A. Nordström, Petter
            Nordström och Petter Olsson från Tofta, Johan Göranson och Joh.
            Olsson från Hamre och O. Otenberg från Sundre, hvilka alla af
            samvetsbetänkligheter nekade att göra krigstjenst och som derför
            blefvo förda med fångskjuts till exer- cis- eller mönstringsplatserna.
            De stäldes upprepade gånger i majorsförhör eller för krigsrätt.
            De dömdes flera gånger till böter från 5 till 50 kro- nor, och
            då de saknade tillgångar, fingo de aftjena böterna i fängelse.
            O. Olsson från Hamre, Gotland, hvilken var sina föräldrars och
            en sjuk systers enda stöd, fick, då han år 1872 af samvetsskäl
            nekade göra krigstjenst, ett års straffarbete och 1874 ännu ett
            års straffarbete. Sålunda in alles två år.
          </p>
          <pb facs="riksdagen-motions-pdf/data/1898/mot_1898__ak__32/mot_1898__ak__32-003.pdf"/>
          <p>
            Motioner i Andra Kammaren, N:o 32. 9
          </p>
          <p>
            C. J. Lundberg från Hafdhem, Gotland, hvilken lefde i torftiga
            om- ständigheter och hade en sjuklig hustru och flera minderåriga
            barn, rycktes från sin familj och dömdes för sina samvetsbetänkligheter
            mot vapentjenst till ett års straffarbete. D. J. Danielsson från
            Lau, Gotland, dömdes på grund af samma anledning till ungefär
            samma straff som den föregående. Karl Danielsson från Lau, Gotland,
            dömdes af samma skäl till ena- handa straff som den föregående.
            Lars Petterson från Lau, Gotland, dömdes för sina samvetsbetänklig-
            heter mot exercisen första gången 1872 till ett års straffarbete
            och andra gången 1874 till ett år och fyra månaders straffarbete.
            Således samman- lagdt två år och fyra månaders straffarbete. Lars
            Johansson, likaledes från Gotland, fick sammanlagdt två års och
            fyra månaders straffarbete, då han vidblef den ståndpunkt, som
            syntes honom anvisad i den heliga skrift. Lars Jakobsson från
            Hamre, Gotland, hvilken var familjefader, döm- des 1874 till ett
            års straffarbete för sin vägran att göra krigstjenst. Detta tyckes
            dock ha blifvit mer, än den arme mannen stod ut med, ty han dog
            i fängelset. Joh. Langren från Lau, Gotland, en fattig arbetare,
            togs ifrån en hjelplös hustru och två barn och dömdes till ett
            års straffarbete. i P. Nilsson från Hamre dömdes 1874 och 1875
            till sammanlagdt två års fängelse. Alla dessa nu nämnda män voro
            kända för sedlighet och gudsfruk- tan, och det straff, de ledo,
            fingo de, emedan de icke ville förneka sin tro. Sammanlagdt fingo
            de 14 års fängelse eller straffarbete. Men det är icke endast
            på Gotland, vi finna personer, som på grund af samvetsskäl hellre
            underkasta sig det straff, som kan påläggas dem, än att ikläda
            sig uniform och göra krigstjenst. Bland sådana vill jag ytterligare
            nämna följande. Ar 1879 dömdes Sven Nilsson af krigsrätt vid kongl.
            Vendes artilleriregemente till trettio dagars mörk arrest. Jöns
            Jönsson från Kyrknäs i Vermland dömdes 1880 till sex måna- ders
            fängelse. Måns Anders Persson från Yttermalung dömdes något senare
            än den föregående till straff för af samvetsbetänkligheter föranledd
            vägran att öfva sig i vapnens bruk. Jöns Cederholm från Kyllingeröd
            vid Degerberga dömdes 1884 till två månaders fängelse, bötade
            1885—90 sammanlagdt nära 200 kr., reste 1891 till Amerika, återkom
            med förstörd helsa 1893 och hemtades då med Bih. till Riksd. Prot.
            1898. 1 Saml. 2 Afd. 2 Band. 7 Häft. 2
          </p>
          <pb facs="riksdagen-motions-pdf/data/1898/mot_1898__ak__32/mot_1898__ak__32-004.pdf"/>
          <p>
            10 Motioner i Andra Kammaren, N:o 32.
          </p>
          <p>
            kronoskjuts, som han fick betala med 23 kronor. I trettio dagar
            hölls han så på sjukhuset, hvarifrån han utskrefs som obotlig
            och oduglig till krigstjenst. Ola Svensson från Hammar vid Kristianstad
            dömdes år 1886 af krigsrätten vid kongl. Norra skånska infanteriregementet
            till två månaders fängelse. A. Hansson från Orsa dömdes af krigsrätt
            vid kongl. Dalregementet år 1888 till tre månaders fängelse. Joh.
            Fredr. Forsström från St. Tuna dömdes 1889 till två må- naders
            fängelse. Alfred Nilsson från Domnarfvet dömdes vid kongl. Dalregementet
            år 1888 till två månaders fängelse för af samvetsbetänkligheter
            föranledd vägran att göra krigstjenst. Ar 1889 vägrade Nilsson
            å nyo och dömdes då till ytterligare åtta månaders fängelse. När
            Nilsson suttit fängslad en tid, begynte hans mod dock att svigta.
            Han begärde nåd, hvilket han erhöll mot löfte om att exercera.
            Utkommen, kände han sig dock ej lycklig, utan tärdes af inre oro,
            så att han beslöt sig för att åter vägra. Nu hade han dock gifvit
            Konungen sitt ord, och detta kunde han ej utan vidare bryta. Då
            sålde han det lilla, han ägde, för att kunna göra en resa till
            Stockholm och afgifva en förklaring inför vederbörande. Han träffade
            dock icke Konungen, och när han ytterligare vägrade att göra militärtjenst,
            blef han dömd till ett år och sex månaders straffarbete. | Efter
            utståndet straff reste Nilsson till Tyskland. Der kunde han dock
            ej uppehålla sig, utan återkom för att 1894 å nyo ansättas af
            veder- börande tjenstemän. Vid fjerdingsmannens ankomst knäböjde
            han tillsammans med sin djupt förkrossade maka, och anförtroende
            sin sak åt Gud följde han med till mötesplatsen. Der undersökte
            man honom tvenne gånger, och när man ändtligen upptäckte, att
            han var något sned i ryggen, och att hans ena långfinger var något
            krokigt, så kasserades han. Karl Augustsson från Edsberg dömdes
            år 1893 till åtta dagars mörk och åtta dagars ljus arrest och,
            när detta ej hjelpte, till sex månaders fängelse. Ar 1894 nekade
            han åter att exercera. Men nu upptäckte läkaren, att han hade
            ondt i benet, och så blef han kasserad. N. Broberg från Mjällby,
            hvilken uppgifves ha varit predikant, har äfven lidit fängelsestraff
            för samvetsbetänkligheter mot fullgörande af krigstjenst. Jöns
            Månsson Risberg från Kjaäflinge fick år 1894 tre månaders fängelse
            och år 1895 ytterligare fyra månaders straffarbete. J. A. Gustafsson
            från Malmö erhöll tre månaders fängelse år 1895.
          </p>
          <pb facs="riksdagen-motions-pdf/data/1898/mot_1898__ak__32/mot_1898__ak__32-005.pdf"/>
          <p>
            Motioner i Andra Kammaren, N:o 32. 11
          </p>
          <p>
            Ar 1895 dömdes Gustaf Verner Persson af krigsrätten vid Karls-
            borgs fästning till två månaders fängelse och året derpå till
            20 kronors böter, som aftjenades i Mariestads fängelse. Frans
            August Klingberg från Mosstorp dömdes år 1896 till åtta dagars
            mörk arrest och sedan till straffarbete, såsom följande afstraffnings-
            bevis mäler: »Att Frans August Klingberg härstädes undergått honom
            af Skaraborgs regementes krigsrätt genom utslag den 25 maj 1896
            i förmågo af 84 8 straflagen för krigsmagten ådömdt tre månaders
            straffarbete, hvilket slu- tade den 9 augusti samma år, varder
            på Klingbergs begäran intygadt. Skaraborgs länsfängelse den 20
            januari 1897.
          </p>
          <p>
            N. G. Westin. Fängelsedirektör.»
          </p>
          <p>
            Per Lundin från Siljansnäs, som nekade att göra krigstjenst 1896,
            fick tre månader fängelse och dömdes ytterligare 1897 till sex
            månaders straffarbete. Karl Henning Klingberg dömdes till 10 kronors
            böter för uteblif- vande från mönstring 1892, fastän han var närvarande
            vid denna och der vid uppropet förklarade för befälet, att han
            ej kunde exercera, derför att hans samvete förbjöd honom det.
            Han aftjenade böterna på sätt följande afstraffningsbevis gifver
            vid handen. »Som Karl Henning Klingberg från Amne härad saknat
            tillgång för gäldande af de honom enligt landshöfdingeembetets
            resolution af den 18 maj 1892 ådömda böter för uteblifvande från
            inskrifningsförrättningen 10 kronor, så har bemälde Klingberg
            jemlikt Kongl. Maj:ts befallningshafvandes i länet förvaltningsbeslut
            af den 20 september 1892 i länscellfängelset härstädes i stället
            undergått fyra dagars fängelse, som slutats den 28 samma månad.
            Betygas Skaraborgs länscellfängelse den 24 december 1896.
          </p>
          <p>
            N. G. Westin. Fängelsedirektör.»
          </p>
          <p>
            Flera liknande exempel skulle kunna anföras, då personer på grund
            af sina samvetsbetänkligheter mot krigstjenst ådömts straff. År
            1897 blefvo åtskilliga sådana dömda på Gotland, hvarvid äfven
            en kapten, leda- mot af krigsrätten, hyste betänklighet mot edens
            afläggande. Men här
          </p>
          <pb facs="riksdagen-motions-pdf/data/1898/mot_1898__ak__32/mot_1898__ak__32-006.pdf"/>
          <p>
            12 Motioner i Andra Kammaren, N:o 32.
          </p>
          <p>
            kan icke vara fråga om, huru stort deras antal är, som lida,
            utan om principen; ty är det orätt att döma t. ex. ett tusen personer,
            för det de hysa samvetsbetänkligheter mot krigstjensten, så är
            det principielt lika orätt att döma en. Hvad angår de här ofvan
            meddelade uppgifterna, som i flesta fall gälla personer, tillhörande
            de s. k. helgeanerna, så torde det böra sägas, att de grunda sig
            dels på bref från personerna sjelfva, dels i ett par fall på officiella
            intyg och dels på andra trovärdiga meddelanden. Ehurw en och annan
            detalj möjligen kan vara felaktig, så äro dock uppgifterna i allmänhet
            pålitliga. Vidare bör erinras derom, att dessa personer icke i
            något som helst afseende äro farliga för samhället. De äro fredliga
            medborgare, som icke gjort sig skyldiga till laster och brott.
            De lefva ett fromt lif och vilja vara trogna undersåtar. De vörda
            Konungen och älska fäderneslandet, men de hålla före, att de kunna
            visa Konungen sin vördnad och fosterlandet sin kärlek utan att
            lära sig vapnens bruk. Det gifves ingen anledning att antaga,
            det de förakta den inspirerade uppmaningen: »Alsken brö- derna,
            frukten Gud, ären Konungen&gt;. Att nu dessa ynglingar och deras
            likar uppfattat kristendomens ur- kunds utsagor så, att de äfven
            vilja befrämja frid på jorden, borde äfven de, som hysa andra
            uppfattningar rörande betydelsen af samma urkunds ord, förstå
            och högakta, då till och med en så militärvänlig tidning som »Vårt
            Land&gt; i ett stämningsfullt ögonblick för icke länge sedan kunde
            tillåta sig uttala följande: »Genom tidsåldrarna bär den kristna
            kyrkan fortfarande fram Guds- fridens härliga evangelium, icke
            i hopplös misströstan och icke derför att det en gång blifvit
            hennes vana, utan i segervisshetens kraft. Allt efter som seklernas
            väkter skrida, växer med millioner och nya millioner den oräkneliga
            skaran af alla dem, till hvilka hon fått räcka den djupa och äkta
            fridens gåfva: frid i lifvet, frid i döden, evig frid. Och visst
            har också hennes fridsbudskap blifvit en magt inom och mellan
            folken. TI alla händelser är det säkert, att hon och hon allena
            har nyckeln till alla freds- frågors varaktiga lösning. Ty hvad
            som i denna del af menskliga krafter göres, skall i längden visa
            sig som fredsdrömmar allenast, bräckliga tanke- byggnader af välmenta
            menniskor.» Af yttranden rörande lämpligheten af de ofvan nämnda
            unge män- nens bestraffning, hvilka uttalats af såväl enskilda
            personer som af flera af våra större tidningar, vill det synas,
            som om ganska många allvarligt åstunda, att militära straffbestämmelser
            för samvetsbetänkligheter måtte afskaffas. Detta vore endast en
            rättvis gärd åt samvetsfrihetens höga och
          </p>
          <pb facs="riksdagen-motions-pdf/data/1898/mot_1898__ak__32/mot_1898__ak__32-007.pdf"/>
          <p>
            Motioner i Andra Kammaren, N:o 32. 13
          </p>
          <p>
            heliga grundsats, hvilken, om den någonstädes skulle göra sig
            gällande, borde göra det i »frihetens stamort på jorden». Så uttalar
            sig exempelvis »Göteborgs FHandels- och Sjöfartstidning» på följande
            sätt: »Det är styggt, att dessa straffbestämmelser för en handling,
            hvilken tydligen har rena samvetsbetänkligheter till sin grund,
            skola fort- farande gälla och tillämpas i vårt land. Sjelfva den
            ryska militarismen, hvilken ej är öfverdrifvet hänsynsfull eller
            vekhjertad, har måst gifva vika för mennoniternas. bestämda vägran
            att bära vapen, och ryska regeringen låter numera denna sekts
            medlemmar bland de värnpligtige gå till sjuk- vården eller civil
            sysselsättning. Det vore enkelt nog att göra på samma sätt här
            i Sverige.» I sitt nummer för den 17 april 1897 fortfar samma
            tidning, sedan den antydt, att »ingen, som läst sitt nya testamente,
            kan neka, att derur kunna hemtas sådana skäl mot bruket af vapen,
            på hvilka godt kan grun- das den uppfattning, att det är en synd:
            att bära kronans gevär», på föl- jande sätt: »Oss förefaller,
            att det vore alla skäl att motionera i denna sak, i det att nämnda
            straff utan allt tvifvel äro grundlagsvidriga.» I sin tidskrift
            »Bibelforskaren» har förre professorn O. F. Myrberg'i Upsala omnämnt
            de gotländska ynglingar, som år 1897 dömdes af krigs- rätten för
            vägran att bära vapen. Sedan han uppkastat frågan: »Huru stämmer
            detta förfarande öfverens med regeringsformens $ 16: Konungen
            skall ingens samvete tvinga eller tvinga låta», yttrar han vidare:
            »Här hafva vi tvenne medlemmar af ett religionssamfund, i hvars
            bekännelse ogillandet af krigstjenst ingår; det kan således icke
            blifva fråga om annat än ett verkligt samvetsskäl såsom grunden
            för deras handlings- sätt, och ändock — — —! Det vore i sanning
            illa, om till de bördor, som den ökade värn- pligten pålägger
            vårt folk, äfven skulle komma ett sådant ondt som att vänja det
            vid att anse och akta religion och samvete för ett intet emot
            den blinda lydnad, som hör till militärtjensten. Det är icke utan,
            att militarismen med sitt kraf på denna blinda lydnad är en verklig
            fara för vårt land i detta afseende. Ett afskräckande bevis derpå
            lemnades vid krigsrättens första sammanträde i fråga om de båda
            gotländska ynglin- garne, då en af krigsrättens ledamöter vägrade
            att aflägga domareeden, emedan det stred emot hans samvete, men,
            sedan rättens ordförande be- falt honom att gå eden, gjorde detsamma
            under uttrycklig förklaring, att det skedde, »emedan han mäste
            åtlyda förmans befallning». Har man rätt att på kommando handla
            emot samvetets bud? Ar detta den grundsats, till hvilken våra
            officerare uppfostras, så bevare oss Gud för sådana lärare och
            sådan lärdom! Och det anförda exemplet står icke ensamt. Vid den
          </p>
          <pb facs="riksdagen-motions-pdf/data/1898/mot_1898__ak__32/mot_1898__ak__32-008.pdf"/>
          <p>
            14 "Motioner i Andra Kammaren, N:o 32.
          </p>
          <p>
            tilländagångna riksdagen förklarade en högre officer med ett
            berömdt namn såsom militärisk skriftställare, att han icke skulle
            hafva uttalat sin öfver- tygelse i en riksdagsfråga, som rörde
            vårt försvarsväsende, om han hade vetat, att hans förman, krigsministern,
            varit af en annan mening. Skulle det då hafva kommit så långt,
            att det hör till den militära katekesen i vårt land, att den blinda
            lydnaden för förmän går före pligterna både mot Gud och fäderneslandet?»
            Men äfven den omständigheten, att hvarje orättvis bestämmelse
            i en lag minskar respekten hos folket för lagen, bör vara ett
            skäl för Riksdagen att vidtaga en rättvis och behöflig lagförändring
            i denna fråga. Äfven ur klokhetens synpunkt är befrielse från
            krigstjenst för dem, hvilka af sam- vetsskäl icke kunna vara med,
            i hög grad att tillstyrka. I Moses lag före- kom den visa bestämmelsen,
            att vid uppbåd till krig skulle den man, »som är rädd och hvilkens
            mod svigtar», få gå hem igen, »att icke hans bröders mod måtte
            blifva fegt såsom hans». Bristen på mod gälde således såsom ett
            skäl för befrielse från krigstjensten, emedan lagstiftaren icke
            utan skäl ansåg, att modlösheten lätt kunde smitta de öfriga.
            Men om frånvaron af mod hos en del af de stridande äfven inverkar
            på de öfriga på ett för stridens utgång ogynsamt sätt — hvad tror
            man då, att det skall inverka, att det inom hären finnes män,
            som strida under medvetande af att de handla orätt, i att de göra
            det? Månne den, som mot sin vilja drifves till striden, kränkande
            sitt samvete, månne han kan strida med mod och in- gifva andra
            mod? Redan ur synpunkten af härens krigsduglighet är der- för
            afskaffandet af straffbestämmelser för dem, som af samvetsskäl
            vägra att deltaga i vapenöfningarna, en nyttig och välbetänkt
            åtgärd. | Men, säger man, antag, att de, som af verkliga samvetsbetänklig-
            heter vägra att ikläda sig uniform och exercera, erhölle befrielse
            derifrån, så komme många att låtsa samma öfvertygelse som de andra
            om det orätta i krigstjensten endast för att såmedelst erhålla
            en lätt befrielse från militär- öfningar. Mot denna förmodan må
            följande framhållas. För det första torde man väl få hoppas, att
            de unga män, som här äro i fråga, icke i någon nämnvärd mån skola
            framträda som lögnare inför vederbörande myndigheter. Att tänka
            annorlunda, synes mig strida mot vårt ansedda folks moraliska
            medvetande. Vidare äro åtminstone de flesta af dem med- lemmar
            af kyrkan och hafva åtnjutit hennes fostran och lärt sig vigten
            af budet: »Du skall icke bära falskt vittnesbörd». Dertill kommer,
            att de uppväxt i ett land, som i allmän bildning kan mäta sig
            med hvilket annat land som helst. För det andra är det icke min
            mening, att de unge män, som på grund af samvetsskäl befrias från
            militär öfning, också skulle befrias från.
          </p>
          <pb facs="riksdagen-motions-pdf/data/1898/mot_1898__ak__32/mot_1898__ak__32-009.pdf"/>
          <p>
            Motioner i Andra Kammaren, N:o 32. 15
          </p>
          <p>
            ått uträtta annat arbete för statens räkning. De skulle åläggas
            lika be- svärligt arbete som att exercera och, om så anses rätt,
            äfven för en längre tid än den, vapenöfningarne upptaga. För dessa
            samvetsömma bör det ock kunna gifvas lämplig sysselsättning i
            kronans tjenst, t.ex vid utdikning af mossar, odlande af jord,
            vägars anläggning, jernvägsbyggnader, broarbeten, skogsskötsel,
            vissa ångbåtsfarleders upprensning och dylikt. Men de närmare
            bestämmelserna härom må lemnas åt Kongl. Maj:t. Något liknande
            är ju redan nu stadgadt rörande lapparne, om hvilka det heter
            i värnpligts- lagens 54 $: »Af Konungen bestämmes, om och i hvad
            mån samt under hvilka vilkor befrielse från de i denna lag föreskrifna
            skyldigheter må kunna tills vidare medgifvas den nomadiserande
            lappbefolkningen.» De ynglingar, som ej hysa samvetsbetänkligheter
            mot krigstjensten, skola säkerligen under sådana förhållanden
            föredraga att exercera hellre än att kommenderas ut på arbeten,
            hvilka dels äro kanske svårare och dels kunna taga längre tid
            i anspråk. För det tredje äro ynglingar i beväringsåldern i allmänhet
            så in- tresserade för upptåg och äfventyr, att de icke i allt
            för många fall skulle föredraga vanligt arbete i stället för att
            exercera. Härom säger den förut omnämnde professor Myrberg: &gt;»I
            detta fall torde man ej behöfva göra sig några stora farhågor,
            ty att landets ungdom med ungdomens naturliga lust för kroppsöfningar
            och militära skådespel på en gång skulle fattas af en sådan obenägenhet
            för till värnpligtens fullgörande hörande vapenöfnin- gar, att
            den till något afsevärdt antal skulle vilja undandraga sig desamma
            under förebärande af dessa samvetsbetänkligheter, är dock högst
            otroligt.» Då emellertid ådömda straff för samvetsbetänkligheter
            mot krigs- tjensten ej kunna anses rättvisa, och då det ej heller
            kan rimligtvis be- traktas såsom någon fara för hären att på sätt
            och enligt de vilkor, jag antydt, befria samvetsömma unge män
            från militäröfningar, så får jag vördsamt hemställa, att Riksdagen
            behagade för sin del besluta, att $ 27 i värnpligtslagen af den
            3 juni 1885 med senare gjorda ändringar måtte erhålla följande
            ändrade lydelse: 1. Värnpligtig är, sedan han blifvit inskrifven,
            skyldig att för sin utbildning tjenstgöra under fredstid i nittio
            dagar, hvilken tjenstgöring skall fullgöras vid flottan samt vid
            rytteriet under det första året, men vid härens öfriga vapenslag
            under två år med sextioåtta dagar under det första året och tjugutvå
            dagar under det derpå följande.
          </p>
          <pb facs="riksdagen-motions-pdf/data/1898/mot_1898__ak__32/mot_1898__ak__32-010.pdf"/>
          <p>
            Motioner i Andra Kammaren, N:o 32.
          </p>
          <p>
            2. Från all öfning i fredstid befrias: : a) de i &amp; 25 mom. 1
            b) omförmälde värnpligtige, b) värnpligtig, som styrker, att han
            vid ingången af det år, då han fyller tjuguett år, antingen varit
            vid sjömanshus inskrifven minst fyra år och deraf under minst
            tolf månader haft anställning i utrikes sjöfart eller ock, efter
            inskrifning å sjömanshus såsom eldare eller maskinist, under minst
            ett år varit 1 dylik befattning använd, med skyldighet likväl
            att för åtnjutandet af sådan befrielse tillhöra beväringens första
            uppbåd och flottans reserv under hela sin värnpligtstid, c) värnpligtig,
            som af samvetsskäl ej kan förmås att låta sig vapenöfvas; dock
            är sådan värnpligtig skyl- dig atti den ordning, Konungen eger
            närmare bestämma, under tid, motsvarande minst den stadgade öfningstiden,
            men ej utöfver ett hundra dagar, för kronans räkning uträtta annat
            arbete, som är för den värnpligtige lämp- ligt och ej afser krigsändamål.
          </p>
          <p>
            Om remiss till vederbörligt utskott anhålles. Stockholm den 24
            januari 1898. J. Byström. I motionens yrkande instämmer
          </p>
          <p>
            Edvard Wavrinsky.
          </p>
        </div>
      </div>
    </body>
  </text>
</TEI>
