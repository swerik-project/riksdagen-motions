<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_461/mot_200506_MJ_461-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ461 pnr: kd640
          </p>
          <p>
            Motion till riksdagen 2005/06:MJ461
          </p>
          <p>
            av Mikael Oscarsson (kd)
          </p>
          <p>
            Kamphundsraser
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad som
            i motionen anförs om att införa importstopp av hundar av kamphundsraser.
          </p>
          <p>
            Motivering
          </p>
          <p>
            I Hundansvarsutredningens betänkande Hund i rätta händer — om
            hundägarens ansvar (SOU 2003:46) står det bl.a. att det numera
            förekommer organiserade hundslagsmål i Sverige, mellan s.k. kamphundar.
            Enligt utredningen ställer ”auktoriteterna inom denna verksamhet”
            sällan eller aldrig till problem, även om företeelsen är ett allvarligt
            djurskyddsproblem. Problemen uppstår i stället när andra personer,
            ”tungt kriminellt belastade unga män”, tar efter dessa auktoriteter,
            för att ”bättra på sin image eller för att de vill ha ett vapen”.
            Störst är problemet i storstäderna och deras förorter. Egentligen
            är inte kamphundsraserna ett problem i sig, utan det är snarare
            ägarnas handlande — eller brist på handlande, med sina djur som
            leder till problem.
          </p>
          <p>
            Overksam lagstiftning
          </p>
          <p>
            Enligt 19 a 8 djurskyddsförordningen (1988:539) är det förbjudet
            att inneha eller genom avel frambringa hundar som har extremt
            stor kamplust, blir lätt retade och biter, bara med svårighet
            kan förmås avbryta ett angrepp och har en benägenhet att rikta
            sitt kampintresse mot människor eller andra hundar. I Sverige
            är alltså hundar med dessa egenskaper förbjudna. Däremot är ingen
            enskild ras förbjuden, även om Svenska Kennelklubben inte registrerar
            hundar av rasen pitbull. Enligt Hundansvarsutredningen har detta
            lagstycke emellertid aldrig kommit till någon större praktisk
            användning.
          </p>
          <pb facs="riksdagen-motions-pdf/data/200506/mot_200506_MJ_461/mot_200506_MJ_461-0002.pdf"/>
          <p>
            2005/06:MJ461
          </p>
          <p>
            I dag är det en lång och krånglig process att ta en hund från
            dess ägare, även när hunden förekommer i brottsliga sammanhang.
            En hel del ägare till aggressiva kamphundar är kriminella, vilket
            inte underlättar myndigheternas insatser mot vanvård eller brister
            i tillsynen av hunden. Aggressiva kamphundar ska ses som brottsredskap
            och kunna tas ifrån ägaren direkt och definitivt. Så formulerar
            Malmöpolisen sin nya strategi för att få bukt med de växande problemen
            med hotfulla hundar som skapar otrygghet på allmänna platser och
            ofta används i brottsliga syften. Att betrakta en hund som vapen
            vid brott och ta den i beslag, innebär att ägaren inte kan få
            tillbaka den förrän domstol tagit beslut.
          </p>
          <p>
            Lagstiftningen i andra EU-länder
          </p>
          <p>
            Flera europeiska länder har betydligt strängare bestämmelser
            kring vissa hundraser, och blandrashundar där en förbjuden hundras
            ingår, än Sverige. Bland annat gäller det importförbud, men också
            att hunden ska vara försedd med munkorg etc. I Frankrike finns
            lagstiftning som kräver att alla hundar av rasen pitbull ska steriliseras.
            Sedan år 1991 finns en lag i England mot farliga hundar, Dangerous
            Dogs Act, vars syfte var att snabbt få ett stopp på de händelser
            med svåra personskador som orsakats av s.k. kamphundar. När det
            gäller lagstiftningen i Tyskland uppger riksdagens utredningstjänst
            öljande: ”I Tyskland ligger ansvaret för åtgärder mot farliga
            hundar i första hand på delstatsnivå. De sexton delstaterna har
            således egna bestämmelser om rav på t.ex. munkorgar, koppel och
            registrering. Det federala inrikesministeriet tog dock i juli
            2000 ett initiativ till ny förbundslag som den tyska förbundsdagen
            antog den 20 april 2001. Lagen om farliga hundar, Gesetz zur Bekämpfung
            gefährlicher Hunde, innebär ett förbud mot införsel av farliga
            hundar. I den tyska lagen definieras begreppet farliga hundar
            genom ett uppräknande av olika hundraser: pitbullterrier, amerikansk
            Staffordshireterrier, Staffordshirebullterrier, bullterrier och
            dess korsningar.” I några delstater, t.ex. Hamburg, får bara de
            som har hundkörkort inneha kamphundar. Det exakta antalet kamphundar
            som finns i Sverige är inte känt eftersom de vanligen inte är
            registrerade. Men polisen bedömer att det rör sig om drygt 2 000.
            Samtidigt ökar andelen fall då hundar av kamphundsras har angripit
            människor eller andra djur. Mellan 1998 och 2000 ökade exempelvis
            polisanmälningarna i Västa Götaland från 25 till 55.
          </p>
          <p>
            Bättre att förekomma ...
          </p>
          <p>
            Att människor hotas, skadas och till och med dödas av hundraser
            som regelmässigt riktar sin aggressivitet emot människor och djur
            får aldrig accepteras. I länder som Tyskland, Storbritannien och
            USA har flera människor dött till följd av angrepp från hundar
            av s.k. kamphundsraser, men även i Sverige har allvariga tillbud
            rapporterats. Låt oss se till att det stannar
          </p>
          <pb facs="riksdagen-motions-pdf/data/200506/mot_200506_MJ_461/mot_200506_MJ_461-0003.pdf"/>
          <p>
            vid tillbud, och inte vänta tills en liten pojke eller flicka
            får sätta livet till innan vi tar krafttag emot hundar av kamphundsras!
            I likhet med Tyskland bör vi införa importstopp på kamphundar.
            Till slut får några aktuella exempel från 2004 och 2005 illustrera
            alla de tillbud som rapporterats i Sverige.
          </p>
          <p>
            April 2004, Ekeby: En 13-årig flicka blir svårt biten i benet
            av en pitbullterrier i centrala Ekeby. Maj 2004, Göteborg: En
            fyraårig pojke skadas svårt när han anfalls av en p
          </p>
          <p>
            tbullterrier.
          </p>
          <p>
            September 2004, Örebro: En anställd på en bensinmack i Örebro
            blir biten av en kamphund. December 2004, Bromölla: Två aggressiva
            rottweilers går till angrepp emot em barn och en vuxen på en skolgård
            i Gualöv. Januari 2005, Stockholm: Fyra hundar, däribland en rottweiler,
            attackerade en ryttarinna och hennes häst när hon rider på Gärdet
            i Stockholm. Februari 2005, Helsingborg: En nyinköpt ettårig rottweiler
            attackerar amiljens tioåriga dotter. Hunden hänger sig fast i
            ansiktet som får allvarliga skador. September 2005, Malmö: En
            39-årig kvinna angrips av sin pitbullterrier i halsen. Polisen
            skjuter två skott emot hunden, som ändå lyckades fly från platsen.
            Hunden avlivades senare.
          </p>
          <p>
            Stockholm den 28 september 2005
          </p>
          <p>
            Mikael Oscarsson (kd)
          </p>
          <p>
            2005/06:MJ461
          </p>
        </div>
      </div>
    </body>
  </text>
</TEI>
