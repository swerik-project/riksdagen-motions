<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__1184/mot_1970__fk__1184-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 1184—1191 = Motion i Första kammaren, nr 1184 år 1970 1
          </p>
          <p>
            Nr 1184
          </p>
          <p>
            Av herr Schött m. fl., i anledning av Kungl. Maj:ts proposition
            nr 103, om riktlinjer för en partiell omorganisation av den statliga
            länsförvaltningen.
          </p>
          <p>
            (Lika lydande med motion nr 1391 i Andra kammaren)
          </p>
          <p>
            Under 1960-talet har länsindelning, länsförvaltning och länsdemokrati
            varit föremål för utredningar och överväganden. Dessa utredningar,
            liksom landskontorsutredningen, och den omfattande lagstiftning,
            som föregick den stora kommunreformen, har successivt accentuerat
            behovet av änd- ringar i den traditionella handläggningen av ärenden
            på länsnivån. Parallellt med och stundom i anslutning till dessa
            utredningar har också överväganden om kompetensförändringar aktualiserats.
            Vi finner anledning notera att någon samlad prövning av läns-
            och region- frågorna ännu icke kommit till stånd och beklagar
            att de tre länsutred- ningarna icke blev föremål för gemensam
            remissbehandling och sakpröv- ning. Nu har departementschefen
            aviserat en utredning som synes kunna samla in dessa för län och
            regioner så väsentliga frågor till en framtida gemensam bedömning,
            vilket vi noterar med tillfredsställelse. Det minst kontroversiella
            och i tiden lättast genomförbara av utred- ningsförslagen är länsförvaltningsutredningens
            betänkande: Den statliga länsförvaltningen (SOU 1967: 21). I utredningens
            direktiv av den 28 april 1968 anges uppdraget på följande sätt:
            &gt;Utredningen skall ytterst syfta till att ge en grundval för ett
            principiellt ställningstagande rörande den statliga länsförvaltningens
            organisation.» Utredningens betänkande innehåller förslag till
            ny länsstyrelseorganisa- tion och inrättandet av en lekmannastyrelse
            i länsstyrelserna. När regeringen i proposition 1970: 103 förordar
            en förändrad länsförvalt- ning, i huvudsak enligt förslag av länsförvaltningsutredningen,
            sker detta under förutsättning att nu gällande kompetensfördelning
            mellan stat och kommun skall fortsätta att gälla. Det är viktigt
            att notera detta, vilket också markerar att omorganisationen av
            länsförvaltningen är tillfällig och seder- mera måste bli föremål
            för översyn och komplettering. Självklart är t. ex. att ett genomförande
            av landskontorsutredningens förslag med en omorga- nisation av
            skatteförvaltningen förutsätter avsevärda ändringar av kompe-
            tens och administration. Innan vi behandlar det principiellt sett
            intressantaste förslaget — om
          </p>
          <p>
            Bihang till riksdagens protokoll 1970. 3 saml. Nr 1184—21191
          </p>
          <pb facs="riksdagen-motions-pdf/data/1970/mot_1970__fk__1184/mot_1970__fk__1184-002.pdf"/>
          <p>
            2 "Motion i Första kammaren, nr 1184 år 1970
          </p>
          <p>
            lekmannainflytande i länsstyrelsen — vill vi framföra några synpunkter
            på den föreslagna omorganisationen. Vi finner propositionens markering
            av länsstyrelsens planerande och samordnande verksamhet väl motiverad
            och tillstyrker de nya formerna för kompetensfördelning mellan
            länsstyrelsen och nuvarande länsorgan, t. ex. länsarbetsnämnd;
            länsskolnämnd etc. Ändringar i dessa avseenden förefaller vara
            väl avvägda och lämpade att underlätta samplanering och samordning
            till regionens och bygdens bästa. Som ovan antytts får ändringar
            inom skatteförvaltningen ses som tillfälliga i avvaktan på en
            genomgripande omorganisation av denna med syfte att — under bevarat
            statligt huvudmannaskap — lösgöra skatteadministrationen från
            länsstyrelserna. Departementschefen meddelar i anslutning till
            sin allmänna redovisning av de administrativa förändringarna i
            länsstyrelserna att han avser: att undersöka »i vad mån krav på
            formell kompetens för tjänstemän på läns- styrelserna fortfarande
            är motiverade». Redan nu vill vi emellertid framhålla angelägenheten
            av att länsstyrel- sernas dömande och prövande uppgifter alltjämt
            förbehålles personer med tillräckligt hög kompetens. Från allmänhetens
            och den allmänna rättssäker- hetens synpunkt är detta nödvändigt.
            : I propositionen framförs — utan att frågan utretts eller remissbehandlats
            — förslag om att landshövdingarna i fortsättningen skall förordnas
            på högst sex år i sänder. Numera erhåller landshövdingarna fullmakt.
            Genom depar- tementschefens plötsligt framförda förslag skulle
            därför landshövdingarnas ställning i grund förändras. Vi avvisar
            bestämt förslaget, då det allmänt ansetts värdefullt med landshövdingarnas
            nuvarande även mot regeringen självständiga ställning. Den principiellt
            intressantaste och av massmedia och allmänhet vs uppmärksammade
            delen av länsförvaltningsutredningens förslag är defini- tivt
            den om lekmannarepresentation i länsstyrelserna. ; Länsförvaltningsutredningen
            föreslog en lekmannastyrelse om elva leda- möter med landshövdingen
            som självskriven ordförande. Den nya lekmanna- styrelsens huvudsakliga
            uppgift skulle vara planerings- och samordnings- frågor. Utredningen
            var ense .om behovet av en sådan lekmannarepresentation men "kunde
            icke enas om hur ledamöterna skulle utses. Majoriteten föror-
            dade att av de tio ledamöterna sex skulle utses av landstingen
            och fyra av Kungl. Maj:t, minoriteten önskade att alla ledamöterna
            skulle utses av landstingen. i : Utredningen diskuterade även
            andra vålkorporationer än landstingen för att skapa förutsättningar
            för ett primärkommunalt inflytande på valet av ledamöter men avvisade
            sådana förslag till förmån för landstinget. I pro-
          </p>
          <pb facs="riksdagen-motions-pdf/data/1970/mot_1970__fk__1184/mot_1970__fk__1184-003.pdf"/>
          <p>
            Motion i Första kammaren, nr 1184 år 1970 3
          </p>
          <p>
            positionen föreslås nu samma ledamotsantal — elva — som i utredningen,
            men fördelningen av ledamöterna föreslås bli fem utsedda av landstinget
            och fem utsedda av Kungl. Maj:t. I den viktigaste principfrågan,
            den om lekmannainflytande i länsstyrelsen, delar vi departementschefens
            uppfattning. Vi finner det angeläget fastslå att regionens och
            de politiska partiernas inflytande i lekmannastyrelsen bäst tillgodoses
            vid en relativt jämn fördel- ning mellan de av landstinget och
            de av Kungl. Maj:t utsedda ledamöterna. Antalet landstingsvalda
            bör dock, med hänsyn till önskvärdheten av en så allsidig partirepresentation
            som möjligt, icke vara alltför litet. Ej heller bör, för att alla
            övriga intressen skall bli tillgodosedda, antalet av Kungl. Maj:t
            utsedda bli för litet. I den mycket besvärliga avvägningen förordar
            vi den fördelning som stöddes av majoriteten i länsförvaltningsutredningen,
            alltså sex ledamöter utsedda av landstinget och fyra av Kungl.
            Maj:t. Landstinget bör, enligt vår mening, bl. a. genom landstingsmännens
            goda kontakter med kommunerna vara väl skickat att vid val av
            ledamöter till- godose även primärkommunala intressen. Att såsom
            i propositionen före- slås låta Kommunförbundets länsavdelning
            avge förslag i ärendet finner vi för vår del mindre välbetänkt.
            Med stöd av vad som ovan anförts får vi hemställa, att riksdagen
            vid behandling av proposition nr 103 måtte besluta 1. att av länsstyrelsens
            valda tio ledamöter sex skall utses av landstinget och fyra av
            Kungl. Maj:t; 2. att landshövdingetjänsterna liksom nu även i
            fram- tiden skall vara fullmaktstjänster.
          </p>
          <p>
            Stockholm den 23 april 1970
          </p>
          <p>
            Lars Schött (m) Rolf Kaijser (m) Gunvor Stenberg (m)
          </p>
        </div>
      </div>
    </body>
  </text>
</TEI>
