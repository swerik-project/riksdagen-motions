<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__354/mot_1953__ak__354-001.pdf"/>
      <div type="motHeader" xml:id="i-UYNVgXD4p72WBG6B7BV4wv">
        <div type="motTitle" xml:id="i-2z7jAPWzBMZTmGuo8qJcaf"/>
        <div type="motSubmissionInfo" xml:id="i-E13JpWPTLSYW332iaJ254F"/>
      </div>
      <div type="motBody" xml:id="i-Hp1MP9ctNd42t6S3r3WJVx">
        <div xml:id="i-8sksBgahJatxV1oJ1LhggR">
          <p xml:id="i-Hh4eLopzUsHzqzEfNoVPPq">
            8 Motioner i Andra kammaren, nr 354.
          </p>
          <p xml:id="i-LjL8gii8msQHthkKLKPurv">
            Nr 354.
          </p>
          <p xml:id="i-K4sqX1yLZzKQiwcorTrtjF">
            Av herr Staxäng, angående skattelättnader för fiskare i syfte
            att stymulera försöksfiske på avlägsna fiskevatten.
          </p>
          <p xml:id="i-SwTvogpTdiZAZms55b8dXE">
            De möjligheter till statsgaranti för försöksfiske på avlägsna
            fiskevatten, som ett bifall till motionen i detta syfte vid fjolårets
            riksdag öppnade, har mottagits med tacksamhet av våra västkustfiskare.
            Vi har de allra största skäl att följa denna deras försöksverksamhet
            med posi- tivt intresse, dela deras förhoppningar och främja deras
            vilja att taga risker. För varje år blir det nämligen alltmer
            angeläget att vidga basen för vårt havs- fiske. Nordsjön och dess
            närmaste innanhav brandskattas hårt, alla konventio- ner och beståndsskydd
            m. m. till trots, av många nationers talrika och alltmer rationaliserade
            fiskeflottor. Det ekonomiskt matnyttiga beståndet förslår inte
            att ekonomisera vårt fiske, vars kapacitet till väsentlig del
            inte kan utnyttjas 1 så hög grad, som önskvärt vore. Vi drivs
            därför oemotståndligt ut mot perife- riska, ännu outnyttjade fångstplatser.
            Den utredning angående statsgaranti för försöksfiske som nu arbetar
            torde när- mast komma att utforma statsgarantien som ett i viss
            utsträckning tänkt skydd mot förluster vid sådant fiske. De risker
            ett enskilt fiskelag ikläder sig genom att pröva sig fram på ett
            nytt fiskeområde och därmed öppna vägar till nya och bättre givande
            fångstmöjligheter för hela vårt havsfiske minskas genom stats-
            garantien, och det blir ett skydd mot alltför stora direkta förluster.
            Men detta i och för sig oundgängligen nödvändiga skydd mot för
            den enskilde fiskaren alltför kännbara ekonomiska bakslag bör,
            synes det mig, kompletteras med en åtgärd, som tillförsäkrar honom
            en rimligare andel än hittills i det even- tuella ekonomiska nettot
            av ett sådant pionjärfiske. Med nuvarande beskattnings- normer
            måste fiskarne avstå en orimligt stor andel av denna till priset
            av stora risker och umbäranden förvärvade inkomst. Det utgör förvisso
            ingen lämplig sporre för riskvilja och pionjäranda, som samhället
            och dess arbetsliv är i så hög grad beroende av för sin utveckling,
            att i detta fall enskilda fiskare med ytterst vanskliga inkomstförhållanden
            drabbas av den i detta fall så ogynnsamt verkande progressiviteten,
            exempelvis i motsats till de kolleger, som sedan skör- dar frukterna
            av de andras risktagande. Om exempelvis ett båtlag tjänar tusen
            kronor ”extra” på ett par försöksfiskeresor till ett nytt fiskevatten,
            i stället för att nöja sig med ett traditionellt mindre givande
            mellansäsongfiske eller helt enkelt ligga still någon tid, blir
            den reella ekonomiska behållningen därav per capita oproportionellt
            starkt decimerad, därför att denna inkomst lägges till inkomsten
            på den ordinarie inkomsten. I exempelvis Norge, där man också
            har känning av dessa olägenheter, överväger man allvarligt att
            revidera beskattningen så, att fiskare får skattelättnader för
            inkomster från försöksfiske. Det är näm-
          </p>
          <pb facs="riksdagen-motions-pdf/data/1953/mot_1953__ak__354/mot_1953__ak__354-002.pdf"/>
          <p xml:id="i-FQxa2mUs2WzNS17MfKcri3">
            Motioner i Andra kammaren, nr 354. I
          </p>
          <p xml:id="i-DQNDBftLbtMMESK2KA4LbJ">
            ligen även för norrmännen ett livsvillkor att uppsöka och utnyttja
            nya fiske- platser, och det har visat sig att utsikten till skattelindring
            stimulerar enskilda fiskare till djärva och nyttiga försök. Ur
            svensk samhällelig synpunkt framstår det som önskvärt och ekonomiskt
            försvarbart att statsmakterna överväger denna fråga. Tekniskt
            är den säkerligen ganska komplicerad, men denna omständighet bör
            inte utgöra något hinder för en undersökning, varigenom man ger
            det utvecklingsfrämjande privata initiativet inom fisket ytterligare
            stimulans. Det framstår också som en gärd av aktning och rättvisa,
            om samhället visar sig uppskatta ett driftigt fiskelags framåtanda
            i stället för att uteslutande beskatta frukterna av dess mödor.
            Hur frågan om skattelindring tekniskt skall lösas ävensom andra
            sidor av problemet torde klarläggas genom en utredning. Av flera
            skäl är det angeläget att denna bedrives skyndsamt, då det kan
            förväntas att det under den närmaste. tiden planeras försöksfiske
            såväl när det gäller nya fiskeplatser som nya fiske- metoder.
            Det är bl. a. högst sannolikt att utsikterna till skattelindring
            kommer att stimulera till nya svenska fiskeförsök vid exempelvis
            Grönland. Med stöd av vad ovan anförts får jag hemställa, att
            riksdagen i skrivelse till Kungl. Maj:t måtte hemställa om utredning
            angående möjligheterna att åstadkomma skatte- lättnader för fiskare
            i syfte att stimulera försöksfiske på av- lägsna fiskevatten.
          </p>
          <p xml:id="i-8wcfFWqwoieaS3SRCt6HMY">
            Stockholm den 27 januari 1953.
          </p>
          <p xml:id="i-ApW2YLBwcfxfEuuoVJSDW4">
            Ernst V. Staxäng.
          </p>
        </div>
      </div>
    </body>
  </text>
</TEI>
