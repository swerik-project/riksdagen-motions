<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-NU-00218">
  <teiHeader>
    <fileDesc>
      <titleStmt>
        <title>Upphandling av vindkraftverk</title>
        <author corresp="i-VRHymVx7EsX48sg7b5qmpS i-9x2nw6aosA3pyEJfJTc1eD">av Jan Lindholm och Ulf Holm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Upphandling av vindkraftverk</title>
          <idno type="rdwebb">GU02N218</idno>
          <rs type="number">N218</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GU02N218/text</ref>
          <ref type="dokument_url_html">http://data.riksdagen.se/dokument/GU02N218</ref>
          <ref type="dokumentstatus_url_xml">http://data.riksdagen.se/dokumentstatus/GU02N218</ref>
          <ref type="doc">http://data.riksdagen.se/fil/91D2A7A2-1725-41CC-BC1B-DBC49876856D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6rDVCrtpAdsmqZCq35NLnh" type="signed"/>
        <correspContext corresp="i-6rDVCrtpAdsmqZCq35NLnh">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-9BFweES4L1xP3NyYR53V9n" type="referral">
          <date when="2006-11-07"/>
        </correspAction>
        <correspAction xml:id="i-2i8ZiSymsudKmeJP949ZkC" type="dismissal">
          <date when="2006-11-07"/>
        </correspAction>
        <correspAction xml:id="i-5RbHLwPZWCeRbyHtseD38v" type="submission">
          <date when="2006-10-31"/>
        </correspAction>
        <correspAction xml:id="i-4yJBYpZbLbLU2r2xkhraGg" type="numbering">
          <date when="2006-10-30"/>
        </correspAction>
        <correspAction xml:id="i-BFVD8DYR8vbsobzJfb64Mu" type="transfer">
          <date when="2006-10-26"/>
        </correspAction>
        <correspAction xml:id="i-EhrNWkHn437qLSsk1gfP4L" type="assigned"/>
        <correspContext corresp="i-EhrNWkHn437qLSsk1gfP4L">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FewKrv6aLYn86nzqfDReXr" type="motBody">
        <div xml:id="i-Ud12qqhkvSwuFARSmU9gH6" type="motProposal" subtype="förslag">
          <head xml:id="i-TSTzcGz6BCv8h4Pw1LAqDq">
            Förslag till riksdagsbeslut
          </head>
          <p xml:id="i-H6AE4tt41Uvj24uw7W3YPA">
            Riksdagen tillkännager för regeringen som sin mening vad i motionen
            anförs om behovet av att initiera en samordnad upphandling av
            vindkraftverk.
          </p>
        </div>
        <div xml:id="i-ATqXiMVSMk6jkXWzuEqj7" type="motContent">
          <head xml:id="i-6BkEYob8KnPKYD7SDeAUXa" type="h1">
            Upphandling av vindkraftverk
          </head>
          <head xml:id="i-KopwktBiA23NqtVxZj3pV" type="h1">
            Bakgrund
          </head>
          <p xml:id="i-EXCvZaDV9xf8F86iNcQ3G6">
            Den historiska propositionen Vindbruk är ett stort steg framåt
            för vindkraften i Sverige, och Miljöpartiet ser självklart positivt
            på detta och har stora förväntningar. Vi hade dock självklart
            gärna sett att riksdagen valt vår högre ambitionsnivå.
          </p>
          <p xml:id="i-L32gme2W8TwdBv8733eizc">
            Riksmötet 2005/06 avslog bl.a. en motion om samordnad upphandling
            av vindkraftverk med motivet att stimulansen för vindkraft i huvudsak
            ska ske genom el-certifikatssystemet. Vi utgår från att ett sådant
            avslagsmotiv är en olyckshändelse eftersom det inte på något sätt
            berör motionen och dess yrkande. Man skulle kunna resonera tvärtom.
            När väl det offentliga systemet för stimulans har slagits fast
            blir det än självklarare att aktörerna inom området finner metoder
            för att snabbt utveckla marknaden. Samordnad upphandling är inte
            en form av stimulans utan ett sätt att använda en marknad.
          </p>
          <head xml:id="i-YCp9L1f5TS6vhPGUiSNUJL" type="h1">
            Det är bråttom
          </head>
          <p xml:id="i-RK2c8A7JMtZW4b3PifDEEB">
            Argumenten börjar kännas slitna. Experterna tvistar om huruvida
            vi redan har passerat toppen eller om vi snart gör det när det
            gäller det årliga uttaget av olja ur jordskorpan. Hur det förhåller
            sig med den saken är mest av akademiskt intresse. Vi kan alla
            ändå inse att inom en snar framtid kommer den årliga produktionsvolymen
            att långsamt eller snabbt minska.
          </p>
          <p xml:id="i-WYn9Bf2vHXbc68tWyF7Qnp">
            Utvecklingsländernas intåg på den globala oljemarknaden de senaste
            åren och då inte minst Kinas och Indiens snabbt växande medelklass
            och dess möjlighet att köpa sig privata bilar gör att konkurrensen
            om de sista oljedropparna snabbt tilltar. Kinas motorvägsnät är
            nu större än det i USA.
          </p>
          <p xml:id="i-pxPnn66DVSTYCMzkP1aJF">
            Kärnkraften bygger även den på en ändlig resurs. Kända och brytvärda
            uran­fyndigheter till dagens prisnivå motsvarar drygt 100 års
            drift av befintliga reaktorer i världen. Eftersom kärnkraften
            endast står för ca 4 % av den globala energi­produktionen kan
            den självklart inte bli mer än av marginell betydelse för ersättningen
            av olja. Även om fattigare uranfyndigheter tas i anspråk med betydligt
            större ingrepp och markförstöring som följd samt med ett betydligt
            högre råvarupris innebär det ändå enbart att tidshorisonten förskjuts
            några tiotal år. Förnybar energi är det enda hållbara alternativet.
          </p>
          <head xml:id="i-ByUhWEh3fxQpKZPAg172BD" type="h1">
            Upphandling ett sätt att utveckla en marknad
          </head>
          <p xml:id="i-KKKWzKvM3takDKvHmLttQe">
            Nya energislag är nödvändiga för att klara våra framtida behov.
            Och det är bråttom. För varje år blir det dyrare att bygga upp
            ny energiteknik eftersom det åtgår energi för att göra det. Vindkraften
            är nu så pass utvecklad att en större satsning borde göras. Riksdagens
            beslut våren 2006 om ambitioner på området är en bra grund för
            det. Ett problem är dock som med all ny teknik att priset inledningsvis
            är ganska högt samtidigt som det självfallet alltid behövs mer
            utveckling. Efterfrågan måste bli tydlig för att investerarna
            ska våga satsa.
          </p>
          <p xml:id="i-NBcR2qRVUFuYrmGykj5CD4">
            Med olika former av subventioner har teknik och produktionskapacitet
            vuxit fram. I dag finns ett antal större företag som är verksamma
            på området Det borde nu vara möjligt att ytterligare snabba på
            utvecklingen genom att kunderna samordnar sig. Näringen borde
            nu vara stark nog att klara av att svara på kundernas krav. Det
            har hittills i stor utsträckning varit producenternas marknad.
            Nu är det dags att byta fokus. Det är dags för staten att pröva
            vad som kan åstad­kommas med en samordnad upphandling.
          </p>
          <head xml:id="i-Y5xzZhKcF721GFnKVmhYj9" type="h1">
            Tidigare erfarenheter
          </head>
          <p xml:id="i-EXo4ntHN375QJyNxivUvZn">
            Nutek genomförde på sin tid ett antal lyckade samordnade upphandlingar.
            Bland annat var man väldigt framgångsrik med en upphandling av
            kyl och frys som innebar ett språng i teknikutvecklingen och stora
            besparingar för kunderna. Den samlade teknikupphandlingen av fönster
            med höga energikrav var även den av stor betydelse för fönsterindustrins
            utveckling. Det som är mest känt är nog de två upphandlingarna
            man gjorde av bilar med alternativa bränslen, den första redan
            under början av 1990-talet. Utan den samordnade upphandlingen
            kanske vi inte hade haft möjlighet att som privatperson köra bilar
            som drivs av E85 i dag.
          </p>
          <p xml:id="i-EWTCbZ8QwYprfthrmWsFCR">
            Tyvärr har vindkraftsområdet nu blivit säljarens marknad. Efterfrågan
            är större än tillgången, och väntetiderna för leverans när tillstånden
            väl är i hamn är alltför lång. Det behövs åtgärder som gör att
            nya aktörer ger sig in på banan och startar upp ny produktion.
            För att hjälpa till med detta behövs det att köparna visar upp
            sig mer och att man kan göra det trovärdigt att investeringarna
            kommer att göras under en längre tid. Krav är i det sammanhanget
            en beprövat bra metod att signalera stor vilja.
          </p>
          <head xml:id="i-YLCbFT9e6t1Ce5meUaKYmM" type="h1">
            Förslag till åtgärd
          </head>
          <p xml:id="i-NxUFkv1kZ2avKo1ZfKaqvp">
            Modellen samordnad upphandling borde användas på vindkraftsområdet.
            Kommunala energibolag, andra företag, Svenska kyrkan och inte
            minst olika små vindkraftsföreningar skulle genom ett lämpligt
            statligt verk kunna samordnas för en teknikupphandling med framåtsyftande
            kravspecifikationer för ökat energiutbyte, hållbarare material,
            nya finansieringslösningar, lägre produktionskostnader, och allt
            vad man nu kan ställa krav på.
          </p>
          <p xml:id="i-3AmPWRkdeJUyDgKJbuyrwe">
            Genom att uppträda som en långsiktig kund med ambitioner att
            under många år investera i vindkraft skapar man stabila förutsättningar
            som gör att fler vågar satsa. Ett minimum torde vara att samordna
            aktörer som är beredda att planera för minst sex års investeringar.
            Med erfarenhet från tidigare samordnade upphandlingar kan man
            anta att det borde kunna resultera i en kostnadssänkning motsvarande
            ca 20 % dels i form av lägre produktionskostnader, dels även i
            form av bättre fungerande produkter.
          </p>
          <p xml:id="i-Nrp3XAD46bLTDLERuYRJ2C">
            Modellen med intresseföreningar eller lokala bolag som äger och
            driver vindkraftverk bör stödjas inom ramen för en samordnad upphandling.
            Det är viktigt att ny teknik vinner acceptans. Och då är ekonomin
            viktig. Att många kan bli sina egna elleverantörer och faktisk
            tjäna en slant på det är inte fel. För att sådana föreningar ska
            kunna delta i en samordnad upphandling kan det vara nödvändigt
            att staten utvecklar en form av särskilda kreditsystem för vindkraft.
          </p>
        </div>
        <div xml:id="i-34fEenyiqMbLNrsgZJwtr9" type="motSignatures">
          <list xml:id="i-LvgRAEqG9fcnxHDZbUwi8q">
            <item xml:id="i-JVKohvpsT6yJpUvosuvNMz" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-9D6AVMQBfqK8DRno5yAU9q" who="i-9x2nw6aosA3pyEJfJTc1eD">
              Ulf Holm (mp)
            </item>
          </list>
        </div>
      </div>
    </body>
  </text>
</TEI>
