<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-KrU-00359">
  <teiHeader>
    <fileDesc>
      <titleStmt>
        <title>Mediapolitik i en internationaliserad värld</title>
        <author corresp="i-BHVsLDz5YDDkjyE1f5Gzz3">av Lennart Kollmats m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mediapolitik i en internationaliserad värld</title>
          <idno type="rdwebb">GR02Kr359</idno>
          <rs type="number">Kr359</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GR02Kr359/text</ref>
          <ref type="dokument_url_html">http://data.riksdagen.se/dokument/GR02Kr359</ref>
          <ref type="dokumentstatus_url_xml">http://data.riksdagen.se/dokumentstatus/GR02Kr359</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BHVsLDz5YDDkjyE1f5Gzz3</idno>
            <name>Lennart Kollmats</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-CwVjNqMneZm6zhJTP798e5</idno>
            <name>Helena Bargholtz</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-XN7bgwBGaQixfiHi5Cbu8f</idno>
            <name>Cecilia Wikström</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-UnkrZ3NAvoWXY6Krxbkudq</idno>
            <name>Tobias Krantz</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-A1WkfiAbmndDMThhAvrWEm</idno>
            <name>Hans Backman</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-BijAhigzcR1MHdRoo4YtH5</idno>
            <name>Liselott Hagberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Ewi7Lwy3h4DBNJ2zradbNt</idno>
            <name>Torkild Strandberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-LDb1GxQGG47N4mNNZ13jSZ</idno>
            <name>Martin Andreasson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-HYPXDg3UHMpdyrSgBez4mQ</idno>
            <name>Axel Darvik</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-7MKpZ19NfCt1YZ3XeZaHk3</idno>
            <name>Mauricio Rojas</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8392UUarpM2ad4qULqzp5b" type="signed"/>
        <correspContext corresp="i-8392UUarpM2ad4qULqzp5b">
          <note type="signatory" corresp="i-BHVsLDz5YDDkjyE1f5Gzz3"/>
          <note type="signatory" corresp="i-CwVjNqMneZm6zhJTP798e5"/>
          <note type="signatory" corresp="i-XN7bgwBGaQixfiHi5Cbu8f"/>
          <note type="signatory" corresp="i-UnkrZ3NAvoWXY6Krxbkudq"/>
          <note type="signatory" corresp="i-A1WkfiAbmndDMThhAvrWEm"/>
          <note type="signatory" corresp="i-BijAhigzcR1MHdRoo4YtH5"/>
          <note type="signatory" corresp="i-Ewi7Lwy3h4DBNJ2zradbNt"/>
          <note type="signatory" corresp="i-LDb1GxQGG47N4mNNZ13jSZ"/>
          <note type="signatory" corresp="i-HYPXDg3UHMpdyrSgBez4mQ"/>
          <note type="signatory" corresp="i-7MKpZ19NfCt1YZ3XeZaHk3"/>
          <note type="signatory" corresp="i-S7wLw9aynA5vbRCsqxxL3N"/>
        </correspContext>
        <correspAction type="referral" xml:id="i-BMKVQhsuASuJVZjxRQmDdN">
          <date when="2003-10-15"/>
        </correspAction>
        <correspAction type="dismissal" xml:id="i-BKjGe6L3Cn2TJPJDw6pbrU">
          <date when="2003-10-15"/>
        </correspAction>
        <correspAction type="submission" xml:id="i-MvYQ6kx89vajXzDoJy2LCx">
          <date when="2003-10-07"/>
        </correspAction>
        <correspAction type="assigned" xml:id="i-72AXjFjeb9gw2nGZLRxpu8"/>
        <correspContext corresp="i-72AXjFjeb9gw2nGZLRxpu8">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Kr_0359/mot_200304_Kr_0359-0001.pdf"/>
      <div type="motHeader" xml:id="i-4YYWaaxGJ2G3qP2WWCCX5i">
        <div type="motTitle" xml:id="i-Ufxk3rimNo7jWnxpXMjitV"/>
        <div type="motSubmissionInfo" xml:id="i-6gA7i38rsYuJMAs2tJoZUt"/>
      </div>
      <div type="motBody" xml:id="i-EiExSyCFZjX713PFKBV8q1">
        <div xml:id="i-Vx2oFocfKH9scB2brY4zwr">
          <p xml:id="i-MDpSscqonC7N26WaX3QvdG">
            2003/04 mnr: Kr359 pnr: fp137
          </p>
          <p xml:id="i-4JkKvGBD5kuMB15CNnt8ay">
            Motion till riksdagen 2003/04:Kr359
          </p>
          <p xml:id="i-HBsKd1KdmrtoLXJ58oppFw">
            av Lennart Kollmats m.fl. (fp)
          </p>
          <p xml:id="i-THKiNvXD2mkaW29cVzc91r">
            Mediepolitik i en internationaliserad värld
          </p>
          <p xml:id="i-GUAWbnp3XvYEcewszmHV2A">
            Motionen delad mellan flera utskott
          </p>
          <p xml:id="i-MDkiD56HCC8y8fii64iiCi">
            Förslag till riksdagsbeslut
          </p>
          <p xml:id="i-SWm329DhLrtaufgEshreat">
            1. Riksdagen tillkännager för regeringen som sin mening vad i
            motionen anförs om inriktningen av public service-politiken. 2.
            Riksdagen tillkännager för regeringen som sin mening vad i motionen
            anförs om att fonder skall finansiera public service-produktioner.
            3. Riksdagen tillkännager för regeringen som sin mening vad i
            motionen anförs om vikten av en fri konkurrens på TV-marknaden.'
            4. Riksdagen tillkännager för regeringen som sin mening vad i
            motionen anförs om åtgärder för bättre tillgänglighet för funktionshindrade.
            5. Riksdagen tillkännager för regeringen som sin mening vad i
            motionen anförs om att frågan om vilken digitaliseringsteknik
            som skall användas skall avgöras av marknaden.' 6. Riksdagen tillkännager
            för regeringen som sin mening vad i motionen anförs om att ett
            statligt operatörsföretag inte självständigt skall få välja ut
            vilka programföretag som skall ingå i ett sändarnät.' 7. Riksdagen
            tillkännager för regeringen som sin mening vad i motionen anförs
            om att den digitala radion inte får utsättas för samma ingrepp
            som skett med digital-TV.' 8. Riksdagen tillkännager för regeringen
            som sin mening vad i motionen anförs om renodling av Utbildningsradion.
            9. Riksdagen tillkännager för regeringen som sin mening vad i
            motionen anförs om avskaffande av filmcensuren för vuxna.
          </p>
          <p xml:id="i-UufPU546BqSNrpvGEMqEym">
            10. Riksdagen begär att regeringen låter göra en översyn av den
            samlade medielagstiftningen i syfte att uppnå teknikneutralitet
            enligt vad i motionen anförs.'
          </p>
          <p xml:id="i-GAwgi9TLfgNipgTjV9JH5o">
            "Yrkandena 3, 5-7 och 10 hänvisade till KU.
          </p>
          <pb facs="riksdagen-motions-pdf/data/200304/mot_200304_Kr_0359/mot_200304_Kr_0359-0002.pdf"/>
          <p xml:id="i-2t2BphS1BvZNsHBf4XeAP5">
            2003/04:Kr359
          </p>
          <p xml:id="i-RbemXPeTFZ7HDHM6JJ1ehY">
            Liberal mediepolitik
          </p>
          <p xml:id="i-ARpbXNrFDoojuZvbW1cS8X">
            Liberal mediapolitik bygger på fyra nyckelord — tre gamla och
            ett nytt. De tre gamla är frihet, mångfald och kvalitet. De har
            varit centrala i Folkpartiets alla kultur- och medieprogram sedan
            1970-talet. Det nya är teknikneutralitet. Det är snart ingen skillnad
            på datorn och tv:n. Vi hör radio på datorn och tar emot mejl på
            telefonen. Det blir alltmer absurt att olika tekniker har helt
            olika regler. Frihetsbegreppet är centralt. En levande demokrati
            kräver fri debatt och oberoende nyhetsförmedling. Vi måste hela
            tiden vara på vår vakt mot tendenser som snävar in den friheten.
            Tecken på ökad politisk inblandning i public service-företagen
            är något vi måste vara observanta på. Koncentration av privat
            medieägande är naturligtvis också en potentiell riskfaktor men
            hittills tycks tendenser som verkat i motsatt riktning, till exempel
            teknikutvecklingen och den ökade internationella konkurrensen,
            ha vägt upp de negativa effekterna. Mångfald är något viktigt
            i allt liberalt tänkande. Mångfald och valmöjligheter gör livet
            rikare och får oss att växa som människor. Kvalitet är ett svårdefinierat
            begrepp. Det är ofta lättare att identifiera låg kvalitet än hög.
            Men trots svårigheterna är det nödvändigt att kvalitetsdiskussionen
            hålls levande. Vi vill att samhället ska utvecklas mot
          </p>
          <p xml:id="i-NbHyYkASYsnP5xRX9HuoQ7">
            mer av humanism och då spelar kulturen och bildningen en avgörande
            roll och det får effekter också i mediepolitiken.
          </p>
          <p xml:id="i-Q1MfWJZ9324sjLqy5bDGnm">
            Svenskan ett litet språkområde
          </p>
          <p xml:id="i-FuoaaAckv7aKmbuKV16gt5">
            Det svenska språket är litet och i globaliseringens tid är program
            på engelska så billiga att de lätt tränger ut de svenskspråkiga
            programmen. I förlängningen riskerar en marginalisering av svenskan
            att skingra ett svenskt kulturarv. Därför krävs större satsningar
            av public service på ett kvalitetsutbud på svenska i både gamla
            och nya medier.
          </p>
          <p xml:id="i-Y5Tof6BSBYp9S7UcJ8qtDs">
            Radio och TV i Internetåldern
          </p>
          <p xml:id="i-NvRcogvsJJKy1Z3CpwnrX8">
            Medier som radio och tv har en mycket stor genomslagskraft. Deras
            betydelse som förmedlare av kultur- och samhällsliv, inte minst
            för unga människor, är mycket stor. Folkpartiet ser det som en
            viktig kulturpolitisk uppgift att säkra att public service präglas
            av kvalitet och bildning. Förströelse behöver vi naturligtvis,
            men om den går ut över fördjupning uppstår problem. Med tanke
            på det enorma utbudet av lättare underhållning i de kommersiella
            kanalerna anser vi att public service bör bli mer fokuserad på
            kvalitetsproduktion än vad som är fallet idag. Breda underhållningsprogram
            och viss sportbevakning kräver inte offentlig finansiering för
            att produceras och distribueras. Det behövs fler kvalificerade
            kommenterande program,
          </p>
          <pb facs="riksdagen-motions-pdf/data/200304/mot_200304_Kr_0359/mot_200304_Kr_0359-0003.pdf"/>
          <p xml:id="i-VwUSJFaUzXuwvf2zc5LKuf">
            svenska filmer och pjäser, barnprogram av hög kvalitet och två
            rikstäckande, fullbemannade nyhetsredaktioner. Vad som här sagts
            om inriktning av public service-politiken bör ges regeringen till
            känna.
          </p>
          <p xml:id="i-GDV8JnBgfTsehUAwiBtGPP">
            Public service-fonder istället för TV-avgifter
          </p>
          <p xml:id="i-VqZJZ9jfDwj1mbR57YUdPn">
            Finansiering genom TV-avgifter kommer i längden inte att kunna
            fungera som intäktskälla för public service. Ett skäl till detta
            är att systemet med TV- avgifter inte är teknikneutralt. Att betala
            för innehav av mottagare (en TV- apparat) är inte tidsenligt eftersom
            mottagare är ett mycket vidare begrepp numera. Det går t.ex. att
            se på TV genom datorn. Det är dags att söka sig till ett nytt
            system. Medan vi fortfarande lever i det gamla systemet, motsätter
            sig Folkpartiet höjningar av TV-avgifterna. Ett finansieringssystem
            som bygger på skatter eller reklamintäkter kan riskera mediernas
            oberoende ställning. I stället vill Folkpartiet bygga upp ett
            nytt finansieringssystem med hjälp av public service-fonder. Hos
            dessa ska företag ansöka om medel för att producera och distribuera
            kvalitetsprogram. Folkpartiet föreslår att fem fonder bildas för
            att stödja public service- produktion inom radio, TV och nya medier.
            Fonderna får dels ett stort eget kapital genom att staten gör
            en engångsöverföring, dels årliga tillskott. Engångsöverföringen
            föreslås komma från en försäljning av statligt ägda företag. Det
            årliga tillskottet ska komma från intäkter från nätavgifter, intäkter
            från auktionering av radiofrekvenser med mera. Att ersätta systemet
            med TV- avgifter innebär också att man slipper den största delen
            av dess kostnad för administration och kontroller, vilken för
            närvarande uppgår till 145 miljoner kr. Public service-fonderna
            ska ge stöd till programproduktion och säkra sådana distributionskanaler
            att public service-utbudet kan nå publiken. Även kommersiella
            radio- och TV-stationer, liksom webbplatser, ska kunna få stöd
            från fonderna. Resursnivån till public service ska ligga 20-25
            96 över dagens för att möjliggöra högre kvalitet. Vad som här
            sagts om inrättande av public service-fonder bör ges regeringen
            till känna. De tillgångar som SVT, SR och UR har bör komma den
            fortsatta public service-verksamheten till del. Deras arkiv kan
            exempelvis överföras till Arkivet för ljud och bild. Bolagen bör
            övertas av personalen eller säljas som publika bolag på börsen.
            I båda fallen kommer naturligtvis den befintliga personalen att
            få ett betydande inflytande över hur verksamheten drivs vidare.
            Detta bör ges regeringen till känna.
          </p>
          <p xml:id="i-LdK4JNgqr8AVZ7kSFhS6sK">
            Bättre tillgång för funktionshindrade
          </p>
          <p xml:id="i-UPwodPgfPddvUFTuJipjUE">
            Att gemensamt se på TV ingår i de flesta människors familjeliv.
            Eftersom TV spelar en så stor social roll, är det mycket viktigt
            att de audiovisuella medierna är tillgängliga för människor med
            funktionshinder. Det bör ställas särskilda krav vad gäller tillgänglighet
            på de produktioner som får public service-stöd.
          </p>
          <p xml:id="i-6yT9vgEhuiUbLJwDgchWmJ">
            2003/04:Kr359
          </p>
          <pb facs="riksdagen-motions-pdf/data/200304/mot_200304_Kr_0359/mot_200304_Kr_0359-0004.pdf"/>
          <p xml:id="i-Xn6mTTGDUEJELQpxvvGJ5a">
            2003/04:Kr359
          </p>
          <p xml:id="i-XCzpuwY5ce74Cct42RFYR1">
            Idag ger tekniken nya möjligheter på detta område. Folkpartiet
            stöder regeringens förslag att en uppläst textremsa ska kunna
            erbjudas under tillståndsperioden. Folkpartiet anser också att
            försök ska göras med syntolkning, dvs. att det som sker i TV-rutan
            beskrivs på en särskild ljudkanal. Det är dock inte bara fråga
            om att pröva nya tekniker utan att använda sig av dem som redan
            finns. Det är t.ex. mycket svårt, och ibland omöjligt, för hörselskadade
            att uppfatta tal i radio eller TV om det samtidigt förekommer
            bakgrundsljud eller bakgrundsmusik. Det innebär att Folkpartiet
            utgår från att framför allt SR, men också SVT, i möjligaste mån
            undviker att försvåra för hörselskadade att ta del av programutbudet.
            Samtliga riksdagspartier ställde sig nyligen bakom beslutet att
            uppdra åt regeringen att se över dövas och hörselskadades rätt
            till teckenspråklig information. SVT är idag den enda TV-kanal
            som sänder program på teckenspråk. Det är fråga om ett försvinnande
            litet programutbud — en timme och 25 minuter i veckan — jämfört
            med det utbud som de flesta andra språkgrupper kan tillgodogöra
            sig. SVT har därför ett särskilt stort ansvar för att döva och
            hörselskadade får ett ökat utbud av information och kultur via
            teckenspråkliga program. I regeringens proposition finns dock
            inga förslag om utveckling av det teckenspråkliga programutbudet,
            trots att regeringen anser att anpassning av programverksamheten
            till funktionshindrade skall vara särskilt prioriterad i public
            service-uppdraget. SVT måste därför ges ett tydligt uppdrag att
            utöka sitt teckenspråkliga programutbud till minst dubbla antalet
            programminuter under den kommande avtalsperioden.
          </p>
          <p xml:id="i-JLxh8HeVk3ZL5ovpjYrLXZ">
            Renodling av Utbildningsradion
          </p>
          <p xml:id="i-L2WV1YnzX9UEXLpyusu8zs">
            Folkpartiet anser att Utbildningsradions uppdrag ska renodlas
            till produktion av program med tydligt utbildningssyfte. Det finns
            ingen anledning till att ett public service-företag ska bedriva
            förlagsverksamhet. Folkpartiet föreslår därför att UR:s förlagsverksamhet
            upphör och att produktion av läromedel läggs ut på andra förlag
            efter upphandling.
          </p>
          <p xml:id="i-GyruW79grDBV35MbHwtZEU">
            Regeringens misslyckade satsning på digital- TV
          </p>
          <p xml:id="i-SDm3GuL58x7EeS9kESGtWm">
            Folkpartiet motsätter sig de omfattande statliga subventionerna
            för utbyggnaden av det digitala marknätet som nu föreligger. Folkpartiet
            anser att marknaden kan ta ett större ansvar när det gäller utbyggnaden
            av distributionsnätet. Distributionen behöver inte vara en tung
            utgiftspost ens när både ett digitalt och analogt nät ska användas
            parallellt. Public service- programmen är genom sitt innehåll
            och attraktionskraft en tillgång för alla distributörer. Det har
            gjorts tydligt i och med att Sveriges Television har gjort
          </p>
          <pb facs="riksdagen-motions-pdf/data/200304/mot_200304_Kr_0359/mot_200304_Kr_0359-0005.pdf"/>
          <p xml:id="i-QEbrSMCRRRThCWCGFNznQs">
            upp med Canal Digital om att få betalt för att distribuera SVT-program
            via satellit. Avtalet möjliggjordes genom en regeländring helt
            nyligen och visar hur medielandskapet förändrats och hur public
            service kan agera med ett modernt synsätt. Släckningen av det
            analoga nätet är ett exempel på hur spelet kring regeringens mångmiljardprojekt
            bedrivits. Ännu en gång utnyttjas politisk styrning som ett medel
            för att genomdriva ett teknikbyte som inte önskas av konsumenterna.
            Att tidpunkten flyttades fram på ett sätt som fått enstaka debattörer
            att sarkastiskt uttala att syftet bakom den nya tidpunkten var
            att inte oroa valrörelsen 2006, illustrerar turerna i denna härva.
            Utbyggnaden av det marksända digitaltevenätet kostar miljarder
            för staten. Digitalboxarna som krävs för att se på sändningarna
            kostar många miljarder för hushållen. Digital- TV-utredningen
            har beräknat att övergången kostar hushållen 58 miljarder kronor.
            är nu en slutpunkt för övergången från analoga sändningar till
            digitala är beslutad av riksdagen, måste naturligtvis även Folkpartiet
            liberalerna förhålla sig till detta beslut. Vi välkomnar den digitala
            tekniken som medför flera nya
          </p>
          <p xml:id="i-SEnRCDpevPkR6gG6X4cbpS">
            möjligheter och väsentliga kvalitetsförbättringar av ljud och
            bild. Det är sättet på vilket regeringen valt att införa den som
            är störande. De som vill gå över till digital-TV kan göra det
            redan idag, via kabel eller satellit. stället borde SVT få i uppdrag
            att nå hushållen med den teknik som de själva anser mest lämplig.
            Det skulle innebära en kombination av satellit, marknät och kabel
            i både analog och digital form. Sammantaget skulle det bli billigare
            för både hushållen, SVT och staten. Regeringen envisas med att
            digital-TV måste vara markbunden, när den i
          </p>
          <p xml:id="i-85BEb95YqZDsVYh4vvFuqp">
            vissa områden mycket billigare kan sändas via kabel eller satellit.
            Det är inte alls så att marksänd TV är det enda sättet att nå
            hela befolkningen. Satellit- eller Internetdistribuerade TV-kanaler
            har samma täckning. Det är något annat som ligger bakom regeringens
            beslut om marksänd ditigal-TV till varje pris: regeringen vill
            kontrollera TV:n genom lagstiftning och den möjligheten finns
            bara för marksänd TV. Regeringen vill kontrollera innehållet,
            till exempel hur mycket reklam som sänds och det kan den inte
            i kabel- eller satellitburen TV. Folkpartiet anser att det bör
            drivas igenom en ny, sammanhållen lagstiftning för elektroniska
            medier som tillåter större frihet.
          </p>
          <p xml:id="i-FdMfEscoZZ9AiGzVfZZE8o">
            Regeringen riskerar att sätta konkurrensen ur spel
          </p>
          <p xml:id="i-MuVZU1hZ8hvRY4Q1aKRirV">
            Regeringen skrev i propositionen ”Digitala TV-sändningar” 2002/03:72
            att det bör bli lättare att ta emot kostnadsfria TV-program och
            att övergången från analog till digital mottagning bör innebära
            att allmänheten får tillgång till flera kostnadsfria TV-kanaler.
            Regeringen verkar tänka sig att ett operatörsföretag självständigt
            ska avgöra vilka TV-tjänster som ska sändas ut, men låter en utredning
            titta närmare på den lösningen. Tills vidare ska regeringen meddela
            vilka som får tillstånd att sända i det digitala marknätet. Det
            verkar som om vissa kommersiella företag kommer att erbjudas något
            av en gräddfil. De kommer att kunna sända ut sina program till
            hela svenska
          </p>
          <p xml:id="i-HmiFPnE8CMT35TcnrrKzzB">
            2003/04:Kr359
          </p>
          <pb facs="riksdagen-motions-pdf/data/200304/mot_200304_Kr_0359/mot_200304_Kr_0359-0006.pdf"/>
          <p xml:id="i-K1UKazvkNNGCqQMqRxXtDT">
            2003/04:Kr359
          </p>
          <p xml:id="i-E33x5QNerb4Qw1HAcLjvCc">
            folket. I stället för intäkter genom att tittarna betalar avgifter,
            kommer intäkterna genom reklam — en reklam som blir mycket lukrativ
            eftersom en så stor del av befolkningen nås. Detta kommer att
            innebära att ett statligt sändningstillstånd blir en mycket stor
            konkurrensfördel jämfört med situationen för de programföretag
            som ställs utanför av regeringen. Regeringen kan självsvåldigt
            fatta beslut om vilka företag som ska gynnas och vilka som ska
            drivas mot konkursens rand. Folkpartiet liberalerna anser att
            det är utomordentligt viktigt att massmedieföretag står fria från
            beroende till regeringen och att den fria konkurrensen värnas.
            Folkpartiet är motståndare till att politiska beslut ska fattas
            om innehållet i det digitala marknätet. Därför är Folkpartiet
            är djupt oroat av regeringens digitaltevepolitik.
          </p>
          <p xml:id="i-KBANLQ24kLQ8r6i8FYFfxs">
            Den digitala radion — nästa fiasko?
          </p>
          <p xml:id="i-TupCMYV5k4s7EpqgTMg8dv">
            Radion har genomgått en liknande teknisk utveckling som televisionen.
            Digital radio kan medföra fördelar för konsumenten. Mediet är
            inte längre enbart audiellt. Text och data kan skickas med radiosignalen,
            för närvarande dock endast via nätverk. Varje signal tar mindre
            utrymme i frekvensbandet, vilket medger fler stationer på samma
            bandbredd än idag. Ljudkvaliteten ökar märkbart eftersom signalen
            är kodad för att kunna eliminera störningar. Så långt är allt
            gott och väl. Det finns dock oroväckande tecken på att samma krafter
            som agerade för en statsdirigerad utveckling av digital-TV i marknätet
            nu agerar för att få en liknande politiskt styrd process med den
            digitala radion. Detta bör med kraft avvisas. Vi har sett resultatet
            av det misslyckade försöket att tvinga fram digital-tv mot konsumenternas
            vilja. Riksdagen bör därför tillkännage för regeringen att detta
            misstag inte får upprepas med digitalradion.
          </p>
          <p xml:id="i-6cgo6HezNJ2E3G4WgtKkic">
            Det skrivna ordet
          </p>
          <p xml:id="i-XHUH5LDc5Q2PqvaxPsL77k">
            Dagstidningar utgör en utomordentligt viktig förmedlare av nyheter,
            fakta och opinion. De är en omistlig del i en fungerande demokrati.
            Men pressen är också en marknad. Denna bör fungera utan statliga
            bidrag. De särskilda skäl som fanns för att införa presstödet
            är inte längre aktuella. Medielandskapet breddas och fördjupas
            i takt med utvecklingen av nya medier. Människor på en ort kan
            välja bland ett rikt utbud av tidningar allt eftersom människors
            intressesfärer blir större, liksom de möjligheter till inhämtande
            av olika nyheter som sker genom Internet. Folkpartiet föreslår
            därför minskade anslag till presstöd, vilket redovisas i vår finanspolitiska
            motion. I samband med att presstödet tas bort, blir det naturligt
            att reklamskatten avskaffas. Regeringen hade tidigare utlovat
            att reklamskatten skulle avskaffas, men backar nu av ekonomiska
            skäl. Folkpartiet liberalerna menar att det är principiellt riktigt
            att
          </p>
          <pb facs="riksdagen-motions-pdf/data/200304/mot_200304_Kr_0359/mot_200304_Kr_0359-0007.pdf"/>
          <p xml:id="i-GFuy3c1PTFRSG8VHmaMQBs">
            koppla samman = presstödets och reklamskattens avskaffande då
            reklamskattens införande motiverades med en koppling till presstödet.
            Även pressen utvecklas och förnyas när nya tekniker introduceras.
            Samarbete och samutnyttjande av till exempel tryckeriresurser
            ökar. Även på innehållssidan uppstår nya kopplingar. Vad som i
            framtiden är en tidning kommer inte att vara lika självklart.
            En och samma redaktion har ofta flera distributionsformer. Från
            att ha varit enmedieföretag går de flesta aktörerna i medieindustrin
            mot att vara multimedieföretag. Aftonbladet är en papperstidning
            som också har en webbupplaga där det sänds medieströmmar, webbradio
            och webbteve, för att ta ett exempel. Samma artikel stöps i olika
            formar för att tryckas i papperstidningen, läggas ut på webben
            och distribueras via text-tv. Politiken har hittills präglats
            av misstänksamhet mot denna utveckling. Förbudet för tidningar
            att äga lokalradiostationer är ett exempel. Denna strävan att
            konservera medielandskapet i former som spelat ut sin roll bör
            upphöra.
          </p>
          <p xml:id="i-7u2oosysAWBcombGioGZCV">
            Kulturtidskrifternas situation
          </p>
          <p xml:id="i-M6Rfd8KTjcQ739261Y4dUF">
            Kulturtidskrifterna har dock på senare år drabbats av svårigheter.
            De befinner sig i en situation där marknaden inte fungerar tillfredställande.
            Distributionen av kulturtidskrifter till återförsäljare har genom
            en rad händelser kommit att kraftigt försämras för de minsta tidskrifterna.
            Det råder en mycket otillfredsställande situation på distributionssidan
            när återförsäljarkontakterna ligger helt i händerna på två distributörer
            som ställer en rad villkor på upplaga och andra formkrav som i
            praktiken omöjliggör en bredare distribution av smalare kulturtidskrifter.
            Många når därför aldrig en bredare läsekrets, och fångas därmed
            i ett moment 22 där de är långsiktigt beroende av ett sakta krympande
            stöd. Folkpartiet liberalerna föreslår därför att anslaget till
            stöd till kulturtidskrifter förstärks. Det utvecklas närmare i
            vår allmänna kulturmotion. Folkpartiet liberalerna vill också
            att regeringen utreder frågan om en fond för sekundär upphovsrättslig
            ersättning till kulturtidskrifter.
          </p>
          <p xml:id="i-RnnyoMP3LzwZK7arYqTvZJ">
            Avskaffa filmcensuren för vuxna
          </p>
          <p xml:id="i-HhGTdARvmi7TVMo1ACmJSJ">
            Förhandsgranskningen av vuxenfilmer ska avskaffas. Enda skälet
            till statlig granskning av film skall vara att sätta åldersgränser
            för den granskade filmens publik. Det skulle innebära att biofilm
            som inte har granskats ej heller får visas för barn och ungdom.
            Ytterligare en åldersgräns på 18 år bör införas. Genom förslaget
            minskar Statens biografbyrås uppgifter avsevärt, varför dess anslag
            kan dras ned med 3,5 miljoner kr. Detta förslag finns med i Folkpartiets
            allmänna kulturmotion. Det är viktigt att Våldsskildringsrådet
            fortsätter att vara aktivt i arbetet med skadliga vålds- och pornografiskildringar.
            Även andra insatser med
          </p>
          <p xml:id="i-Nb8FcTnSSfouWdQ7ZTWdhf">
            2003/04:Kr359
          </p>
          <pb facs="riksdagen-motions-pdf/data/200304/mot_200304_Kr_0359/mot_200304_Kr_0359-0008.pdf"/>
          <p xml:id="i-SoqFAiC4oohK3RpS61wrqB">
            2003/04:Kr359
          </p>
          <p xml:id="i-YQRu5hAbY1mXPweYDTF3fk">
            samma ändamål inom andra samhällssektorer, t.ex. i skolan och
            i ideella organisationer, ska stödjas.
          </p>
          <p xml:id="i-Wi15LpEkexp3Y7JN2Ctwvk">
            Internet — vårt nyaste och största massmedium
          </p>
          <p xml:id="i-Rfjs4AxArHK3Ptft2T66m3">
            Internet och inte minst World Wide Web har på ett decennium vuxit
            till vårt största massmedium. Utvecklingen har varit strålande
            när det gäller att öka människors möjligheter att nå nya kunskapskällor
            och kontaktvägar. Kommunikationen har nått enorma nivåer och suddar
            ut tidigare gränser mellan nationer och kulturer. Allt är inte
            positivt med utvecklingen av Internet. Nya former av brottslighet
            har skapats och gamla finner nya sätt att nå sina mål. Om detta
            skriver Folkpartiet liberalerna mer i sin rättspolitiska motion.
            Här ska dock utvecklas vad Internet har för betydelse för medielandskapets
            utveckling.
          </p>
          <p xml:id="i-DzBJ8zfNFT237n9XvuvqxB">
            Teknikkonvergens
          </p>
          <p xml:id="i-B6b1tpDvYmC9RRR7KTuC43">
            Ett nyckelord i utvecklingen är teknikkonvergens, det vill säga
            att alltfler medier utnyttjar alltmer lika teknik. Det är inte
            bara nationsgränser som suddas ut när global kommunikation blir
            vardagen, också gränserna mellan tidigare tydligt åtskilda medier
            blir allt mer uttunnade och suddiga. Det blir därför viktigt att
            ta ett helhetsgrepp på det mediala utbudet utan hänsyn till vilken
            teknik som används för att distribuera innehållet. Lagstiftning
            och politik måste bli mer teknikneutral. Genom licensfinansieringen
            tillförs de tre public service-företagen för närvarande grovt
            räknat fem miljarder kronor årligen. Lika grovt räknat kan sägas
            att övrig kultur- och mediepolitik (museer, presstöd, stöd till
            teater, film med mera) kostar lika mycket. Vi har på ett par ställen
            i denna motion beskrivit hur konvergensen mellan olika typer av
            innehåll och distributionstekniker har gjort teknikspecifik lagstiftning
            mindre och mindre relevant. Vi föreslår därför att de särskilda
            regleringar som tillkommit för att främja public service avvecklas,
            bland annat därför att de inte kommer att vara verkningsfulla
            i framtiden utan bara ha övervägande negativa effekter på en bransch
            som är samhällsekonomiskt viktig för Sverige. Den väg vi förordar
            är i stället att stödet till svensk kultur, i detta sammanhang
            främst den som är förpackad för elektronisk konsumtion, ökar.
            Det är viktigt för att skapa ett kitt i ett mångkulturellt samhälle,
            för att skapa arenor för levande demokrati och för att säkra att
            svenska språket överlever globaliseringen. Naturligtvis kan också
            andra delar av kulturpolitiken i vid mening behöva få större ekonomiska
            resurser. Med den roll som elektroniska medier nu spelar, inte
            minst för de unga, finns det ingen viktigare kulturpolitisk uppgift
            än att säkra att en del av det utbudet också präglas av kvalitet
            och bildning.
          </p>
          <pb facs="riksdagen-motions-pdf/data/200304/mot_200304_Kr_0359/mot_200304_Kr_0359-0009.pdf"/>
          <p xml:id="i-QuCghuiyvhBiyZvNXwjVHs">
            2003/04:Kr359
          </p>
          <p xml:id="i-AWRctHZ33k3GjGGRJCyM2n">
            Därför menar Folkpartiet liberalerna att det bör göras en bred
            översyn av den medielagstiftning som finns idag, innefattande
            kulturpolitiska mål och stödformer, i syfte att uppnå en större
            teknikneutralitet.
          </p>
          <p xml:id="i-N3P7f78L5Z4bgHrVyCVZzW">
            Vad som här sagts om behovet av en mer teknikneutral medielagstiftning
            bör riksdagen ge regeringen till känna.
          </p>
          <p xml:id="i-84fUYh5nR7W7fR6hxmwwtQ" type="date">
            Stockholm den 7 oktober 2003
          </p>
          <p xml:id="i-RmVRH3r3Mqno7AyyMu1xka">
            Lennart Kollmats (fp) Helena Bargholtz (fp) Cecilia Wikström
            (fp) Tobias Krantz (fp) Hans Backman (fp) Liselott Hagberg (fp)
            Torkild Strandberg (fp) Martin Andreasson (fp) Axel Darvik (fp)
            Mauricio Rojas (fp) Tina Acketoft (fp)
          </p>
        </div>
      </div>
    </body>
  </text>
</TEI>
