<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0512/mot_199900_MJ_0512-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ512 pnr: c363
          </p>
          <p>
            Motion till riksdagen 1999/2000:MJ512
          </p>
          <p>
            av Åke Sandström (c)
          </p>
          <p>
            Insamling av självdöda djur
          </p>
          <p>
            Enligt EU-direktiv får självdöda djur inte grävas ner. Föreskrifter
            om hantering av djurkadaver och annat animaliskt avfall regleras
            i SJVFS 1998:34. Materialet skall hanteras i en steriliseringsanläggning,
            där upphettning sker till en temperatur av minst 133 grader. Fram
            till 1.12.98 fanns en generell dispens från insamlingskravet i
            norra Sverige. I 37 kommuner i nordligaste och västra Sverige,
            från Värmland och norrut finns en generell dispens som inte är
            tidsbestämd. Hela kustområdet från Haparanda i norr omfattas av
            den dispens som gick ut 1.12.98. När kravet på insamling kom planerades
            en anläggning i Örnsköldsvik och därefter i Nordmaling. För en
            anläggning i Nordmaling har miljötillstånd erhållits.
          </p>
          <p>
            Tillfällig lösning
          </p>
          <p>
            För att lösa kadaverhanteringen tills det finns en anläggning,
            är avsikten att högriskavfallet transporteras till Norge till
            en anläggning 36 km söder om Trondheim. Lågriskavfallet transporteras
            till en anläggning i Finland, 37 mil söder om Haparanda.
          </p>
          <p>
            Kostnader
          </p>
          <p>
            Kostnaden för att hämta ett storboskap ligger på 1 950 kr. För
            mindre djur, 300 kg totalt, ligger kostnaden på 1 450 kr. Kostnaden
            för en enskild lant- brukare kan bli betydande: På en integrerad
            svingård kan kostnaden bli 40 öre/producerat kg. Beräkningen bygger
            på en normal dödlighet på 2 26 bland slaktsvinen och 30 946 rekrytering.
          </p>
          <p>
            Miljömässigt tveksamt
          </p>
          <p>
            Miljömässigt är hanteringen av självdöda djur idag mycket tveksam
            eftersom ett självdött djur i Pajala församling körs till Trondheim
            för destruktion, vilket innebär en transport på 120 mil, vilket
            är helt oacceptabelt. De långa transportavstånden idag och till
            en tänkt framtida anläggning medför att all obduktionsverksamheten
            av självdöda djur inte kan upp- rätthållas, om ett djur dör så
            körs det enbart till en destruktionsanläggning och någon kontakt
            med veterinär sker inte. Detta är inte heller acceptabelt.
          </p>
          <pb facs="riksdagen-motions-pdf/data/199900/mot_199900_MJ_0512/mot_199900_MJ_0512-0002.pdf"/>
          <p>
            Systemet med långa miljömässigt tveksamma transporter inger inte
            Mot. 1999/2000 förtroende hos lantbrukarna, vilket medför att
            det finns en stor risk för höga MJ512 mörkertal. Insamlingen av
            självdöda djur bygger på ett EG-direktiv, som inte kan vara relevant
            i norra Sverige och på intet sätt tar hänsyn till de långa avstånden
            och den låga djurtätheten.
          </p>
          <p>
            Framtiden
          </p>
          <p>
            Om det kommer att byggas en anläggning i Nordmaling är osäkert,
            avgörande blir kostnaden för bygget jämfört med vad det kommer
            att kosta att transportera avfallet till Norge och Finland. Är
            det så att det blir högre kostnader med att bygga en anläggning,
            torde det vara tveksamt om det kommer att byggas någon. Ett stort
            osäkerhetsmoment är vad som händer om mängden avfall minskar eller
            blir betydligt mindre än beräknat? Hur stort är mörkertalet med
            djur som aldrig kommer att tas om hand? Statistik från södra Sverige
            visar att det torde vara mycket stort. Hur kommer då den beräknade
            kostnaden att hålla och vad händer med en anläggning som får mycket
            mindre råvara än vad som beräknats?
          </p>
          <p>
            Hur lösa frågan?
          </p>
          <p>
            Det är inte rimligt att hålla på och transportera döda djur närmare
            100 mil för att de skall tas om hand i en destruktionsanläggning.
            Smittriskerna måste nästan vara lika stora — om inte större —
            om de döda djuren skall transporteras så lång väg. Miljömässigt
            är det också tveksamt. En insamling över en så stor yta och med
            så få gårdar innebär att de fordon som används måste färdas en
            mycket lång väg, vilket medför en stor energiförbrukning. Samtidigt
            innebär gårdsbesöken alltid en risk för att smitta kan spridas.
            Även med en väldigt god djurhållning kommer djur alltid att dö.
            De flesta djur dör ganska odramatiskt och nästan naturligt, det
            handlar bl.a. om dödfödda djur och liknande. I dessa fall borde
            det vara självklart att man får gräva ner dem. I vissa fall kan
            det vara mer osäkert vad dödsorsaken är, men i de flesta fall
            har då en veterinär varit kontaktad och försökt hitta orsaken
            till djurets sjukdom, varför det borde gå att genom veterinärerna
            ha en bra kontroll om det dyker upp någon smitta. Företrädare
            för lantbruket och länsveterinären i Norrbotten har också i en
            skrivelse till Jordbruksverket aktualiserat en handlingslinje
            som innebär att vi har en generell dispens för nedgrävning, men
            i varje läge då djurets dödsorsak är oklar skall en veterinär
            tillkallas endera före eller efter djurets död. Har veterinären
            varit på besök under djurets sjukdomstid så är man säkert ganska
            klar över dödsorsaken. Har djuret dött på ett sätt som det inte
            finns någon naturlig förklaring till, utan att någon veterinär
            har varit på besök, bör lantbrukaren åläggas att tillkalla veterinär
            efter djurets död för att en undersökning av dödsorsaken skall
            göras. Då kan man också ta beslut om djuret kan grävas ner eller
            om det måste destrueras på ett annat sätt.
          </p>
          <pb facs="riksdagen-motions-pdf/data/199900/mot_199900_MJ_0512/mot_199900_MJ_0512-0003.pdf"/>
          <p>
            Den låga djurtätheten, de stora avstånden, det goda djurhälsoläget
            samt de Mot. 1999/2000 höga kostnaderna gör att det finns motiv
            för Sverige att driva frågan på så MJ512 sätt att vi i norra Sverige
            får ett permanent undantag från EG-direktivet. Det handlar i hög
            grad om att Sveriges regering driver frågan mot EU och argumenterar
            för undantaget.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om behovet
            av ett permanent undantag i norra Sverige från EG-direktivet beträffande
            insamling av självdöda djur i norra Sverige.
          </p>
          <p>
            Stockholm den 28 september 1999
          </p>
          <p>
            Åke Sandström (c)
          </p>
        </div>
      </div>
    </body>
  </text>
</TEI>
