<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UU-00013">
  <teiHeader>
    <fileDesc>
      <titleStmt>
        <title>med anledning av skr. 2013/14:115 Verksamheten i Europeiska unionen under 2013</title>
        <author corresp="i-9x2nw6aosA3pyEJfJTc1eD">av Ulf Holm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2013/14:115 Verksamheten i Europeiska unionen under 2013</title>
          <idno type="rdwebb">H102U13</idno>
          <rs type="number">U13</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H102U13/text</ref>
          <ref type="dokument_url_html">http://data.riksdagen.se/dokument/H102U13</ref>
          <ref type="dokumentstatus_url_xml">http://data.riksdagen.se/dokumentstatus/H102U13</ref>
          <ref type="doc">http://data.riksdagen.se/fil/EFDAD152-D45B-40ED-97F8-B6878718B901</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-V1piU7dAy9T73Gqt6tm91j</idno>
            <name>Kew Nordqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-Y6u1YLEYSamv4e6iRwX277"/>
        <correspContext corresp="i-Y6u1YLEYSamv4e6iRwX277">
          <ref>Regeringsskrivelse 2013/14:115</ref>
        </correspContext>
        <correspAction xml:id="i-Nhb5RLMxuo3uDuDvsriDpK" type="signed"/>
        <correspContext corresp="i-Nhb5RLMxuo3uDuDvsriDpK">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-V1piU7dAy9T73Gqt6tm91j"/>
        </correspContext>
        <correspAction type="referral" xml:id="i-C29PKfSHg95SonmrGEBXVq">
          <date when="2014-04-02"/>
        </correspAction>
        <correspAction type="referral" xml:id="i-C4XxiWNQN7bgPG4Xz3d8hb">
          <date when="2014-04-02"/>
        </correspAction>
        <correspAction type="dismissal" xml:id="i-Ct9oJpBRpH6FSsvU4JKgV7">
          <date when="2014-04-01"/>
        </correspAction>
        <correspAction type="dismissal" xml:id="i-QRAKuZhgK53kGgMQk35LBr">
          <date when="2014-04-01"/>
        </correspAction>
        <correspAction type="submission" xml:id="i-P7LWZAQ3k9c8RH5DuyjF9Z">
          <date when="2014-03-26"/>
        </correspAction>
        <correspAction type="transfer" xml:id="i-9fMv6NjbZUYZmgkU5tBgqg">
          <date when="2014-03-26"/>
        </correspAction>
        <correspAction type="assigned" xml:id="i-GkCbLRMDEGcV4LwTZVmDYi"/>
        <correspContext corresp="i-GkCbLRMDEGcV4LwTZVmDYi">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-JwUE7choPtUDjZqDhNFHyR">
            Förslag till riksdagsbeslut
          </head>
          <list style="ol">
            <item xml:id="i-FZTAN5dUEndEoxc7pD7Ros">
              Riksdagen tillkännager för regeringen som sin mening vad som
              anförs i motionen om att förebygga framtida ekonomiska kriser
              .
            </item>
            <item xml:id="i-3fYpbPXET5RVEGNdQZP6e7">
              Riksdagen tillkännager för regeringen som sin mening vad som
              anförs i motionen om att begränsa spekulation på finansmarknaden,
              som riskerar att göra ekonomin instabil.
            </item>
            <item xml:id="i-V1EhYPyeQfmyoueuXnQTAG">
              Riksdagen tillkännager för regeringen som sin mening vad som
              anförs i motionen om att Sverige måste ta initiativ för att ytterligare
              bekämpa oegentligheter i EU.
            </item>
            <item xml:id="i-QX3j1Ncry1hA8s9Jdmr2T">
              Riksdagen tillkännager för regeringen som sin mening vad som
              anförs i motionen om EU:s jordbrukspolitik.
            </item>
            <item xml:id="i-X5jRUE1Q2fN7xR2qyK6Kc3">
              Riksdagen tillkännager för regeringen som sin mening vad som
              anförs i motionen om att arbeta för att på sikt nå 100 procent
              ekologisk matproduktion i EU.
            </item>
            <item xml:id="i-FDZUGEK72sPExFXi2orpSY">
              Riksdagen tillkännager för regeringen som sin mening vad som
              anförs i motionen om att införa ett klimatpolitiskt ramverk på
              EU-nivå.
            </item>
            <item xml:id="i-4dyUDM2ur6WaLSoQ1hG4Vy">
              Riksdagen tillkännager för regeringen som sin mening vad som
              anförs i motionen om att jämte klimatmålen införa ambitiösa och
              bindande krav på minskad energianvändning och utbyggnad av förnybara
              energikällor i EU.
            </item>
            <item xml:id="i-McLF3czv3UkNEgzD3hxRj">
              Riksdagen tillkännager för regeringen som sin mening vad som
              anförs i motionen om att skapa hållbara samhällen och nya jobb
              genom att använda EU:s stödfonder och kreditinstitut till att
              göra gröna investeringar i förnybar energi, modern infrastruktur
              och effektiv resursanvändning.
            </item>
            <item xml:id="i-21egZSWhRdK4aZadY8Qavt">
              Riksdagen tillkännager för regeringen som sin mening vad som
              anförs i motionen om att införa en skatt på finansiella transaktioner
              inom EU som är fri för alla medlemsstater att delta i.
            </item>
            <item xml:id="i-ABdN8D6PyBSk1KUr4MkYhg">
              Riksdagen tillkännager för regeringen som sin mening vad som
              anförs i motionen om att skapa lagliga vägar till EU för asylsökande.
            </item>
            <item xml:id="i-V2ZntnQuVY7sWmtEZmMbHi">
              Riksdagen tillkännager för regeringen som sin mening vad som
              anförs i motionen om att ge asylsökande möjlighet att söka asyl
              och asylvisum på EU:s ambassader.
            </item>
            <item xml:id="i-QAqzonfr1KZyJckfF87zG8">
              Riksdagen tillkännager för regeringen som sin mening vad som
              anförs i motionen om att reformera Dublinförordningen så att en
              asylansökan prövas i det EU-land där den asylsökande söker asyl
              i stället för, som i dag, i det land personen först anlänt till.
            </item>
            <item xml:id="i-9ZeCH4nfqeKHJT2UWpQQL">
              Riksdagen tillkännager för regeringen som sin mening vad som
              anförs i motionen om att stärka arbetet för mänskliga rättigheter
              inom EU.
            </item>
            <item xml:id="i-FYmJaC8DMwRw5KqZr6q6Lo">
              Riksdagen tillkännager för regeringen som sin mening vad som
              anförs i motionen om att erkänna regnbågsfamiljer i EU och använda
              inkluderande definitioner av familj i relevant EU-lagstiftning.
            </item>
            <item xml:id="i-TqtAg6rNcSu2wfuGyNjM2U">
              Riksdagen tillkännager för regeringen som sin mening vad som
              anförs i motionen om att arbeta för ett lagstadgat skydd mot våld
              och hets mot hbtq-personer i hela unionen.
            </item>
            <item xml:id="i-PuTja9AX2QFnnX8GQwcXpu">
              Riksdagen tillkännager för regeringen som sin mening vad som
              anförs i motionen om att EU-parlamentet ska ha ett säte.
            </item>
            <item xml:id="i-MyXEdieFtWHqtwthk5VwsV">
              Riksdagen tillkännager för regeringen som sin mening vad som
              anförs i motionen om att verka för ökad öppenhet och insyn inom
              EU.
            </item>
            <item xml:id="i-No3WnbLsCf3RMSFbt4Sfdt">
              Riksdagen tillkännager för regeringen som sin mening vad som
              anförs i motionen om bristen på handlingar på svenska till EU-nämnden.
            </item>
          </list>
        </div>
        <div type="motContent">
          <head type="h1" xml:id="i-XejBCWZbSTaGK2V8fDUkSV">
            Inledning
          </head>
          <p xml:id="i-6kERPq25gdiEUtWsAgYXHd">
            Regeringen har sedvanligt inkommit med sin skrivelse till riksdagen
            om verksamheten i EU under föregående år. I skrivelsen listas
            stora och små frågor på alla de områden som EU omfattar – från
            EU:s övergripande beslut om nästa fleråriga budgetram 2014–2020
            till hur tolkningen ska fungera i EU:s institutioner.
          </p>
          <p xml:id="i-ACeWMDRJ8snxwwtzWMdBbZ">
            Inför EU:s ministerrådsmöten sammanträder regeringen med riksdagens
            EU-nämnd för att informera och samråda om de olika ärenden som
            står på ministerrådets dagordning. Miljöpartiet de gröna har fortlöpande
            under året lämnat synpunkter på de förslag som varit uppe till
            diskussion, samt på regeringens agerande kring dessa, och i flera
            fall har vi också i EU-nämnden anmält en avvikande mening gentemot
            regeringens agerande.
          </p>
          <p xml:id="i-RDL1WjySE3yy6oYhtyn4SS">
            I denna motion kommer vi därför i princip inte att återkomma
            med våra eventuella invändningar mot regeringens agerande i avslutade
            frågor. I stället inriktar vi oss främst på sakfrågor som inte
            är avslutade eller på regeringens övergripande inställning på
            vissa områden inom EU som vi bedömer vara viktiga och där vi inte
            delar regeringens inställning eller där vi menar att denna är
            otydlig. Vi tar också upp frågor som har bäring på regeringens
            samråd med riksdagens EU-nämnd.
          </p>
          <head type="h1" xml:id="i-BmD6SHCdrU8cft1wW2ncEe">
            Den ekonomiska och finansiella krisen
          </head>
          <p xml:id="i-2CzAnMBcE4DL2xA3Nete3F">
            EU:s verksamhet 2013 präglades fortsatt av den ekonomiska och
            finansiella krisen. Även om situationen nu har stabiliserats saknas
            inte utmaningar i ekonomierna i EU:s olika medlemsländer. En av
            de viktigaste utmaningarna är utan tvekan den höga arbetslösheten,
            inte minst då ungdomsarbetslösheten som i vissa regioner inom
            EU ligger över 50 procent.
          </p>
          <p xml:id="i-GRLK3JdzrVYWgA8SMiUgtG">
            Det är viktigt att konstatera att eurosamarbetet är en bidragande
            orsak till den ekonomiska krisen. Systemet med en valuta och en
            ränta för så olika ekonomier som de inom valutaområdet har inneburit
            att länder haft en konstlat låg ränta som lett till en hög skuldsättning,
            vilket bidragit till en överhettning i ekonomin. Till detta kommer
            en dålig kostnadskontroll i flera nationella offentliga ekonomier.
          </p>
          <p xml:id="i-JtwhxhyHWEaWjqktSU63G1">
            Eftersom Sverige inte infört euron berör flertalet av de åtgärder
            som det beslutats eller inletts förhandlingar om inte oss. Krav
            på bättre budgetdisciplin är dock något som Miljöpartiet generellt
            tycker är mycket bra och vi har inte heller motsatt oss dessa
            förslag på EU-nivå.
          </p>
          <p xml:id="i-QwYLjxkZM7vQSfVLG3AuGN">
            Det finns en fara i att den snabba beslutstakten gör att demokratiska
            principer sätts åt sidan. Att införa långtgående åtgärder som
            inte har stöd bland befolkningen skapar inte stabilitet och trygghet
            i ekonomin, utan riskerar snarare att bygga in en ökad osäkerhet
            i det europeiska politiska och ekonomiska systemet.
          </p>
          <p xml:id="i-U4sJHAWozjWL1HVuBAYeb5">
            Under 2013 har EU-kommissionen återkommande fört upp diskussionen
            om att fördjupa den ekonomiska och monetära unionen (EMU), bl.a.
            med en ökad samordning av den ekonomiska politiken. Detta anser
            Miljöpartiet att regeringen med all kraft ska motverka.
          </p>
          <p xml:id="i-EkC3DzEZiyM9xjYYeXQ6uP">
            I Miljöpartiets EU-politik är en av grundbultarna att begränsa
            centralstyrningen i EU, vilket betyder att medlemsländerna ska
            få behålla makten över sin egen ekonomiska politik. Vi vill se
            till att kraven på större eget kapital inom större banker i EU
            efterlevs och att det ställs krav på insyn i verksamheter inom
            finanssektorn.
          </p>
          <head type="h1" xml:id="i-U1cunA2dXhztnPUzi4naMg">
            Ansvarsfrihet för EU-kommissionen
          </head>
          <p xml:id="i-CHyiWbGnDA5y6xeCWUn331">
            Trots att EU:s revisionsrätt återigen inte har kunnat utfärda
            en ren revisionsförklaring gällande korrektheten i hur EU:s pengar
            används ges kommissionen ansvarsfrihet. Vi tycker det är bra att
            Sverige inte medverkar till detta utan att Sverige den 12 februari
            röstade emot att bevilja EU-kommissionen ansvarsfrihet gällande
            budgeten för 2011.
          </p>
          <p xml:id="i-MtCLPAYwezqrLxpedgEA3n">
            Det pågår sedan flera år tillbaka ett arbete med att försöka
            komma till rätta med problemen, såväl inom EU-kommissionen som
            i medlemsstaterna. Revisionsrätten kan dock fortfarande inte avge
            något ordentligt intyg om hur EU handhar alla penningtransaktioner.
            Miljöpartiet anser därför att Sverige borde agera mer för att
            oegentligheter med EU-medel ska bekämpas.
          </p>
          <head type="h1" xml:id="i-N95Bg8pFiJFXp5qndfKWNq">
            Jordbruk
          </head>
          <p xml:id="i-G3gjnqja73Sy4NKn2DjNNs">
            EU:s jordbrukspolitik är – trots en del reformer – omodern och
            bygger i stor utsträckning på målformuleringar från efterkrigstiden.
            Den upprätthåller en ohållbar produktion, baserad på billig olja
            och brutna kretslopp, som ställer till miljö- och sociala problem
            både inom och utanför EU. Den påskyndar en övergång till industrijordbruk
            på bekostnad av en utarmning av både biologisk mångfald och landsbygden.
            Jordbrukspolitiken blåser upp en miljöbubbla som riskerar att
            lämna en skuld till våra barn och till fattiga länder. Vi vill
            i stället se en jordbrukspolitik som ger mer miljönytta och en
            bättre framtid.
          </p>
          <p xml:id="i-4EwxxDVfFgK8D8DdVHcch3">
            Vi vill att maten ska vara fri från gifter och skadliga tillsatser.
            EU-länderna behöver ställa om till ett modernt, ekologiskt jordbruk
            som producerar god, nyttig och säker mat. Detta kräver minskat
            stöd till det konventionella jordbruket, vilket är beroende av
            konstgödsel och kemiska bekämpningsmedel som orsakar övergödning
            och sprider miljögifter. Vi vill också höja kvaliteten på djurhållningen
            inom EU.
          </p>
          <p xml:id="i-6Xoqxnm62tqi32RmSAeEej">
            Miljöpartiet anser att regeringen ska arbeta för att på sikt
            nå 100 procent ekologisk matproduktion i EU. Därför vill vi att
            EU:s jordbruksstöd stöder ekologiskt jordbruk och därmed betalar
            för de miljövinster som detta jordbruk bidrar till.
          </p>
          <head type="h1" xml:id="i-MPWadU66KcWcmXbyfms8YT">
            Miljö- och klimatpolitiken
          </head>
          <p xml:id="i-CL85ATMLXqRPNxaBoRWESJ">
            Vi menar att de miljörelaterade frågorna inom EU för närvarande
            generellt sett blir alldeles för styvmoderligt behandlade. Vi
            menar att regeringen borde ta miljö­arbetet inom EU på större
            allvar och driva frågorna med ökad kraft.
          </p>
          <p xml:id="i-QXHrGytEGKBgAAVuxtWX8W">
            I vissa fall är regeringen inte bara passiv utan motverkar rent
            av miljöambitionerna. Vi vill i stället modernisera EU. För att
            möta klimathotet vill vi att EU ska investera i att binda samman
            Europa med snabb järnväg, rusta upp städernas förorter och producera
            förnybar energi. Dessa investeringar skapar samtidigt nya, gröna
            jobb.
          </p>
          <p xml:id="i-KZhUUZ9GYvMWELYkznAM54">
            För att klara klimatet krävs bindande mål för minskade utsläpp
            av växthusgaser. I EU, precis som i Sverige, görs detta bäst genom
            att införa ett klimatpolitiskt ramverk med en stabil och långsiktig
            klimatpolitik med tydliga spelregler. Ett klimatpolitiskt ramverk
            innebär att all EU:s politik måste följa de mål EU sätter för
            minskade utsläpp av växthusgaser. Ramverket ska sätta successiva
            mål för EU:s minskade utsläpp så att utsläppen är nära noll 2050.
            Miljöpartiet anser att målet till 2030 ska vara att minska utsläppen
            med 60 procent inom EU, jämfört med 1990 års nivåer. Ramverket
            ska innehålla bindande utsläppstak, tydliga regler och en oberoende
            kontroll.
          </p>
          <p xml:id="i-FgYA2nMfkeCndXXxwNpGRu">
            De internationella klimatförhandlingarna har kört fast. Någon
            måste bryta dödläget, ta nya initiativ och ta på sig ledartröjan.
            Miljöpartiet vill att EU ska ta ett huvudansvar för att få till
            stånd en global klimatöverenskommelse. Samtidigt ska EU och unionens
            medlemsländer självklart leva upp till sina åtaganden när det
            gäller både utsläppsminskningar och finansiering av klimat­arbete
            i fattigare länder.
          </p>
          <p xml:id="i-9gEoPmHetucEoC2z3vciB3">
            Miljöpartiet anser att EU ska ha tre bindande klimatmål till
            2030: 60 procent minskade utsläpp, 45 procent förnybar energi
            och 40 procent energieffektivisering. Vi menar att detta är vad
            Sveriges regering, i likhet med andra länder som redan tidigt
            i processen försökt påverka kommissionens förslag i progressiv
            riktning, borde driva och ha drivit redan från början.
          </p>
          <p xml:id="i-Qp8dKHVsi2vyFroRSNyqz7">
            EU:s energi- och transportpolitik måste ställas om för att minska
            de utsläpp som påverkar vårt klimat. Miljöpartiets mål är ett
            samhälle med 100 procent förnybara energikällor. Omoderna energikällor
            som kol, olja och kärnkraft hör inte hemma i ett hållbart samhälle.
            Vi vill kombinera järnväg, väg och sjöfart för att på ett smart
            sätt skapa hållbara transporter på EU-nivå.
          </p>
          <p xml:id="i-WnMNPeZaphFyTWiJCm5iXx">
            En kraftig satsning på förnybar energi i EU skulle enligt EU-kommis­sionen
            kunna skapa fler än tre miljoner jobb inom ett decennium. Det
            är ett exempel på de nya jobb som kommer vid ökade klimatinvesteringar.
            De nya jobben kommer att växa fram inom både industrin och tjänstesektorn,
            i det privata näringslivet och i den offentliga sektorn. Detta
            är en politik som kan ta EU ur den ekonomiska krisen och samtidigt
            bidra till en hållbar framtid inte bara för oss, utan också för
            våra barn och barnbarn.
          </p>
          <head type="h1" xml:id="i-PRRrqcQxeNEpqxHmxCrUrY">
            Skatt på finansiella transaktioner
          </head>
          <p xml:id="i-GiJxrb7j29GSZQ22Y9Bpo4">
            Frågan om skatt på finansiella transaktioner har mot bakgrund
            av finanskrisen fått förnyad aktualitet. EU-kommissionen presenterade
            i september 2011 ett förslag på skatt på omsättningen av aktier,
            fondandelar och obligationer och beräknar att denna skulle ge
            årliga inkomster på drygt 57 miljarder euro samt minska instabiliteten
            på finansmarknaden. Regeringarna i bl.a. Frankrike, Finland och
            Österrike driver på för att en transaktionsskatt ska träda i kraft
            så snart så möjligt. Det är djupt beklagligt att den svenska regeringen
            agerar bromskloss och aktivt motverkar en reform som syftar till
            att skapa en långsiktigt stabil ekonomi, där investeringar i den
            reala ekonomin ges företräde framför spekulation i finansiella
            instrument. Miljöpartiet anser att det ska införas en skatt på
            finansiella transaktioner inom EU, fri för alla medlemsstater
            att delta i. Intäkterna ska användas till gröna investeringar,
            för förnybar energi och hållbara transporter, som stimulerar jobb,
            främst i fattigare delar av EU. EU ska fatta beslut om hur intäkterna
            används för dessa syften.
          </p>
          <head type="h1" xml:id="i-KQ1eEQPde8KUYmS52vMYWU">
            Ett öppet och humant Europa
          </head>
          <p xml:id="i-9QEwANwHFDsiVLLEtbYeLE">
            Miljöpartiet vill ha ett öppet och humant Europa. Tyvärr präglas
            inte EU-arbetet av denna anda och vi anser att regeringen bör
            arbeta mer i denna riktning. Människor ska känna sig välkomna
            hit oavsett om de kommer för att arbeta, studera, återförenas
            med sin familj eller söka asyl. Miljöpartiet står upp för fri
            rörlighet för människor. Konflikten i Syrien har påmint oss om
            betydelsen av en human flyktingpolitik och fungerande flyktvägar
            till EU. Sverige är en fristad för människor som har lyckas ta
            sig till vårt land från kriget i Syrien, men för de flesta står
            EU:s murar i vägen. EU:s politik kortsluter asylrätten. För ett
            öppnare EU vill Miljöpartiet att regeringen arbetar för att skapa
            lagliga vägar till EU för asylsökande. Ett led i detta är att
            ge asylsökande möjlighet att söka asyl och asylvisum på EU:s ambassader.
          </p>
          <p xml:id="i-7sNmnGoxLjsw5vvji7dKwv">
            EU:s insatser har oftare som mål att stänga ute flyende människor
            än att skapa säkra och lagliga sätt att röra sig över gränserna.
            Konsekvensen blir att tusentals människor dör varje år när de
            försöker fly krig och förföljelse. Ingen människa ska behöva fly
            ett krig för att i stället möta döden i en sjunkande flyktingbåt.
            En gemensam flyktingpolitik för hela EU får inte hindra enskilda
            medlemsstater från att vara mer öppna än vad de gemensamma överenskommelserna
            kräver.
          </p>
          <p xml:id="i-8JtpdQYZYNjr54y5M4ZcXq">
            Främlingsfientliga partier är på frammarsch runt om i Europa.
            De vill stänga EU för omvärlden. De sprider fördomar och ställer
            människor mot varandra. Miljöpartiet vill annorlunda.
          </p>
          <p xml:id="i-6Ez3BVyfGHWYmiXnyx6iRS">
            I stora delar av EU ökar nu diskrimineringen av minoriteter som
            judar, muslimer och romer. Intoleransen mot hbtq-personer syns
            tydligt när Pridefestivaler i flera länder förbjuds eller ställs
            in. Intoleranta attityder som antifeminism, homofobi och rasism
            hänger ihop och vi ser med stor oro på spridningen av dessa. Miljöpartiet
            tolererar inga former av diskriminering.
          </p>
          <p xml:id="i-96k27FMtinDc6e95Qtmoua">
            EU får inte stillatigande acceptera att grundläggande mänskliga
            rättigheter kränks. Miljöpartiet vill därför stärka arbetet för
            mänskliga rättigheter inom EU. Vi vill ge EU fler och starkare
            verktyg för sanktioner mot ett medlemsland som bryter mot grundläggande
            krav på demokrati, respekt för de mänskliga rättigheterna och
            skydd för minoriteter. Det kan handla om verktyg som att utdöma
            böter, att ogiltigförklara diskriminerande lagstiftning eller
            att göra det enklare att tillfälligt frånta landet rösträtten
            i EU.
          </p>
          <p xml:id="i-9QTTpGrRw9GZmWhQZGhj9v">
            Miljöpartiet anser att regeringen ska verka för att erkänna regnbågsfamiljer
            i EU och använda inkluderande definitioner av familj i relevant
            EU-lagstift­ning. Miljöpartiet anser att det behövs arbetas för
            lagstadgat skydd mot våld och hets mot hbtq-personer i hela unionen.
          </p>
          <head type="h1" xml:id="i-YQvRZ4GpJSWqtSeLfQdTE7">
            Ett säte för EU-parlamentet
          </head>
          <p xml:id="i-Vu3NXZVjVeT3TTswXrPTzy">
            EU-parlamentet har i dag möteslokaler på två ställen, dels i
            Bryssel, Belgien, dels i Strasbourg, Frankrike. På båda ställena
            finns nybyggda lokaler för mångmiljardbelopp. Huvudsakligen används
            lokalerna i Bryssel, där parlamentet befinner sig tre veckor i
            månaden. Ett fyradagarsmöte per månad hålls i Strasbourg. Denna
            flyttcirkus är en makalös misshushållning med ekonomiska resurser.
          </p>
          <p xml:id="i-7FekDmiTHg6FC93sEAfg9u">
            Det är i runda tal 3 000 personer som ska transporteras mellan
            främst Bryssel och Strasbourg. Personal, assistenter, EU-kommissionens
            ledamöter och tjänstemän, journalister, tolkar, översättare m.fl.
            ska göra denna resa en gång i månaden.
          </p>
          <p xml:id="i-7XLqG7FEYnqyYgF9FVQu4j">
            Miljöpartiet anser att EU-parlamentet enbart ska ha ett säte,
            företrädesvis Bryssel, och att den svenska regeringen ska verka
            för detta.
          </p>
          <head type="h1" xml:id="i-7PcxUuTxqa5u9MaPQV8UB6">
            Öppenhet och insyn
          </head>
          <p xml:id="i-EeR4H2V4K1uYKR5apuWCJb">
            Frågor om öppenhet och insyn är viktiga att driva inom EU. Även
            om vissa måttliga steg har skett inom EU i riktning mot ökad öppenhet
            återstår mycket att göra. Bakslag har också skett, inte minst
            de senaste åren, då hanteringen av olika reformer för att möta
            den ekonomiska och finansiella krisen väldigt ofta skett bakom
            stängda dörrar och med hemligstämplade underlag. Det är inte bra.
            Miljöpartiet menar därför att det är av avgörande betydelse att
            de länder som önskar öppenhet inom EU med kraft verkar för detta.
            I många år har en översyn av öppenhetsförordningen varit på gång.
            Hittills har dock inga förslag kommit. Det litauiska ordförandeskapet
            hade lovat att ta upp frågan, men valde till sist att skjuta ytterligare
            på det, vilket Miljöpartiet beklagar. Vi vill att regeringen kraftfullt
            engagerar sig i arbetet för ökad öppenhet inom EU.
          </p>
          <p xml:id="i-Tt5F3XGVB9khvfcy15hpPy">
            Som ett led i arbetet med ökad öppenhet borde regeringen även
            se över hur insynen och öppenheten när det gäller EU-frågorna
            i Sverige kan öka.
          </p>
          <head type="h1" xml:id="i-JADEDjXWJH9jm8kau3wbqH">
            Skriftliga underlag till utskotten och EU-nämnden inför rådsmöten
          </head>
          <p xml:id="i-SW4Tm7dV8xcJq9EEfD9HGx">
            Regeringen har en skyldighet att informera och samråda med EU-nämnden
            inför rådsmöten. Numera finns också ordningen att utskotten ska
            involveras mer och tidigare i processen än vad som tidigare varit
            fallet. Till dessa möten finns i regel skriftliga underlag. Det
            finns dock fortfarande problem med att underlagen kommer sent,
            och i flera fall finns de inte på svenska, utan ofta enbart på
            engelska. Detta gäller främst underlagen till EU-nämnden, som
            i regel kommer sist i riksdagens process inför ministerrådsmötena.
          </p>
          <p xml:id="i-Aq96R6ZntMHDcimpSaB7NS">
            Miljöpartiet anser inte att det är godtagbart att det material
            som tillsänds EU-nämnden inför kommande ministerråds­möten i så
            stor utsträckning enbart är på engelska. Vi menar att detta är
            oacceptabelt, inte minst ur demokratisk synvinkel. Språkkunskaper
            ska inte utgöra ett kriterium för möjligheten att utöva sin kontrollmakt
            som folkvald och för att kunna påverka regeringens agerande i
            EU-arbetet. Även för den som behärskar engelska i någorlunda hög
            grad utgör de enorma textmassorna (som EU-nämnden oftast får samma
            vecka som EU-nämnden har möten) en svårighet, då det till största
            delen handlar om ett komplicerat och rättsligt språk där det är
            viktigt att man även kan förstå detaljerna för att korrekt kunna
            bedöma de frågeställningar som behandlas. Det faktum att EU-dokument
            också ofta är fyllda med en EU-jargong och svårbegripliga formuleringar
            gör det inte heller enklare att förstå texterna.
          </p>
          <p xml:id="i-Rhh9ZHzqAnnYLEv3w56nvY">
            Vi inser naturligtvis att det inte alltid är regeringen som kan
            lastas för EU:s otillräcklighet på området, men efterlyser ett
            mer aktivt agerande från regeringens sida för att åtgärda problemet
            eftersom situationen inte är tillfredsställande och inte varit
            det sedan Sverige blev medlem i EU. Detta bör ges regeringen till
            känna.
          </p>
        </div>
        <div type="motSignatures">
          <list>
            <item xml:id="i-SJfgkat5kF5ejiYz2BJSu2">
              Ulf Holm (MP)
            </item>
            <item xml:id="i-83MPhqGNpDmSenwqpjLVot">
              Bodil Ceballos (MP)
            </item>
            <item xml:id="i-6Q4A2FfME96ksd3Sii6F2N">
              Maria Ferm (MP)
            </item>
            <item xml:id="i-WJJAFpAGVEwEamZRuMEaAw">
              Helena Leander (MP)
            </item>
            <item xml:id="i-7GjKDaBfNmN8sougq3YQFF">
              Kew Nordqvist (MP)
            </item>
          </list>
        </div>
      </div>
    </body>
  </text>
</TEI>
