<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-AU-00256">
  <teiHeader>
    <fileDesc>
      <titleStmt>
        <title>Förstärkning av skyddsombudens ställning</title>
        <author corresp="i-EgqHRHVoW5y9USDYuNoYuA i-KNqtzTyLq88RopWq6R35xs">av Hillevi Larsson och Ronny Olander (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förstärkning av skyddsombudens ställning</title>
          <idno type="rdwebb">GU02A256</idno>
          <rs type="number">A256</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GU02A256/text</ref>
          <ref type="dokument_url_html">http://data.riksdagen.se/dokument/GU02A256</ref>
          <ref type="dokumentstatus_url_xml">http://data.riksdagen.se/dokumentstatus/GU02A256</ref>
          <ref type="doc">http://data.riksdagen.se/fil/9720A2D7-9B4C-41DA-8057-6BB8BD01B0E7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KNqtzTyLq88RopWq6R35xs</idno>
            <name>Ronny Olander</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MPKCJNs4vzxrkVWwzjoYDo" type="signed"/>
        <correspContext corresp="i-MPKCJNs4vzxrkVWwzjoYDo">
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-KNqtzTyLq88RopWq6R35xs"/>
        </correspContext>
        <correspAction type="referral" xml:id="i-4WhV89rEjWkmsYkGYbb57a">
          <date when="2006-11-07"/>
        </correspAction>
        <correspAction type="dismissal" xml:id="i-FogU1nNjv1kxtEV3cPKxYe">
          <date when="2006-11-07"/>
        </correspAction>
        <correspAction type="numbering" xml:id="i-WhMWPVHifUqJyVJJWxS2nZ">
          <date when="2006-11-01"/>
        </correspAction>
        <correspAction type="submission" xml:id="i-rnFEiQVvr7WkBWyoWVbTc">
          <date when="2006-10-31"/>
        </correspAction>
        <correspAction type="transfer" xml:id="i-RVwXHWVb2etp9gUyWEoHU">
          <date when="2006-10-30"/>
        </correspAction>
        <correspAction type="assigned" xml:id="i-GJSD8jbC4v5vEvMmvipkrv"/>
        <correspContext corresp="i-GJSD8jbC4v5vEvMmvipkrv">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-JHjpKoVdytfHeWezqVM3Ns">
            Förslag till riksdagsbeslut
          </head>
          <list style="ol">
            <item xml:id="i-4YDBesYnUm6zqQHFUK9oCX">
              Riksdagen tillkännager för regeringen som sin mening vad i motionen
              anförs om att de lokala skyddsombuden bör uppgraderas och få bättre
              stöd i form av utbildning och uppbackning från de regionala skyddsombuden.
            </item>
            <item xml:id="i-Lt2nS61wjkeiAdnPmfNo5a">
              Riksdagen tillkännager för regeringen som sin mening vad i motionen
              anförs om att de regionala skyddsombuden bör få en större roll
              i det förebyggande arbetsmiljöarbetet och i kontakterna med de
              lokala skyddsombuden.
            </item>
            <item xml:id="i-KJ4J2Aa3zJYaXgoXJgFfCp">
              Riksdagen tillkännager för regeringen som sin mening vad i motionen
              anförs om att de regionala skyddsombuden bör kunna ges möjlighet
              att besöka arbetsplatser som har lokal skyddskommitté.
            </item>
            <item xml:id="i-6Moh4Pj49jTFq9dEJUA9Zv">
              Riksdagen tillkännager för regeringen som sin mening vad i motionen
              anförs om att de regionala skyddsombuden bör kunna ges tillträde
              till arbetsplatser utan medlemmar i facket.
            </item>
          </list>
        </div>
        <div type="motContent">
          <head type="h1" xml:id="i-Ub8rgsQfyHo6xXYQyGRYF6">
            Förstärkning av skyddsombudens ställning
          </head>
          <head type="h1" xml:id="i-9Csh7JqoJtawVU2Fw4tDBN">
            Motivering
          </head>
          <p xml:id="i-8yRjvh5aFyJSvhsE2eXNo3">
            God arbetsmiljö är helt avgörande för att människor ska trivas
            på jobbet och inte bli utslitna i förtid. Det stora antalet sjukskrivningar
            och förtidspensioner vi sett de senaste åren har ett direkt samband
            med dåliga arbetsmiljöer. Fysisk och psykisk stress, tunga lyft,
            monotona arbetsmoment, omänsklig arbetsbörda, otillräcklig säkerhet,
            omoderna maskiner, orimliga arbetstider m.m. har bidragit till
            att människor kört slut på sig själva och i många fall aldrig
            repar sig igen. Detta innebär ett enormt resursslöseri för samhället
            och förstörd livskvalitet för de drabbade. Det sorgligaste är
            att många av dessa skador hade kunnat förebyggas om arbetsmiljön
            förbättrats i tid.
          </p>
          <p xml:id="i-T6s2HKuLtMJpPewZUb4uUq">
            Vi kan inte förlita oss på att arbetsgivarna tar detta ansvar.
            Visst finns det exempel på arbetsgivare som prioriterar en god
            arbetsmiljö för sina anställda, men det finns också otaliga exempel
            på motsatsen. Dessa arbetsgivare tänker snävt ekonomiskt och kortsiktigt
            och sparar gärna på arbetsmiljön för att få en större vinst i
            produktionen.
          </p>
          <p xml:id="i-UFRyynispNfrEAR5h8JmZW">
            Tyvärr bygger försäkringssystemet för arbetsgivarna på att man
            kan köpa sig fri från ansvar. Alla arbetsgivare betalar i dag
            lika mycket till det försäkringssystem som byggts upp för att
            ersätta arbetstagares arbetsskador. Det innebär att ett företag
            med tjänstemän betalar lika mycket som ett företag med lokalvårdare
            eller byggnadsarbetare, trots att skadefrekvensen är betydligt
            högre bland arbetare än tjänstemän. Dessutom behöver de arbetsgivare
            som struntar i de anställdas hälsa inte betala mer än de arbetsgivare
            som aktivt förebygger arbetsskador. Tyvärr innebär detta att hänsynslösa
            arbetsgivare inte straffas när de orsakar arbetsskador eftersom
            de redan köpt sig fria.
          </p>
          <p xml:id="i-FsjZTUXqTgbTKJajuPuADg">
            En företagsledare kan helt cyniskt resonera exempelvis så här:
            Det blir billigare att betala till försäkringssystemet än att
            investera i en ny maskin, trots att den gamla maskinen förstör
            den anställdes händer. När han inte längre kan använda sina händer
            gör jag mig av med honom och anställer en ny. Det kostar mig inget
            eftersom arbetsskadeförsäkringen täcker hans sjukskrivning och
            förtidspension.
          </p>
          <p xml:id="i-4MX7AhHqR4qJHi1EaRiXj5">
            Även om den anställde lyckas få sina handskador klassade som
            arbetsskada, vilket inte ens är säkert, är det en klen tröst.
            Ersättningen är lägre än lönen och händerna går kanske aldrig
            att använda igen. En tidigare frisk människa har på detta sätt
            slagits ut från arbetsmarknaden och även fått sitt privatliv förstört.
          </p>
          <p xml:id="i-3yn8DPPfawcQrNgULHiPDj">
            Som tur är finns det sätt att förhindra detta scenario på arbetsplatserna.
            Men för det krävs att nuvarande metoder verkligen fungerar och
            utnyttjas fullt ut! Som regelverket är uppbyggt ska skyddsombud
            finnas på varje arbetsplats. Oftast är de anställda på arbetsplatsen
            och väljs av sina arbetskamrater. För de allra minsta arbetsplatserna
            finns regionala skyddsombud som åker runt och besöker dessa arbetsplatser.
            Skyddsombudens uppgift är att se till att de anställda har en
            god arbetsmiljö och vid behov slå larm om att de utsätts för risker
            och att arbetsgivaren inte tar sitt ansvar för att rätta till
            problemen.
          </p>
          <p xml:id="i-BRttLVq8G17B6DjiVzzqwY">
            Arbetsmiljöverket (tidigare yrkesinspektionen) är skyddsombudens
            förlängda arm. Det är hit skyddsombuden vänder sig för att få
            hjälp med arbetsmiljön. Arbetsmiljöverket har också möjlighet
            att på eget initiativ göra inspektioner på olika arbetsplatser,
            såväl offentliga som privata.
          </p>
          <p xml:id="i-SRRWuoRR5JeVAu6hmAnsW2">
            Om arbetsgivaren inte följer gällande arbetsmiljöregler har inspektörerna
            från Arbetsmiljöverket möjlighet att vidta åtgärder. Som regel
            får arbetsgivaren en tidsfrist inom vilken han/hon ska åtgärda
            bristerna. Sker inget inom denna tid kan inspektören besluta om
            vite eller till och med meddela förbud att driva verksamheten
            vidare tills problemen rättats till. Av förklarliga skäl vill
            de flesta arbetsgivare slippa detta och rättar därför som regel
            till åtminstone de allvarligaste bristerna.
          </p>
          <p xml:id="i-PSnDdogoyaAUNczcctybcu">
            Problemet är att Arbetsmiljöverket når bara en del av de dåliga
            arbetsplatserna eftersom verket inte har resurser att besöka alla
            arbetsplatser. Vid besök på Arbetsmiljöverkets eget initiativ
            är det dessutom slumpmässigt vilka arbetsplatser som får besök.
            Risken att missa många av de sämsta arbetsplatserna är därmed
            stor.
          </p>
          <p xml:id="i-3h56nvkPT5DWh7tSgXCBQF">
            Det bästa sättet att ringa in de sämsta arbetsmiljöerna och därmed
            förebygga arbetsskador i tid vore om alla skyddsombud på arbetsplatser
            med dålig arbetsmiljö slog larm i tid. För detta krävs att statusen
            för skyddsombuden höjs och att de får mer stöd och utbildning.
            Dessutom bör de regionala skyddsombuden få större befogenheter.
          </p>
          <p xml:id="i-PFfaTu9v2VH3VugtE5jnSr">
            Häromåret förlorade skyddsombuden sin tidning, på grund av en
            besparing. Frågan är om detta på längre sikt innebär en besparing
            för samhället.
          </p>
          <p xml:id="i-99Efq8vX5s6oj6zYv8z5GS">
            Det är nu dags att vi ger skyddsombuden erkännande för det ytterst
            viktiga förtroendeuppdrag de valt att ta på sig. Låt oss inte
            glömma att deras uppdrag ofta går stick i stäv med deras chefs
            krasst ekonomiska intressen. Att i detta läge kunna ta strid gentemot
            arbetsgivaren kräver både mod, kunskap och stöd. Rimligtvis bör
            vi hjälpa till med olika stödfunktioner, såsom utbildning och
            uppbackning.
          </p>
          <p xml:id="i-R2qdNA88KHnN1T9GiiLjpm">
            Nyckelgruppen i detta arbete är de regionala skyddsombuden. De
            måste få en större roll i kontakterna med de lokala skyddsombuden
            och större befogenheter på arbetsplatserna.
          </p>
          <p xml:id="i-GqeGgTUBFTuwaGJ2q2qra9">
            Första steget är att se till att de regionala skyddsombuden ges
            tillträde till arbetsplatser, även de som har skyddskommitté (sammansatt
            organ av arbetsgivare och anställda som resonerar om arbetsmiljön).
            I dag är de regionala ombuden utestängda.
          </p>
          <p xml:id="i-GhPAdLgyu6zXTiBarruXuB">
            De regionala skyddsombuden har flera fördelar. För det första
            jobbar de deltid/heltid med arbetsmiljöfrågor och har därför tid
            att fullt ut sätta sig in i vad som krävs för att förebygga skador
            inom det yrkesområde där deras fackförbund verkar. För det andra
            är de helt eller delvis anställda av ett fackförbund och är därför
            inte lika beroende av lön från en arbetsgivare. För det tredje
            besöker de arbetsplatser där de inte själva arbetar och är därför
            helt oberoende av att vara dessa arbetsgivare till lags. För det
            fjärde har de både tid och kompetens att vara ett stöd för de
            lokala skyddsombuden och ge dem kunskap om arbetsmiljö och uppbackning
            gentemot chefen på deras arbetsplats.
          </p>
          <p xml:id="i-PLiSQnPMogr63nSgwEBvwr">
            De regionala skyddsombuden bör även ges tillträde till de arbetsplatser
            som saknar fackliga medlemmar. I dag är de utestängda även från
            dessa arbetsplatser.
          </p>
          <p xml:id="i-8fTyrJDPmBDHszpbF2LVtm">
            På de arbetsplatser där anslutningsgraden till facket är låg
            eller obefintlig, är arbetskraften oftast som mest skör och utsatt.
            Här ifrågasätts inte chefen och här är de anställda rättslösa
            om de blir illa behandlade eftersom de saknar fackligt stöd. Trycket
            gentemot arbetsgivaren att garantera god arbetsmiljö blir därmed
            också mindre.
          </p>
          <p xml:id="i-CAJkirdcbznNC2LE6DGyNt">
            Det är viktigt att de regionala skyddsombuden ges möjlighet att
            även besöka dessa arbetsplatser. Förutom att skador kan förebyggas
            på detta sätt är det ett bra sätt att komma i kontakt med de anställda
            och i bästa falla öppna deras ögon för det stöd de kan få av facket
            om de går med. Genom facklig samverkan kan man klara ut vilka
            regionala skyddsombud som ska besöka vilka arbetsplatser i regionen.
          </p>
          <p xml:id="i-9KfubYsvb8TzXyLQc8GWSA">
            Lyckas vi stärka de lokala och regionala skyddsombuden i deras
            viktiga arbete ökar vi också våra möjligheter att förebygga arbetsskador.
            Därmed räddar vi många människor från utslagning i förtid och
            sparar dessutom stora summor som annars skulle ha gått åt till
            sjukskrivning, rehabilitering och förtidspensioner.
          </p>
        </div>
        <div type="motSignatures">
          <list>
            <item xml:id="i-PdVMPFULqvjZkX8thPYpR6">
              Hillevi Larsson (s)
            </item>
            <item xml:id="i-AZcRrrGtFMLwnUY9HuAeLc">
              Ronny Olander (s)
            </item>
          </list>
        </div>
      </div>
    </body>
  </text>
</TEI>
