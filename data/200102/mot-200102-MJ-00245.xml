<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0245/mot_200102_MJ_0245-0001.pdf"/>
      <div type="motHeader" xml:id="i-SB2WYmh6bUmMn6e8J4hqvx">
        <div type="motTitle" xml:id="i-J68VJdWzdGpBZy6Bk7fiEe"/>
        <div type="motSubmissionInfo" xml:id="i-WFuajGSJkWjvZajanNmpz"/>
      </div>
      <div type="motBody" xml:id="i-Bgunc7XUxZEsX26wuxz2Zj">
        <div xml:id="i-RAcMLNeARG6k5yQ7RLphJF">
          <p xml:id="i-4PrWjWkAXWYTz7dqzmB7Vf">
            2001/02 mnr: MJ245 pnr: v335
          </p>
          <p xml:id="i-AnTfQBruRxJt2DCf5qjnUG">
            Motion till riksdagen 2001/02:MJ245
          </p>
          <p xml:id="i-3T5Bh2QWP6mDTpWZhewAv2">
            av Jonas Ringqvist m.fl. (v)
          </p>
          <p xml:id="i-P7NihMHeWoCzAdADb3qpS8">
            Fågeljakt
          </p>
          <p xml:id="i-F2enrmcCQvdJsqnfJ1SyVs">
            Förslag till riksdagsbeslut
          </p>
          <p xml:id="i-CZsswFYwGnboZY3QPXHh3q">
            Riksdagen tillkännager för regeringen som sin mening att Sverige
            på EU- nivå skall vara drivande i att en ökad kontroll av fågeldirektivets
            tillämpning inom EU:s medlemsländer såväl som i kandidatländerna
            kommer till stånd.
          </p>
          <p xml:id="i-85ThffajY41xdGn1nktezR">
            Inledning
          </p>
          <p xml:id="i-3uJF3XxYrNxcVYcHWa2sn2">
            Flyttfåglarna är snart på väg bort från Sverige igen för att
            spendera vintern på varmare breddgrader. Men många kommer inte
            längre än till Medelhavsområdet där det under flyttperioderna
            höst och vår passerar miljontals och åter miljontals fåglar av
            hundratals olika arter. På Malta kommer ca en kvarts miljon europeiska
            fåglar att falla offer för öns illegala fågeljakt, på Cypern flera
            miljoner och det samma gäller i södra Frankrike, Italien och Spanien.
            Det är en nöjesslakt som upprepas varje år under höst och vinter.
            Fåglar skjuts urskillningslöst när de flyger förbi. Från ladusvalor
            till flamingor och olika fridlysta rovfåglar. Brun kärrhök är
            fridlyst i Sverige men i Sydeuropa har den blivit måltavla för
            prickskyttar. Varje år skjuts exempelvis runt 10 000 bruna kärrhökar
            på Malta. Flera av de arter som jagas kring Medelhavet har även
            ett skyddsvärde utifrån ett europeiskt perspektiv.
          </p>
          <p xml:id="i-NEXqbtgxt5m73MiFuVnqsL">
            Oetisk jakt
          </p>
          <p xml:id="i-TLpA5UNWDRKPxRpMCWspZe">
            När fåglarna närmar sig Sydeuropa är de ofta utmattade och kommer
            därför in på låg höjd där de blir lätta offer för jägarna som
            står och lurpassar överallt, dygnet runt. Jägarna sitter inne
            i stenhyddor och skjuter prick på allt som flyger förbi. Jaktens
            skenbara meningslöshet, och de oetiska metoderna, är
          </p>
          <p xml:id="i-4xXNR5hRTDNmCE9Me2J93f">
            29
          </p>
          <pb facs="riksdagen-motions-pdf/data/200102/mot_200102_MJ_0245/mot_200102_MJ_0245-0002.pdf"/>
          <p xml:id="i-UURq43d9Xdp4jQyz3ggtxv">
            2001/02:MJ245
          </p>
          <p xml:id="i-V9ocHC8QiS9SF4RkhBV6zH">
            30
          </p>
          <p xml:id="i-4wgiTnuCy7HsKf3zDvqEQa">
            kanske det som upprör mest. Småfåglar fångas in, försätts med
            nyckelring genom bröstbenet och får ögonen utstuckna för att de
            med sina förtvivlade lockrop ska attrahera ännu fler fåglar som
            kan fångas eller dödas. Gigantiska fångstnät spänns upp och skördar
            tusen och åter tusen fåglars liv på ett, ur jaktsynpunkt, synnerligen
            oetiskt sätt. En ytterligare metod är användningen av limstickor
            som fästs i buskar för att fåglar som fastnar på dessa ska locka
            till sig andra fåglar då de skriker för att de inte kommer loss.
            För detta ändamål säljs, i så gott som vilken butik som helst,
            särskilt lim som ska användas för fågeljakt. De skjutna fåglarna
            tas ofta inte ens om hand. Skadskjutna och döda fåglar blir liggande
            på marken.
          </p>
          <p xml:id="i-3pmFiDaQjuuTuXx1RXLP3U">
            Hotade arter
          </p>
          <p xml:id="i-3aGE8xEVuvgtg7eVNQLDZ5">
            Av de svenska skyddsvärda fåglarna är det främst den illegala
            jakten på bivråk som oroar, då arten i Sverige redan är starkt
            hotad. Under de senaste tio åren har stammen minskat från 9 000
            till 6 000 par. En genomgång av återfynden rapporterade till ringmärkningscentralen
            vid Riksmuseet, visade att 35 fågelarter ringmärkta i Sverige
            återrapporterades som skjutna eller fångade. Av de skjutna eller
            fångade fåglarna finns 6 på den svenska rödlistan: pilgrimsfalk,
            dvärgbeckasin, roskarl, skräntärna, silltrut och skogsduva.
          </p>
          <p xml:id="i-Lr6qRhSR1xwapFkzBQnRry">
            Fågeldirektivet
          </p>
          <p xml:id="i-XBLmCF7fy71hkFYCx74GgB">
            Fågeljakten i många sydeuropeiska länder är en gammal tradition.
            Detta har även hävdats under förhandlingarna med bland annat Malta
            och Cypern inför den kommande utvidgningen av EU, där önskningar
            framförts om undantag från nuvarande EU-lagstiftning (fågeldirektivet)
            för att fågeljakten ska kunna fortgå. Det tycks emellertid bland
            de nuvarande femton EU-nationerna finnas en någorlunda politisk
            enighet kring att ingen urholkning skall tillåtas. Det är i detta
            läge viktigt att svenska förhandlare och politiker fortsätter
            att driva den linjen utan kompromisser. För att stoppa detta industrilika
            dödande av fåglar krävs krafttag. Det är av yttersta vikt att
            EU:s fågeldirektiv inte urholkas av nya medlemsnationers undantag.
            Beviljade undantag skulle kunna komma att legitimera ytterligare
            undantag. Eftersom denna oetiska fågeljakt även pågår inom EU
            i länder som Spanien, Italien och Frankrike är det tydligt att
            det gällande fågeldirektivet inte efterlevs. Sverige bör på EU-nivå
            vara drivande i att en ökad kontroll av fågeldirektivets tillämpning
            med möjligheter till sanktioner vid brister genomförs inom EU:s
            medlemsländer. Detta ska ges regeringen till känna. Sett till
            helheten påverkas fågelfaunan på det stora hela mer av de storskaliga
            förändringarna inom jord- och skogsbruk, så även den svenska.
            Den kommande östutvidgningen av EU kommer troligtvis att påverka
          </p>
          <pb facs="riksdagen-motions-pdf/data/200102/mot_200102_MJ_0245/mot_200102_MJ_0245-0003.pdf"/>
          <p xml:id="i-LZ5E79yE1CA3MLzyZBYk9H">
            Europas fågelfauna mer än kanske något annat sentida politiskt
            beslut. Med Östeuropa som en del i europeisk jordbrukspolitik
            kommer strukturer, ramar och stödformer att påverka och förändra
            de odlade markerna runt om i hela världsdelen. Att fokus i fågelskyddet
            i allmänhet skall riktas just på de areella näringarnas påverkan,
            får emellertid inte hindra agerande även i en rad andra fågelskyddsfrågor.
          </p>
          <p xml:id="i-HeFZbwD9B8ufMW2nybJu4M">
            Stockholm den 27 september 2001
          </p>
          <p xml:id="i-UnMp4NzTfJyBf79n9Ry6mJ">
            Jonas Ringqvist (v)
          </p>
          <p xml:id="i-7exLgX3r4LcsxuLxgrKdP8">
            Lars Bäckström (v) Marie Engström (v) Owe Hellberg (v) Siv Holma
            (v) Kjell-Erik Karlsson (v) Sten Lundström (v) Johan Lönnroth
            (v) Maggi Mikaelsson (v)
          </p>
          <p xml:id="i-8KyKKXx5gHuJtbpDmk5ADo">
            Per Rosengren (v)
          </p>
          <p xml:id="i-PzaofePX3D58qtoDKaWTnE">
            Elanders Gotab, Stockholm 2001
          </p>
          <p xml:id="i-NSnKS7Fe7HWeMRqWJVkBfE">
            2001/02:MJ245
          </p>
          <p xml:id="i-VkyrxQ4Gbs5y93rccXxpqm">
            31
          </p>
        </div>
      </div>
    </body>
  </text>
</TEI>
