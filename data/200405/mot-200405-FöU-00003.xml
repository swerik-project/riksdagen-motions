<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-FöU-00003">
  <teiHeader>
    <fileDesc>
      <titleStmt>
        <title>med anledning av prop. 2004/05:5 Vårt framtida försvar</title>
        <author corresp="i-2ggBvfkHRn3s8FvFEPLxjs">av Agne Hansson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2004/05:5 Vårt framtida försvar</title>
          <idno type="rdwebb">GS02Fö3</idno>
          <rs type="number">Fö3</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GS02Fö3/text</ref>
          <ref type="dokument_url_html">http://data.riksdagen.se/dokument/GS02Fö3</ref>
          <ref type="dokumentstatus_url_xml">http://data.riksdagen.se/dokumentstatus/GS02Fö3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2ggBvfkHRn3s8FvFEPLxjs</idno>
            <name>Agne Hansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QmXvTqFA9TmHejfa4RyMTa" type="basedOn"/>
        <correspContext corresp="i-QmXvTqFA9TmHejfa4RyMTa">
          <ref>Proposition 2004/05:5</ref>
        </correspContext>
        <correspAction xml:id="i-Cx1X733kx1qoNUpzoRVRX1" type="signed"/>
        <correspContext corresp="i-Cx1X733kx1qoNUpzoRVRX1">
          <note type="signatory" corresp="i-2ggBvfkHRn3s8FvFEPLxjs"/>
        </correspContext>
        <correspAction xml:id="i-AWcCzLWbrASHcRGfa1nfBP" type="referral">
          <date when="2004-10-13"/>
        </correspAction>
        <correspAction xml:id="i-QNHabAkXtCfagwL6W5QHYB" type="registration">
          <date when="2004-10-12"/>
        </correspAction>
        <correspAction xml:id="i-FTLBDXkfj1CHBiHnH35VN9" type="dismissal">
          <date when="2004-10-12"/>
        </correspAction>
        <correspAction xml:id="i-Kv3VM4TreBuwkJLcNNreo8" type="submission">
          <date when="2004-10-11"/>
        </correspAction>
        <correspAction xml:id="i-FySWumnm2F3DkniK67FEih" type="assigned"/>
        <correspContext corresp="i-FySWumnm2F3DkniK67FEih">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Fö_3/mot_200405_Fö_3-0001.pdf"/>
      <pb facs="riksdagen-motions-pdf/data/200405/mot_200405_Fö_3/mot_200405_Fö_3-0001.pdf"/>
      <div xml:id="i-5jsJReDQrjRCtNdT1yb8Gb" type="motHeader">
        <div xml:id="i-8pwd5qAMCe2jWwFKqouYfK" type="motTitle"/>
        <div xml:id="i-8kQs4gApGip6x3hHmmmnPc" type="motSubmissionInfo"/>
      </div>
      <div xml:id="i-Kp4MwmkojU16UyRznz1i5r" type="motBody">
        <div xml:id="i-TNkW7TAFSmf6YUHzstjMgQ">
          <p xml:id="i-Mm8bBB7vbpw38sAb5GFSwR">
            2004/05 mnr: Fö3 pnr: c735
          </p>
          <p xml:id="i-Fbbe5VXUm2nurEphf6DQth">
            Motion till riksdagen 2004/05:Fö3
          </p>
          <p xml:id="i-7BLwJ5kZerHg2vAzzbVSB7">
            av Agne Hansson (c) med anledning av prop. 2004/05:5
          </p>
          <p xml:id="i-9bVjiAeCEpmgXec1zBaJyd">
            Vårt framtida försvar
          </p>
          <p xml:id="i-BSeKqrd9t2AVjwSgnPmByp">
            Förslag till riksdagsbeslut
          </p>
          <p xml:id="i-2yeWiGTVxN5jNb3yjouu5g">
            1. Riksdagen beslutar i första hand att P 18 på Gotland skall
            finnas kvar i den framtida försvarsorganisationen. 2. Riksdagen
            beslutar, under förutsättning att avslag på första att-satsen
            ges, att militär verksamhet med värnpliktsutbildning skall finnas
            på Gotland även i framtiden. 3. Riksdagen beslutar att militära
            grupperingar skall finnas i varje län. 4. Riksdagen beslutar att
            Kalmargruppen skall finnas kvar i den framtida försvarsorganisationen.
          </p>
          <p xml:id="i-H37JrAaSFn8zvbzqHDLVgF">
            Motivering
          </p>
          <p xml:id="i-DFfFzrs5b3KtzGAoY8mzPA">
            I proposition 2004/05:5 lägger regeringen fram förslag om hur
            omriktningen av försvaret ska fortsätta. Försvaret ska inriktas
            efter den förändrade hotbild som inträffat efter det kalla krigets
            slut och inträffade terrorhot. Omriktningen ska ske från invasionsförsvar
            till insatsförsvar och internationell krishantering. Det är en
            inriktning som i allt väsentligt kan bedömas som rätt. En sådan
            inriktning kräver ett mindre antal förband och förändrad utbildningsverksamhet.
            Den aviserade förändringen innebär att såväl P18 på Gotland som
            Kalmargruppen föreslås läggas ner. Enligt min uppfattning har
            såväl P18 på Gotland som Kalmargruppen sitt berättigande även
            i den förändrade försvarsorganisationen. Även om försvaret ska
            omriktas är det inte välbetänkt att utrangera all militär verksamhet
            på länsnivå. För samverkan med civila myndigheter och beredskap
            vid olika kriser bör det finnas militär verksamhet som en del
            i en sådan organisation.
          </p>
          <pb facs="riksdagen-motions-pdf/data/200405/mot_200405_Fö_3/mot_200405_Fö_3-0002.pdf"/>
          <p xml:id="i-MGXGn2JquFPz4p7PRZ1nYC">
            2004/05:Fö3
          </p>
          <p xml:id="i-74VD2VMRsStsiQdEyTNJPv">
            P18 kvar på Gotland
          </p>
          <p xml:id="i-LRRBj6Ff3auedNFRd6auTa">
            För Gotland gäller speciella förhållanden. Gotland är en ö och
            det har i olika sammanhang lett fram till särskilda Gotlandslösningar
            från statsmakternas sida. Gotland är bl.a. fortfarande ett eget
            län eftersom en sammanslagning med fastlandslän skulle innebära
            stora nackdelar. Kommunikationerna har särskilda lösningar utifrån
            Gotlands ö-situation. Detta är enbart ett par av flera exempel.
            Inte minst när det gäller försvaret är en speciell Gotlandslösning
            särskilt påkallad. Även om hotbilden mot Sverige förändrats konstateras
            i försvarsberedningens rapport att framtida militära hot mot Sverige
            inte kan uteslutas och att en långsiktig säkerhetspolitisk handlingsfrihet
            därför är fundamental. Därav följer att militär verksamhet fortsättningsvis
            bör finnas kvar på Gotland. Det ger vårt land den flexibilitet
            och handlingsfrihet som är nödvändig. Gotland är den yttersta
            utposten i Östersjön mot omvärlden. Det skulle skicka fel signal
            att helt radera ut försvarsverksamheten på Gotland. Gotlands läge
            mitt i Östersjön är dessutom lämpligt för att utveckla samarbete
          </p>
          <p xml:id="i-CrVxbmbkyGCxJrDGmZnT3">
            och samövningar med länderna runt Östersjön. Gotlands ö-läge
            gör att försvaret är särskilt viktigt för det civila samhället
            genom samverkan av resurser vid svåra situationer och kriser av
            olika slag. Det är viktigt att gotlänningarna kan känna samma
            trygghet som andra genom möjligheten att snabbt samutnyttja både
            kunskap, personal och materiella resurser vid svåra situationer
            som t.ex. större olyckor, miljökatastrofer, oljeutsläpp, bränder
            m.m. Utan försvarets resurser kvar på Gotland ökar Gotlands sårbarhet
            drastiskt. Gotland är en sårbar arbetsmarknadsregion ur både regionalpolitisk
            och arbetsmarknadspolitisk synpunkt. Regionen har fått kännas
            vid stora
          </p>
          <p xml:id="i-QGuvTQLdFFEWdkqDinium9">
            förändringar de senaste åren. Försvaret sysselsätter idag ca
            620 personer på Gotland och är näst största arbetsgivare. En eventuell
            nedläggning av P 18 skulle få stora negativa konsekvenser för
            hela Gotland. Riksdagen bör i första hand besluta att P18 på Gotland
            ska finnas kvar i den framtida
          </p>
          <p xml:id="i-gy1UFQJuBt87aBpXjJK2C">
            försvarsorganisationen.
          </p>
          <p xml:id="i-AeL6kdkYND2tLtXaFosoYm">
            Annan värnpliktsutbildning på Gotland
          </p>
          <p xml:id="i-YDAvErVnNzojvxgqK4AWgD">
            Försvarsmakten är en viktig del i uppbyggnaden av GOTSAM vars
            syfte är att bättre klara kriser både i det fredstida civilsamhället
            och under orostider. Med borttagande av tull och försvar har en
            stor del av Gotlands möjligheter att snabbt klara olika hot och
            kriser bortfallit. För den händelse en nedläggning av P18 ändå
            är aktuell föreslås i ett andrahandsalternativ att någon form
            av militär verksamhet ändå förläggs till Gotland. Lämpligen bör
            den bygga på någon form av värnpliktsutbildning. Som ovan anförts
            och som gäller nedan också för Kalmargruppen bör det av krisbekämpningsskäl
            finnas militär verksamhet i varje län. Undantag bör inte göras
            för vare sig Gotland
          </p>
          <pb facs="riksdagen-motions-pdf/data/200405/mot_200405_Fö_3/mot_200405_Fö_3-0003.pdf"/>
          <p xml:id="i-LNbueLkEkPafZt26yuqyZH">
            eller Kalmar län som för övriga län. Riksdagen bör i andra hand
            besluta att militär verksamhet med värnpliktsutbildning ska finnas
            kvar på Gotland även i framtiden.
          </p>
          <p xml:id="i-VX1x3AxW4eFdf5t9HeGBnR">
            Kalmargruppen
          </p>
          <p xml:id="i-86gWPNjHBLQPnFGVxnCJEr">
            Som ovan anförts bör det finnas militär verksamhet i varje län.
            Samverkan mellan militär verksamhet och det civila samhället är
            en viktig faktor för att klara av samhället vid olika kriser.
            Av sådana beredskapsskäl finns anledning att ha militär verksamhet
            i varje län. För Kalmar läns vidkommande finns i dag den s.k.
            Kalmargruppen. Den bör finnas kvar även i fortsättningen. Även
            för Kalmargruppen talar ett militärstrategiskt läge. Läggs Kalmargruppen
            ned lämnas Kalmar län utan någon som helst militär närvaro och
            förmåga till samverkan. Kalmargruppen leder i dag 1 500 hemvärnsmän.
            Det är en betydande uppgift som kräver en egen grupp. Kalmargruppens
            verksamhetsfält är ett utsatt geografiskt läge. Kalmar län har
            ca 260 km kuststräcka, med Öland tillkommer ytterligare 134 km
            att planera och genomföra verksamhet i. Kalmar län med en yta
            av 11 171 km? är den näst största MD-gruppen till ytan inom nuvarande
            Södra militärdistriktet. När det gäller det civila skyddet har
            Kalmar län betydande skyddsobjekt som kräver god och geografisk
            nära samverkan mellan militär och civila myndigheter. Där finns
            OKG med tre aktiva reaktorer samt CLAB med centrallager för reaktoravfall.
            Ölandsbron är av stor infrastrukturell vikt. I länet finns tre
            flygplatser också med internationella flyglinjer. Kalmar län har
            fem hamnar med stor kapacitet och internationell trafik. I Kalmar
            län finns två mycket viktiga knutpunkter vad avser elförsörjningen
            till Gotland och Öland. Även en rad viktiga militära skyddsobjekt
            finns som av naturliga skäl inte specificeras här. Det vore djupt
            olyckligt om ledning, utbildning och samordningen av den territoriella
            verksamheten försvinner totalt från Kalmar län. Inte minst är
            Kalmargruppen viktig för ledning och stöd för hemvärnsverksamheten.
            Inget hemvärn överlever utan ett lokalt stöd från fastanställd
            personal, såväl militär som civil. Det bör därför finnas militära
            grupperingar i samtliga län. Riksdagen bör därför besluta dels
            att militära grupperingar ska finnas i varje län, dels att Kalmargruppen
            ska finnas kvar i vårt framtida försvar.
          </p>
          <p xml:id="i-CjMCZ6KZz6CtPsgXUkBMAc" type="date">
            Stockholm den 11 oktober 2004
          </p>
          <div xml:id="i-4TucW9mQZx1yNigat5ALYH" type="signatureBlock">
            <p who="i-2ggBvfkHRn3s8FvFEPLxjs" type="signature">
              Agne Hansson (c)
            </p>
          </div>
          <p xml:id="i-KPF7X7UA4XK7kXv7RGTJn1">
            2004/05:Fö3
          </p>
        </div>
      </div>
    </body>
  </text>
</TEI>
