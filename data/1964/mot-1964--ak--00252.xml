<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__252/mot_1964__ak__252-001.pdf"/>
      <div type="motHeader" xml:id="i-FRZ99nntCXeYkHsf1iTNg">
        <div type="motTitle" xml:id="i-6vuqmzFGXpXNE1vfWC1oUF"/>
        <div type="motSubmissionInfo" xml:id="i-AvqsffiaGUtw5mCEco7fsf"/>
      </div>
      <div type="motBody" xml:id="i-PvbjCP2MG5CQAUoxGLH9HG">
        <div xml:id="i-ZzerfsoCZHeoCBGXh6WAz">
          <p xml:id="i-AauJSytjQnsz3vpSqqE1Dd">
            6 Motioner i Andra kammaren, nr 252 år 1964
          </p>
          <p xml:id="i-Kp8tWMW33HtRrUkYtD5eZd">
            Nr 252
          </p>
          <p xml:id="i-8WSVQypCpaJE8nUNVxNAXv">
            Av herr Hermansson m. fl., angående utformningen av den stat-
            liga ekonomiska företagsamheten.
          </p>
          <p xml:id="i-Ukrb4EVBbGAyNC3FJXXDbt">
            (Lika lydande med motion nr 379 i Första kammaren)
          </p>
          <p xml:id="i-UpXjAud5Yonh1qyaKBw1wF">
            Statens ekonomiska roll har sedan länge befunnit sig i ständigt
            tillta- gande både när det gäller dess allmänna omfattning och
            arten av engage- mangen. Numera är den statliga sektorn ledande
            i många västeuropeiska stater också inom den direkta industriella
            företagarverksamheten. I Stor- britannien ägs och exploateras
            samtliga kolfyndigheter av staten, vilken också svarar för elkraftsproduktionen,
            framställningen och distributio- nen av gas, järnvägsväsendet,
            flertalet kanalleder, en stor del av den fjärr- gående lastbilstrafiken,
            flygtrafiken, kreditinstituten för outvecklade landsdelar osv.
            I Västtysklands tunga industri sysselsätter de statliga före-
            tagen mer än 300 000 människor, järnmalmsbrytningen sker till
            73 i stat- lig regi. Motsvarande proportioner är för stenkolsbrytningen
            Y, för alu- miniumproduktionen 34 och för varvsindustrien 74.
            Statens företagarverk- samhet griper också in i bostadsbyggandet
            och kommunikationsväsendet, verkstadsindustrien, kreditväsendet
            etc. I andra västeuropeiska länder är de statliga engagemangen
            ändå större och mer varierande. I Italien producerar de statsägda
            företagen hälften eller mer än hälften av allt järn och stål,
            80 procent av fartygstonnaget och svarar för betydande delar av
            produktionen inom verkstads-, bil-, tex- til; och maskindustrien
            samt inom rederinäringen. Industridepartemen- tet (IRI) och dess
            förvaltningsbolag äger tre stora banker. Nära hälften av landets
            hela insättarbehållning återfinns i de statsägda bankerna. Den
            italienska staten bedriver också livförsäkringsrörelse. I Österrike
            är järnmalmsproduktionen, tackjärnsframställningen, stål- industrien
            samt olje- och gasutvinningen helt eller nästan helt nationali-
            serade. Statliga företag är också verksamma inom den kemiska industrien,
            bilindustrien m.m. I Frankrike sysselsätter statsföretagen och
            de statliga aktiebolagen mer än en miljon människor, och de statliga
            företagens in- vesteringar utgör 20 procent av hela landets. Koltillgångarna
            är helt stats- ägda. Gasindustrien är också en statlig angelägenhet.
            Dessutom svarar statliga företag för betydande delar av produktionen
            inom exempelvis den kemiska industrien, bilindustrien (där enbart
            Renaultverken sysselsätter 60 000 personer) och flygindustrien
            (med 40 000 anställda). Staten har aktiemajoriteten i de två största
            rederierna och äger i »Paris Transport-
          </p>
          <pb facs="riksdagen-motions-pdf/data/1964/mot_1964__ak__252/mot_1964__ak__252-002.pdf"/>
          <p xml:id="i-TnWmqR17oUFCVWknZxQ1id">
            Motioner i Andra kammaren, nr 252 år 1964 7
          </p>
          <p xml:id="i-BUXjKW6xzR4Kfvw7q189Ak">
            bolag» med dess 35 000 anställda landets största regionala trafikföretag.
            Vidare driver franska staten mer än 30 försäkringsbolag med en
            andel av de totala premieintäkterna som uppgår till nära 50 procent
            samt äger även de fyra största affärsbankerna i landet, vilka
            svarar för betydligt mer än hälften av samtliga affärsbankers
            omslutning. Sparbanksväsendet är till 40 procent statligt. Liknande
            uppgifter från andra länder bestyrker intrycket av statens stora,
            växande och ofta dominerande roll i det moderna näringslivet.
            Detta faktum är varken svårförklarligt eller onaturligt. I samhällen
            där de eko- nomiska besluten fattas till stor del oberoende av
            varandra i många tusen olika företag kommer dessa beslut och deras
            verkningar oundvikligen att i viss utsträckning råka i konflikt
            med varandra. Behovet av att sam- ordna och planera besluten har
            därför tvingat fram engagemang från sam- hällets sida. Men dessutom
            har de privatkapitalistiskt organiserade eko- nomierna visat sig
            oförmögna att utnyttja de tillgängliga resurserna av naturtillgångar,
            arbetskraft och kapital annat än under högkonjunktur. För att
            höja den ekonomiska aktiviteten till en högre nivå av resursut-
            nyttjande och garantera en snabbare och jämnare ekonomisk tillväxt
            har statliga företag grundats och det statliga inflytandet ökat.
            Dvs. statens stora och växande roll i det moderna näringslivet
            har visat sig både för- nuftig, önskvärd och till gagn för den
            mänskliga behovstäckningen. Även i Sverige spelar staten numera
            en större ekonomisk roll än tidi- gare. Men i motsats till utvecklingen
            i andra västeuropeiska länder har engagemangen varit starkt begränsade
            när det gäller den direkta statliga företagarverksamheten särskilt
            på det industriella området. Samtidigt har utbyggnaden och förbättringen
            av den organisatoriska ledningen av före- tagarverksamheten i
            stor utsträckning eftersatts. De statliga företagen i Sverige
            sysselsätter endast 5 procent av näringslivets alla anställda,
            och detta sker på mycket begränsade avsnitt av samhällsekonomien.
            Syssel- sättning och nyinvesteringar inom denna redan i och för
            sig begränsade sektor har dessutom varit stagnerande eller sjunkande
            under innevaran- de decennium. Man måste ställa frågan om detta
            läge motsvarar de fak- tiska behoven av statlig företagarverksamhet.
            Det förefaller oss som om det finns ett klart dokumenterat behov
            av ökad och mer differentierad direkt statlig företagarverksamhet
            i vårt land. Vi vill i största korthet och i huvudsak principiellt
            peka på några sådana manifesterade behov. Klarast framgår de kanske
            för allmänheten i de många fall av företagsnedläggelser som ur
            enskild och privatekonomisk synpunkt kan vara fullt förklarliga
            men som ur de berörda samhällenas och ur nationell synpunkt varken
            kunnat förklaras eller försvaras. Detta omdöme gäller vare sig
            de specifika orsakerna varit en tillfällig konjunk- turnedgång,
            kapitalbrist, oskicklig företagsledning, bristande kunskaper
          </p>
          <pb facs="riksdagen-motions-pdf/data/1964/mot_1964__ak__252/mot_1964__ak__252-003.pdf"/>
          <p xml:id="i-6EyA5a6EgHxeAiAYTUTkfY">
            8 Motioner i Andra kammaren, nr 2352 år 1964
          </p>
          <p xml:id="i-RarF24Z9mt9L3yVXwRf9y3">
            eller kontakter med marknaden osv. Givetvis har samhället stort
            intresse av att förebygga de negativa konsekvenser som tillfälliga,
            irrationella eller ovidkommande faktorer i sådana fall utövar
            på stora befolkningsgrupper. Samhället bör därför vara berett
            att tillvarata och utnyttja de resurser i form av arbetskraft
            och kapital som det enskilda initiativet inte mäktar sysselsätta
            och som nu till stora extrakostnader för samhället antingen förblir
            undersysselsatta eller överförda till en annan, kanske lika osäker
            verksamhetsgren. Vare sig det rör sig om hela branscher eller
            enstaka företag ligger det i samhällets intresse att förvärva
            resurser som tillfreds- ställer väsentliga behov och som bidrar
            till nationalinkomstens tillväxt. Allra tydligast är kanske behovet
            av statlig företagarverksamhet do- kumenterad i de outvecklade
            och missgynnade regionerna, framför allt Norrlands inland, västra
            Mellansverige och Sydöstsverige. Den omfattning och de konsekvenser
            den nuvarande regionala uttunningen respektive kon- centrationen
            har i vårt land är varken samhällsekonomiskt eller mänsk- ligt
            motiverade. De löser ofta inte problemen i utflyttningsområdena
            me- dan å andra sidan näringslivets ur ekonomisk, social och socialpsykolo-
            gisk synpunkt irrationella koncentration till de stora tätorterna
            förvärras. Detta har också insetts av kommittén för näringslivets
            lokalisering, som i sitt betänkande föreslår betydligt ökade statliga
            insatser. Men dessa in- satser är för det första otillräckliga.
            De kan också förväntas bli ineffek- tiva, emedan initiativet och
            planeringen av den industriella verksamheten i de missgynnade
            landsdelarna ytterst ligger hos enskilda näringsidkare. Å andra
            sidan är det uppenbart, att just staten besitter den förmåga till
            planläggning och kan mobilisera de övriga resurser som är villkor
            för en framgångsrik företagarverksamhet i de berörda områdena.
            All bittillsva- rande erfarenhet, inhemsk såväl som internationell,
            tyder på att insatserna i de regionalt eftersatta områdena måste
            vara så stora och differentierade och samtidigt ha så långsiktig
            och ibland indirekt karaktär, att endast offentlig företagarverksamhet
            varaktigt kan lösa problemen på ett före- tags- och samhällsekonomiskt
            försvarbart sätt. I annat fall kommer re- surserna ofta att offras
            förgäves. Det är uppenbart, att samhället också har ett aktivt
            intresse av att kunna bevaka och följa upp de investeringar som
            det anser det vara nödvändigt att företa, vilket också bäst förverkli-
            gas om företagarverksamheten ligger i statens händer. Vidgad statlig
            industriell företagarverksamhet ter sig särskilt naturlig, när
            den direkt kan bygga på offentligt innehav av naturtillgångar.
            Andra fall är, när den sker som ett led i utvecklingen av redan
            existerande sam- hälleliga företag, så att exempelvis metallindustri
            baseras på gruvföretag och järnverk, medan trähus- och boardfabrikation
            samt träkemisk industri utvecklas på grundval av skogsinnehav
            etc. På samma sätt när kapital- behoven är mycket stora och när
            investeringarna är så långsiktiga och in-
          </p>
          <pb facs="riksdagen-motions-pdf/data/1964/mot_1964__ak__252/mot_1964__ak__252-004.pdf"/>
          <p xml:id="i-XNybTjpvpSozwrMMGtz1Ut">
            Motioner i Andra kammaren, nr 252 år 1964 9
          </p>
          <p xml:id="i-EMe6enEcCjU3u4q21BtsNG">
            vesteringarnas fördelar så indirekta, att enskilda företagare
            inte är intres- serade av att tillvarata och utveckla resurserna.
            Ibland är de åtgärder som kan företas ytterst enkla samtidigt
            som de erbjuder staten stora fördelar. Ett exempel är det poliovaccin
            som statens bakteriologiska laboratorium framställde för något
            år sedan och som visade sig vara kanske det främsta i världen.
            Om det hade funnits en statlig försäljningsorganisation, en re-
            klam- och exportavdelning eller något liknande skulle uppfinningen
            snabbt ha kunnat utnyttjas och gett det offentliga betydande intäkter.
            Framför allt synes svenska statens innehav av malm och skog erbjuda
            en stark och utvecklingsbar grund för snabbt växande industrier
            såsom den träkemiska samt industrier med speciellt stora spridningseffekter
            på sysselsättning och inkomster som den metallbearbetande. Ett
            effektivt ut- nyttjande av dessa naturtillgångar skulle på en
            och samma gång bidra till att varaktigt lösa sysselsättningsproblemet
            i Norrland, ge vårt land en större andel av förädlingsvinsten,
            höja produktion och inkomster till en högre nivå i landet som
            helhet och öka efterfrågan på andra företags produkter, dvs. ge
            hela näringslivet en högre utvecklingstakt och folket en snabbare
            välståndsstegring. En sådan utvidgning av den statliga företagarverksamheten
            synes emel- lertid samtidigt fordra en organisatorisk översyn
            av den statliga företags- gruppens ledning. En sådan översyn skulle
            vara helt i linje med de åtgär- der som företagits i andra avancerade
            västeuropeiska länder. Att den skulle fylla ett faktiskt behov
            framgick med all önskvärd tydlighet av utredningen om de statliga
            företagsformerna (SOU 1960:32) och remissvaren på detta betänkande.
            Utredningen föreslog, att all statlig företagarverksamhet bör
            sammanföras till ett departement. Med hänvisning till behovet
            av företags- mässig samordning, översikt och operationell smidighet,
            exempelvis nyttan och nödvändigheten av att kunna fatta snabbare
            beslut i finansiella och andra frågor, och med tanke på den betydelse
            som en viss sekretess har för framgångsrik företagarverksamhet
            under nuvarande förhållanden föreslog utredningens expert, riksdagsman
            Hans Hagnell, i ett särskilt yttrande, att de statliga aktiebolagen
            bör sammanföras under ett statligt förvaltnings- bolag. Genom
            en sådan åtgärd kan de påpekade operativa målsättningarna för-
            verkligas. Den nödvändiga folkliga kontrollen av företagens dispositioner
            utövas av regering och riksdag enligt gängse bestämmelser, eventuellt
            kom- pletterade med ett riksdagens särskilda revisionsaktiebolag
            för det detal- jerade kontroll- och revisionsarbetet. I remissvaren
            underströk LO, att »det inte bara är angeläget att varje individuellt
            statligt företag skötes ratio- nellt utan framför allt att den
            statliga företagsgruppen som helhet funge- rar på det mest effektiva
            sätt&gt;. TCO framhöll »till skillnad från utred- ningen, att en
            väsentlig förutsättning för att de statliga bolagen skall kun-
          </p>
          <pb facs="riksdagen-motions-pdf/data/1964/mot_1964__ak__252/mot_1964__ak__252-005.pdf"/>
          <p xml:id="i-9a6ksRuGNxfvpeoaCaf6q8">
            10 Motioner i Andra kammaren, nr 252 år 1964
          </p>
          <p xml:id="i-WRTPsPZdh9687NZ9WyAYMB">
            na arbeta under så likartade villkor som möjligt i jämförelse
            med närings- livet i övrigt är, att den finansiella ledningen
            över bolagen sammanfördes till ett gemensamt förvaltningsbolag.
            Därigenom skulle dessutom de sam- lade resurserna inom bolagsgruppen
            kunna utnyttjas på ett mer rationellt sätt&gt;. KF yttrade, att man
            funnit att »utredningen förebragt starka skäl för sin uppfattning»
            och ville därför &gt;förorda att alla statliga affärsföretag snarast
            möjligt sammanföres till ett departement». Det av Hagnell fram-
            förda förslaget om ett statligt förvaltningsbolag syntes enligt
            KF »innebära betydande fördelar med hänsyn till den affärsmässiga
            effektiviteten hos statsägda aktiebolag», varför KF hemställde,
            att »förslaget och tänkbara statsfinansiella och andra konsekvenser
            av dess genomförande göres till föremål för särskild utredning
            inom departementet». Det synes motionärerna vara höjt över varje
            tvivel, att den föreslagna reorganiseringen av formerna för den
            statliga företagarverksamheten re- dan under nuvarande förhållanden
            skulle innebära ett stort steg framåt i riktning mot ökad effektivitet,
            affärsmässighet och konkurrensförmåga för de statliga företagens
            del. Eftersom det dessutom finns ett klart manifes- terat behov
            av en stark utbyggnad av den statliga företagarverksamhetens innehåll
            och omfång särskilt på det industriella området, synes det vara
            nödvändigt att föranstalta om en genomgripande utredning både
            av frågan om en utvidgning och en reorganisering av det statliga
            företagandet. Med hänvisning härtill föreslår undertecknade, att
            riksdagen i skrivelse till regeringen hemställer om att en utredning
            tillsättes med uppgift dels att förbereda förslag till en utveckling
            av den eko- nomiska statliga verksamheten i syfte att trygga full
            sys- selsättning, ett rationellt utnyttjande av landets resurser
            i fråga om råvaror, arbetskraft och kapital, en bättre loka- lisering
            av näringslivet och en snabbare och planerad ut- vecklingstakt,
            dels att utforma konkreta förslag till samordning av den statliga
            ekonomiska företagsamheten i enlighet med vad ovan anförts.
          </p>
          <p xml:id="i-HNbhtLLMDYm81ZvFMgEsSu">
            Stockholm i januari 1964 C.-H. Hermansson Hilding Hagberg Henning
            Nilsson
          </p>
          <p xml:id="i-DjV1WcqZUVPzhRnGR8xZ9N">
            Gunvor Ryding Helmer Holmberg
          </p>
        </div>
      </div>
    </body>
  </text>
</TEI>
