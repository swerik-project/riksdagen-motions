<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-CU-01435">
  <teiHeader>
    <fileDesc>
      <titleStmt>
        <title>Modernisering av familjerätten</title>
        <author corresp="i-Ss5eCCiVtUjuS9PnEw3PRH">av Josefin Malmqvist (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:1435 av Josefin Malmqvist (M)</title>
          <idno type="rdwebb">H6021435</idno>
          <rs type="number">1435</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H6021435/text</ref>
          <ref type="dokument_url_html">http://data.riksdagen.se/dokument/H6021435</ref>
          <ref type="dokumentstatus_url_xml">http://data.riksdagen.se/dokumentstatus/H6021435</ref>
          <ref type="docx">http://data.riksdagen.se/fil/ED6A9293-0D44-4C50-9118-7F75F96A6BC3</ref>
          <ref type="pdf">http://data.riksdagen.se/fil/2AFEC0A5-EB4F-4D49-BECD-361156983902</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ss5eCCiVtUjuS9PnEw3PRH</idno>
            <name>Josefin Malmqvist</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FsSErWB2bbPyA2kcPYrcfk" type="signed"/>
        <correspContext corresp="i-FsSErWB2bbPyA2kcPYrcfk">
          <note type="signatory" corresp="i-Ss5eCCiVtUjuS9PnEw3PRH"/>
        </correspContext>
        <correspAction xml:id="i-8YPP4WrdrD2a4fhsABE1bM" type="submitted">
          <date when="2018-11-28"/>
          <time when="14:44:31"/>
        </correspAction>
        <correspAction xml:id="i-2t7tLMfDCAk6dz3fwmGU17" type="reviewed">
          <date when="2018-11-28"/>
          <time when="14:52:17"/>
        </correspAction>
        <correspAction xml:id="i-JPTp4cYLuBHKH29MHHsdGo" type="referred">
          <date when="2018-12-05"/>
        </correspAction>
        <correspAction xml:id="i-NAnwVf3NDG51jftuT7ibb9" type="assigned">
          <date when="2019-05-22"/>
          <time when="12:57:31"/>
        </correspAction>
        <correspContext corresp="i-NAnwVf3NDG51jftuT7ibb9">
          <ref type="assignedTo">Civilutskottet</ref>
        </correspContext>
        <correspAction xml:id="i-RFo9ePUBQBWA3qvzeEAvpf" type="behandlas_i"/>
        <correspContext corresp="i-RFo9ePUBQBWA3qvzeEAvpf">
          <ref type="uppgift">2018/19:CU7</ref>
          <ref type="ref_dok_id">H601CU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">CU7</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5A5oGzjFR3Jam5qDrwDxUu" type="behandlas_i"/>
        <correspContext corresp="i-5A5oGzjFR3Jam5qDrwDxUu">
          <ref type="uppgift">2018/19:SoU9</ref>
          <ref type="ref_dok_id">H601SoU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU9</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:1435 av Josefin Malmqvist (M) Modernisering
          av familjerätten
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-AozL8wxDWN6hnD1k21GzXH">
            Förslag till riksdagsbeslut
          </head>
          <list style="ol">
            <item xml:id="i-7Yti8Hv7UZMHj51TVd3TXk">
              Riksdagen ställer sig bakom det som anförs i motionen om att
              införa en könsneutral lag om föräldraskapspresumtion och tillkännager
              detta för regeringen.
            </item>
            <item xml:id="i-V7kfcHL7b3FHtUsUkkzXcC">
              Riksdagen ställer sig bakom det som anförs i motionen om föräldraskapspresumtion
              för barn i samboskap, om annat inte anmäls till socialnämnden,
              och tillkännager detta för regeringen.
            </item>
            <item xml:id="i-GhQJVEHeet34uQEgYQAJS9">
              Riksdagen ställer sig bakom det som anförs i motionen om att
              erkänna föräldraskap för utländska assisterade befruktningar inom
              äktenskap eller samboskap, om annat inte anmäls till socialnämnden,
              och tillkännager detta för regeringen.
            </item>
            <item xml:id="i-5Djqt3e5QfWSn7eQuhx1fK">
              Riksdagen ställer sig bakom det som anförs i motionen om att
              se över socialtjänstlagen avseende familjehem, så att anhörig
              eller annan närstående inte behöver övervägas i första hand och
              att förutsättningar för etablering i stället blir vägledande och
              tillkännager detta för regeringen.
            </item>
            <item xml:id="i-R7PF9B1NbBnXw3QX7dM2ng">
              Riksdagen ställer sig bakom det som anförs i motionen om att
              ge möjlighet att fastställa fler vårdnadshavare än två och tillkännager
              detta för regeringen.
            </item>
            <item xml:id="i-7VxVF6xUYGx4QoqSGQ7E9f">
              Riksdagen ställer sig bakom det som anförs i motionen om att
              barnets rätt till fungerande vårdnadshavare ska vara större än
              föräldrars rätt till vårdnaden om sina biologiska barn och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-Jw8MncxFgNV8Ai79AfgEnf" type="h1">
            Motivering
          </head>
          <p xml:id="i-RyuV57qLBVGpfcAB1A7aYW">
            Socialtjänstens resurser bör gå till familjer som inte fungerar
            och att säkra alla barns möjligheter att bli sitt bästa. Dagens
            lagstiftning tvingar istället socialtjänsten att ägna resurser
            åt att utreda fullt fungerande föräldrar, vilket inte gynnar någon.
          </p>
          <p xml:id="i-6vkxnyeuRPSKjszad8VPGw">
            I takt med att familjebildning blir vanligare utan äktenskap,
            har andelen faderskapsutredningar i förhållande till antalet nyfödda
            ökat. Ogifta föräldrar behöver genomgå myndighetshandläggning
            för att fastställa fadern. Beslutet ska fattas av socialnämnden
            i kommunen. För gifta, olikkönade par gäller den så kallade lagen
            om faderskapspresumtion, som förutsätter att gifta skaffar barn
            med varandra.
          </p>
          <p xml:id="i-H27mK5cDSRbpMRxaZ7Wgv4">
            Barn till samkönade par behandlas orättvist av en omodern lagstiftning.
            Även om föräldrarna är gifta, ska föräldraskapet fastställas av
            socialnämnden för samkönade par. Från kommunen mottar man som
            samkönat, gift par en blankett försedd med en rubrik i stil med
            ”faderskapsutredning för ogifta”. För två nyblivna föräldrar där
            det saknas såväl fader som någon ogift i hushållet, kan denna
            behandling på goda grunder upplevas diskriminerande eller kränkande.
          </p>
          <p xml:id="i-TUnccA8fpBzQbnFdPTjToQ">
            Barn till två kvinnor som genomgått assisterad befruktning i
            ett annat land utsätts för ytterligare diskriminering. Barnet
            behöver adopteras, i så kallad närståendeadoption, av den förälder
            som inte burit barnet. En sådan behandling av nyblivna föräldrar
            eller nyfödda barn hör inte hemma i ett modernt samhälle.
          </p>
          <p xml:id="i-GuoqvzTNWdSJDymFNXWdq6">
            Dagens regler om assisterad befruktning likställer tillgången
            för samkönade och olikkönade par, men föräldrabalkens bestämmelser
            om det juridiska föräldraskapet gör samtidigt skillnad. Statens
            offentliga utredning (SOU) 2007:3 om föräldraskap vid assisterad
            befruktning föreslår en könsneutral lag om föräldraskapspresumtion,
            och erkännande av föräldraskap efter assisterad befruktning utomlands.
            Även SOU 2018:68, som i skrivande stund är ute på remiss, föreslår
            att en föräldraskapspresumtion ska införas. Detta bör skyndsamt
            bli lag.
          </p>
          <p xml:id="i-56YwZ7RzXiBtszZvdTJ45Z">
            Vårdnadshavande är en annan del av familjerätten som behöver
            moderniseras. Barn har rätt till vårdnadshavare som är det bästa
            för dem, och det kan förekomma att det är både en, två eller flera
            personer som antingen är eller inte är biologiska föräldrar till
            barnet. Barnets bästa bör vara i centrum, men bör inte sammanblandas
            med varken genetik eller antal.
          </p>
          <p xml:id="i-HT2AoXU3FJLAjhxYM34ZrP">
            Barn kan enligt lag inte ha fler än två vårdnadshavare och vårdnadshavarna
            är, om inte särskilda skäl föreligger, lika med barnets biologiska
            föräldrar. Om vårdnads­havaren inte är biologisk förälder kan
            det exempelvis bero på att barnet varit familjehemsplacerad under
            hela eller merparten av uppväxten i ett hushåll som i samförstånd
            sedermera önskar bli juridisk vårdnadshavare. Socialnämnden kan
            då ansöka om att föra över vårdnaden till familjehemmet.
          </p>
          <p xml:id="i-Nk8mWk4ktJLKN9aV5sgMGe">
            Reglerna kring familjehemsplaceringar behöver i större utsträckning
            ta sikte på barnets förutsättningar, inte minst vad gäller ensamkommande
            barn och unga. Familjehemmen gör en betydelsefull insats för barn
            som på grund av en rad olika orsaker behöver stöd och en trygg
            uppväxtmiljö. En stor andel ensamkommande barn och unga är placerade
            i familjehem, inte minst de som kommer till Sverige i yngre åldrar.
            Vid bedömning av familjehem har ”anhörig eller annan närstående”
            företräde enligt Socialtjänstlagen. Det kan vara det bästa, men
            kan i andra fall försvåra etableringen i Sverige. Ensamkommande
            som själva saknar nätverk och språkkunskaper kan riskera sämre
            förutsättningar att klara skolan och få sitt första jobb om de
            placeras i familjer som själva inte är etablerade. Det riskerar
            att försvåra integrationsutmaningen. Förutsättningar för etablering
            bör vara vägledande i bedömningen.
          </p>
          <p xml:id="i-BctySYec1KViAswN1ZNFxd">
            Frågan om vårdnad är inte okomplicerad. Med fler vårdnadshavare
            kan också risken för konflikter om barnets bästa växa. Regeringen
            bör därför utreda frågan noga, men i syfte att få till en mer
            modern inriktning och säkerställa att barns rätt till fungerande
            vårdnadshavare blir större än föräldrars rätt till vårdnaden om
            sina biologiska barn.
          </p>
          <p xml:id="i-7KaW51L1txvmWHydyYYYgy">
            Barn som växer upp i familjekonstellationer där en icke-biologisk
            förälder, exempelvis en biologisk förälders nya partner, har fått
            en lika eller mer föräldralik roll än en biologisk förälder, bör
            också kunna få denne som juridisk vårdnadshavare. På samma sätt
            behöver vårdnad kunna ges till samtliga föräldrar när exempelvis
            två homosexuella par gemensamt skaffar barn.
          </p>
          <p xml:id="i-6ZYdxGhftGFxcVyVkaUQVW">
            Lagstiftningen är omodern och ineffektiv. Det är hög tid för
            en bred modernisering av familjerätten.
          </p>
        </div>
        <div type="motSignatures">
          <list>
            <item xml:id="i-VeH2ebvkeQqNsieEzE6rCW" who="i-Ss5eCCiVtUjuS9PnEw3PRH">
              Josefin Malmqvist (M)
            </item>
          </list>
        </div>
      </div>
    </body>
  </text>
</TEI>
