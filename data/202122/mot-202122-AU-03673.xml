<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-AU-03673">
  <teiHeader>
    <fileDesc>
      <titleStmt>
        <title>En fungerande arbetsmarknad i hela Öresundsområdet</title>
        <author corresp="i-QS3FCcuDyGgZdKgE3VDjZ9">av Niels Paarup-Petersen (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3673 av Niels Paarup-Petersen (C)</title>
          <idno type="rdwebb">H9023673</idno>
          <rs type="number">3673</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H9023673/text</ref>
          <ref type="dokument_url_html">http://data.riksdagen.se/dokument/H9023673</ref>
          <ref type="dokumentstatus_url_xml">http://data.riksdagen.se/dokumentstatus/H9023673</ref>
          <ref type="docx">http://data.riksdagen.se/fil/69802AA8-EC42-4CDE-B645-9A77A58E57B9</ref>
          <ref type="pdf">http://data.riksdagen.se/fil/75301BEE-8779-410E-9A0D-77C51706A959</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QS3FCcuDyGgZdKgE3VDjZ9</idno>
            <name>Niels Paarup-Petersen</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VNMhFhCoBHoNyVK2JS1CT1" type="signed"/>
        <correspContext corresp="i-VNMhFhCoBHoNyVK2JS1CT1">
          <note type="signatory" corresp="i-QS3FCcuDyGgZdKgE3VDjZ9"/>
        </correspContext>
        <correspAction xml:id="i-5FVKojZxk5p3gtwKCKSzTk" type="submitted">
          <date when="2021-10-05"/>
          <time when="11:58:24"/>
        </correspAction>
        <correspAction xml:id="i-BY1A2euDGmMy2t917UZRT9" type="reviewed">
          <date when="2021-10-05"/>
          <time when="13:16:36"/>
        </correspAction>
        <correspAction xml:id="i-46gfMAWid23FuH4oCNAs2p" type="referred">
          <date when="2021-10-14"/>
        </correspAction>
        <correspAction xml:id="i-4KyKpzNzsncBSjf2syAYrw" type="assigned">
          <date when="2022-10-26"/>
          <time when="14:53:18"/>
        </correspAction>
        <correspContext corresp="i-4KyKpzNzsncBSjf2syAYrw">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-Eoh5fjTHGm6wdBBTEnN4P5" type="behandlas_i"/>
        <correspContext corresp="i-Eoh5fjTHGm6wdBBTEnN4P5">
          <ref type="uppgift">2021/22:AU6</ref>
          <ref type="ref_dok_id">H901AU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU6</ref>
          <ref type="ref_dok_titel">Arbetsmarknadspolitik och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5FikQ2AH1ffkEetJGN4xeY" type="behandlas_i"/>
        <correspContext corresp="i-5FikQ2AH1ffkEetJGN4xeY">
          <ref type="uppgift">2021/22:SkU13</ref>
          <ref type="ref_dok_id">H901SkU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU13</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-97nRVBauzPbEownsdqrbA4" type="behandlas_i"/>
        <correspContext corresp="i-97nRVBauzPbEownsdqrbA4">
          <ref type="uppgift">2021/22:SfU17</ref>
          <ref type="ref_dok_id">H901SfU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU17</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6MXLneHoR1STmF4U28unQs" type="behandlas_i"/>
        <correspContext corresp="i-6MXLneHoR1STmF4U28unQs">
          <ref type="uppgift">2021/22:UU5</ref>
          <ref type="ref_dok_id">H901UU5</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU5</ref>
          <ref type="ref_dok_titel">Nordiskt samarbete inklusive Arktis</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Epsom4utXqjUTEivtBA3Xk" type="motHeader">
        <div xml:id="i-39gAp5yzGrxPvUaFzrAMgN" type="motTitle">
          Motion till riksdagen 2021/22:3673 av Niels Paarup-Petersen (C)
          En fungerande arbetsmarknad i hela Öresundsområdet
        </div>
      </div>
      <div xml:id="i-KSsooG4wug9GKaHKxyoMVM" type="motBody">
        <div xml:id="i-7Dz3Rjmf3bqwgfUXx9xm8w" type="motProposal" subtype="förslag">
          <head xml:id="i-Q2avffvMa3v7GPPXD4reg9">
            Förslag till riksdagsbeslut
          </head>
          <list xml:id="i-Muvu9MHN4eR2R5qniPUnNG" style="ol">
            <item xml:id="i-NZo7ja1XB2aboQqcZnppx9">
              Riksdagen ställer sig bakom det som anförs i motionen om att
              säkra jämbördiga regler för gränspendlare vid uppsägning och tillkännager
              detta för regeringen.
            </item>
            <item xml:id="i-JwewuBvBVteiydWCGC5CiN">
              Riksdagen ställer sig bakom det som anförs i motionen om att
              regeringen måste säkra att gränspendlare inte faller mellan stolarna
              vid kriser och tillkännager detta för regeringen.
            </item>
            <item xml:id="i-Lug3Mmpy6UQkjE34aW1j9k">
              Riksdagen ställer sig bakom det som anförs i motionen om att
              den svenska regeringen ska ta initiativ till att de nordiska regeringarna
              etablerar kommunikations- och samarbetsstrukturer för kristillfällen
              och tillkännager detta för regeringen.
            </item>
            <item xml:id="i-CsmKEhCwQfgsb6xTV1fD5z">
              Riksdagen ställer sig bakom det som anförs i motionen om att
              regeringen bör förenkla skattesituationen efter covid-19 för arbetspendlare
              över landsgränser och tillkännager detta för regeringen.
            </item>
            <item xml:id="i-PLuYGQYVBVibKMtik9Jddt">
              Riksdagen ställer sig bakom det som anförs i motionen om att
              regeringen måste säkra att socialförsäkringsreglerna för gränspendlare
              får ökad flexibilitet och tillkännager detta för regeringen.
            </item>
            <item xml:id="i-UzUePpJ1s7thn7ZFsDECPb">
              Riksdagen ställer sig bakom det som anförs i motionen om att
              regeringen i samarbete med regeringarna i de nordiska grannländerna
              ska utöka möjligheterna till undantag i socialförsäkringsreglerna
              för gränspendlare och tillkännager detta för regeringen.
            </item>
            <item xml:id="i-7pTLhZTqtnYahvu8LWYsGW">
              Riksdagen ställer sig bakom det som anförs i motionen om att
              få till stånd en mer rättvis a-kassa för gränspendlare och tillkännager
              detta för regeringen.
            </item>
            <item xml:id="i-F5wCMRfAw3t2wqvd5M3gEB">
              Riksdagen ställer sig bakom det som anförs i motionen om att
              ta fram en ny gränshindersstrategi och tillkännager detta för
              regeringen.
            </item>
          </list>
        </div>
        <div xml:id="i-5BQoSXaHJkHiA2Z9FZQG7V" type="motContent">
          <head xml:id="i-TgpSmS2T4YLfNaz21UGwxa" type="h1">
            Motivering
          </head>
          <head xml:id="i-JWahYwd5KM8ufJaijNWabN" type="h1">
            Ja, jag vill leva jag vill dö i Norden!
          </head>
          <p xml:id="i-4yT8mjnjabGPPoP2pa7YYs">
            Så avslutas med kraft den svenska nationalsången. Men tyvärr
            finns inte samma kraft i den nordiska politiska verkligheten.
            Det är i praktiken fortfarande oerhört besvärligt för de medborgare
            som bor, lever och jobbar över de nordiska gränserna. Och inte
            minst i Öresundsregionen drabbar det oerhört många att den nationella
            nivån i de nordiska länderna inte tar krafttag mot vardagens gränshinder.
          </p>
          <p xml:id="i-NFP5ouw2xWNU13QVWxGeyf">
            Arbetsmarknaden i Öresundsregionen ska i teorin vara sammanhängande.
            Det ska vara möjligt att bo i Sverige och arbeta i Danmark – och
            vice versa. Men i praktiken finns det en uppsjö av hinder för
            den som vill pendla över sundet. Detta trots att regering efter
            regering i både Sverige och Danmark har lovordat det transnationala
            samarbetet och utlovat förändringar.
          </p>
          <p xml:id="i-Ai2qGhcJ11PDFkGYawE4AW">
            Under covid-19 har problemen visat sig än tydligare när pendlare
            har fångats mellan olika system.
          </p>
          <p xml:id="i-P37dwAaJrvkM5QRmWvYBqe">
            Vid konkurs i danska bolag har danska medarbetare rätt till ersättning.
            Denna ersättning betalas av Lønmodtagernes Garantifond (LG) och
            utgår med maximalt 160 000 danska kronor som för danska medarbetare
            är skattefria. Men för piloter med adress i Sverige och anställning
            i Danmark avkrävs skatt av svenska staten enligt reglerna om internationell
            trafik. Danska fackförbund har kritiserat detta, men problemet
            kvarstår. Regeringen bör se till att ersättningarna antingen inte
            beskattas i Sverige då de inte har intjänats vid internationell
            trafik eller påverka den danska regeringen så att det förtydligas
            att ersättningar vid konkurs ska täcka ev. skatte­kostnader för
            medarbetare från andra länder.
          </p>
          <p xml:id="i-YAsiF2H6YqVgYUvpHiDuw">
            Kraven från danska myndigheter och svenska myndigheter har även
            varit osammanhängande och icke kompatibla för personer som i samband
            med covid-19 har förlorat jobbet men ingått i olika räddningspaket.
            Personer som bor i Sverige men har haft företag i Danmark har
            inte kunnat ta del av räddningspaket i något land. Regeringen
            måste säkra att gränspendlare inte faller mellan stolarna vid
            kriser.
          </p>
          <p xml:id="i-6EjhCRY7H6nzKx5g3XEnQy">
            Under covid-19 har gränser också stängts utan förvarning. Från
            dag till dag har nya regler och procedurer för gränspendlare etablerats.
            Olika krav på underlag för att bevisa bostad och arbetsplats har
            införts. Gränser har öppnats och stängts mot olika regioner från
            vecka till vecka. Och pendlingstiderna har ökat kraftigt. De nordiska
            regeringarna måste etablera ett bättre samarbete vid kriser så
            att insatser som påverkar gränserna – och de invånare som rör
            sig över dessa – samordnas och kommuniceras till varandra. Svenska
            regeringen ska ta initiativ till att de nordiska regeringarna
            etablerar kommu­nikations- och samarbetsstrukturer för kristillfällen.
          </p>
          <p xml:id="i-GvFtnz74uZEw9oSKqUzsqV">
            Nordiska gränspendlare som har jobbat hemifrån under coronapandemin
            kan tvingas betala skatt i två länder. Det är följden av att de
            nordiska finansministrarna inte går med på ett undantag från gällande
            skatteregler.
          </p>
          <p xml:id="i-9reangMJ49nn5FrYgEiLDd">
            Enligt det nordiska skatteavtalet ska en gränspendlare betala
            skatt i det land där personen arbetar. Under coronapandemin har
            många pendlare på anmodan av sina arbetsgivare jobbat hemifrån
            vilket innebär att pendlarna ska betala skatt i det land de bor
            i för varje dag som arbetet sker hemifrån. I Öresundsregionen
            finns även ett särskilt skatteavtal, Öresundsavtalet, som innebär
            att om hemarbetet pågått mer än 50 procent under en period på
            tre månader gäller inte de vanliga reglerna, utan då ska skatten
            betalas i det land där man bor.
          </p>
          <p xml:id="i-76Wu2w8ZBdPW8GkKtg8CoE">
            Det betyder att de pendlare som berörs av detta måste deklarera
            och betala skatt både i bosättningslandet och i det land där de
            jobbar, och i vissa fall ska skattepengar skickas mellan länder,
            vilket leder till ökat merarbete för arbetstagaren, arbetsgivaren
            och myndigheterna.
          </p>
          <p xml:id="i-5UJXQdJJoZeG8EiQVL6MBN">
            Inom socialförsäkringen och arbetslöshetsförsäkringen har en
            lösning på denna problematik hittats, där arbetstagaren kvarstår
            i arbetslandet. En liknande lösning bör införas för skatteområdet.
            Svenska regeringen har i enstämmighet med de övriga nordiska regeringarna
            påtalat att de inte i nuläget avser att vidta åtgärder som ger
            dispens från det nordiska skatteavtalet eller Öresundsavtalet.
            Regeringen bör se över sin position och förenkla skattesituationen
            efter covid-19 för arbetspendlare över lands­gränser.
          </p>
          <p xml:id="i-B83KY83F2qCTc39JFsdngf">
            Men problemen för gränspendlarna är inte begränsade till den
            situationen i samband med covid-19. Ett återkommande problem för
            gränspendlare i Öresundsregionen är socialförsäkringen. Gång på
            gång hamnar folk i kläm. Inte minst om de vill vara goda samhällsmedborgare
            och bidra till välfärden i Sverige.
          </p>
          <p xml:id="i-BMNCuesnyzi3hNQibBKFaF">
            Ett exempel är en man som jobbar som kabinpersonal i Danmark
            men även var brandman på deltid. Reglerna tillåter inte att en
            person arbetar i Sverige mer än vad som motsvarar 25 % av arbetstiden
            i Danmark. Som kabinpersonal fluktuerar timtalet kraftigt mellan
            veckor och vissa veckor kunde arbetstiden bli så lite som 10 timmar.
            Det innebar att han enligt reglerna inte fick arbeta mer än 2,5
            timmar i Sverige en sådan vecka. Mannen har på ett år använt mer
            än 75 000 kr på advokater för att inte förlora rätten till socialförsäkring.
            Regeringen måste säkra att socialförsäkringsreglerna för gränspendlare
            får ökad flexibilitet.
          </p>
          <p xml:id="i-WPXsG6YSfsHP44je1j8397">
            Ett annat talande exempel är en kvinna som tog hand om sin mycket
            sjuka man i Sverige samtidigt som hon arbetade i Danmark. Kvinnan
            har i 22 år jobbat för samma företag i Danmark medan hon bott
            i Malmö. För 8 år sedan började hon jobba som personlig assistent
            för sin man några timmar per vecka. Det ökade för några år sedan
            till 14 timmar per vecka som personlig assistent för att vårdbehovet
            för mannen ökade. Samtidigt gick hon ner i tid på arbetsplatsen
            i Danmark. Kvinnan har fått godkänt undantag från ordinarie regler
            och tillhört dansk socialförsäkring. Hur detta undantag ska sökas
            och hur ofta har dock löpande ändrats. När kvinnan inte sökte
            undantag fick hennes danska arbetsgivare betala tre års svensk
            arbetsgivaravgift på 32 procent av den danska lönen med tillbakaverkande
            kraft. Kvinnans senaste ansökan om undantag avvisades för att
            hon tar hand om sin man 14 timmar i veckan i Sverige och därmed
            överskrider 25 %-gränsen. Kvinnan skrevs därför in i svensk socialförsäkring
            istället för dansk där hon varit i alla år på arbetsmarknaden.
            Detta har inneburit att den danska arbetsgivaren även framgent
            måste betala svensk arbetsgivaravgift på den danska lönen. En
            annan konsekvens är att kvinnan förlorar rätten till den danska
            förtidspensions­ordning som hon betalat till i årtionden. Allt
            detta för att hon tagit hand om sin sjuka man till fördel för
            både mannen och det svenska välfärdssystemet. Regeringen måste
            i samarbete med regeringarna i Danmark och övriga nordiska grannländerna
            utöka möjligheterna till undantag i socialförsäkringsreglerna
            för gränspendlare.
          </p>
          <p xml:id="i-LJhtvvzHX22fXH4NCyaUvY">
            För personer som pendlar från Sverige till Danmark uppstår även
            en problematik vid uppsägning. Under tiden en person arbetar i
            Danmark betalas det avgift till dansk a‑kassa. Det är en högre
            avgift än i Sverige. Vid uppsägning övergår dock personen till
            svensk a‑kassa där ersättningen är mycket lägre än i Danmark.
            Gränspendlare betalar alltså högsta avgift men får lägsta ersättning.
            Därtill kommer att nyutbildade i Danmark kan ingå i och betala
            till a‑kassan. Men vid uppsägning utgår ingen ersättning från
            svensk a‑kassa då reglerna i Sverige – i motsats till Danmark
            – inte täcker personer med mindre än ett år i arbetslivet. Regeringen
            måste ta initiativ till att få till stånd en mer rättvis modell
            för betalning till och ersättning från a‑kassa för gränspendlare.
          </p>
          <p xml:id="i-WA1k7wyidQUy9Zfu33otJY">
            Dessa problem är ett axplock av de många utmaningar som möter
            pendlarna i Öresundsregionen och i viss mån övriga Norden. Därtill
            kommer banker som inte vill ge lån, pensionssystem som är omöjliga
            att överskåda och gränser som stängs och öppnas utan förvarning.
            Ska det vara möjligt att leva i hela Norden bör de nordiska regeringarna
            ta fram en ny gränshinderstrategi – inte för att skapa fler hinder
            utan för att ta bort dom.
          </p>
        </div>
        <div xml:id="i-KLDD5SPafVMRPqoFKz2VPY" type="signatureBlock">
          <list xml:id="i-Uc5nA7mxsf8a5PXgCWpYRH">
            <item xml:id="i-55Rba9vDaJoEXMXkRmmqbK" type="signature">
              Niels Paarup-Petersen (C)
            </item>
          </list>
        </div>
      </div>
    </body>
  </text>
</TEI>
