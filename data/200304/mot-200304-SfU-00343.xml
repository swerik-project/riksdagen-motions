<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-SfU-00343">
  <teiHeader>
    <fileDesc>
      <titleStmt>
        <title>Föräldraförsäkringen</title>
        <author corresp="i-P9fVT6wJo29FgZWPQLxr6o i-UnkrZ3NAvoWXY6Krxbkudq">av Anna Grönlund och Tobias Krantz (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Föräldraförsäkringen</title>
          <idno type="rdwebb">GR02Sf343</idno>
          <rs type="number">Sf343</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GR02Sf343/text</ref>
          <ref type="dokument_url_html">http://data.riksdagen.se/dokument/GR02Sf343</ref>
          <ref type="dokumentstatus_url_xml">http://data.riksdagen.se/dokumentstatus/GR02Sf343</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-P9fVT6wJo29FgZWPQLxr6o</idno>
            <name>Anna Grönlund</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-UnkrZ3NAvoWXY6Krxbkudq</idno>
            <name>Tobias Krantz</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CnLQrSsWM9M75eTba18eRh" type="signed"/>
        <correspContext corresp="i-CnLQrSsWM9M75eTba18eRh">
          <note type="signatory" corresp="i-P9fVT6wJo29FgZWPQLxr6o"/>
          <note type="signatory" corresp="i-UnkrZ3NAvoWXY6Krxbkudq"/>
        </correspContext>
        <correspAction type="referral" xml:id="i-AMXdM5LBYgaDTdma3pvuvP">
          <date when="2003-10-15"/>
        </correspAction>
        <correspAction type="dismissal" xml:id="i-MFoPXWzCtK4ZDC7JaaLRvA">
          <date when="2003-10-15"/>
        </correspAction>
        <correspAction type="submission" xml:id="i-XjvZdLJZtKLHCmsXD4mZqo">
          <date when="2003-10-07"/>
        </correspAction>
        <correspAction type="assigned" xml:id="i-GaNMdxmwvkTnLj43RpVDtf"/>
        <correspContext corresp="i-GaNMdxmwvkTnLj43RpVDtf">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Sf_0343/mot_200304_Sf_0343-0001.pdf"/>
      <div type="motHeader" xml:id="i-Ch8CXPxo5VfRpcUJWM2GAz">
        <div type="motTitle" xml:id="i-SUeSgDn6FGpczc7xUQxiNz"/>
        <div type="motSubmissionInfo" xml:id="i-NVvWs4NX69jywPYPyiYyzD"/>
      </div>
      <div type="motBody">
        <div>
          <p>2003/04 mnr: Sf343 pnr: fp203</p>
          <p>Motion till riksdagen 2003/04:Sf343</p>
          <p>av Anna Grönlund och Tobias Krantz (fp)</p>
          <p>Föräldraförsäkringen</p>
          <p>Förslag till riksdagsbeslut</p>
          <p>Riksdagen tillkännager för regeringen som sin mening vad i motionen anförs om föräldraförsäkringen.</p>
          <p>Motivering</p>
          <p>Trots årtionden av debatt och reformer är Sverige fortfarande inte jämställt. Kvinnor tjänar mindre än män och har mindre makt över sin egen tillvaro — enbart för att de är kvinnor. Det är en situation som måste förändras. Folkpartiet har under lång tid varit anhängare av en offensiv jämställdhetspolitik som sätter den enskilda människan i centrum. Det är en politik som utmanas från både höger och vänster — från en höger som inte erkänner att det finns invanda mönster och tankesätt som missgynnar kvinnor, från en vänster som ser kollektiva lösningar och politiska pekpinnar som lämpliga metoder att nå ökad jämställdhet. Det behövs en modern, liberal, politik för ökad jämställdhet. I maj 1994 antog riksdagen jämställdhetspropositionen ”Delad makt — delat ansvar” som Folkpartiet lade fram under jämställdhetsminister Bengt Westerberg. En av de viktigaste delarna i propositionen var den så kallade pappamånaden. Syftet med pappamånaden var att uppmuntra fler män att ta ut föräldraledigheten och på så sätt skapa ett mer jämställt samhälle. Det har visat sig att då pappor stannar hemma ökar jämställdheten på hemmaplan. Att män och kvinnor tar gemensamt ansvar för hem och barn gör också, på lite längre sikt, att jämställdheten ökar även inom arbetslivet. Pappamånaden var en viktig reform när den genomfördes. Den satte fokus på det ojämna uttaget av föräldraledighet och de följdverkningar det förhållandet exempelvis har på mäns och kvinnors = respektive karriärmöjligheter. Men nu finns nya, spännande lösningar som bättre kan stimulera till ett delat ansvar mellan föräldrarna, också i praktiken, för hem och barn utan att det uppfattas som att politiker kommer med pekpinnar.</p>
          <pb facs="riksdagen-motions-pdf/data/200304/mot_200304_Sf_0343/mot_200304_Sf_0343-0002.pdf"/>
          <p>2003/04:Sf343</p>
          <p>Inför jämställdhetsbonus ...</p>
          <p>En jämställdhetsbonus i föräldraförsäkringen bör införas. Föräldrar som delar mer jämlikt på föräldraledigheten ska tjäna på det. För varje uttagen månad i föräldraförsäkringen som motsvaras av en månad som den andra föräldern tar ut utgår, med en införd jämställdhetsbonus, 90 procents ersättningsnivå istället för 80 procent. Utöver detta ska arbetsgivare på vars arbetsplatser mäns uttag av föräldraledighet ökar erhålla rabatt på arbetsgivaravgiften.</p>
          <p>... och avskaffa pappamånaden</p>
          <p>Vi vill se fler morötter och färre piskor inom familjepolitiken. Det finns de som vill gå åt motsatt håll och tvångsvis dela på försäkringen mellan föräldrarna. Ibland sker det med argumentet att försäkringen borde göras mera ”individuell”. Resonemanget bygger på en missuppfattning. Föräldraförsäkringen är redan idag individuell, dessutom i flera avseenden. Försäkringen är ett sätt för staten att ge varje individuellt barn stöd i form av tid med sina föräldrar, på samma sätt som barnbidraget är ett sätt att ge varje barn ett individuellt ekonomiskt stöd. Föräldraledigheten delas också lika mellan föräldrarna; varje förälder får lika många månader att disponera. Det som kvoteringsivrarna vill åstadkomma är att dagarna inte ska kunna överlåtas från den ena till den andra föräldern. Det är en idé som vi avvisar. Det skulle kunna jämföras med om staten skulle sätta in hälften av barnbidraget på pappans respektive mammans bankkonto och sedan förbjuda exempelvis pappan att föra över barnbidragspengar till mammans konto. För liberaler är frihet alltid att föredra framför tvång. Föräldrar ska uppmuntras att dela på föräldraledigheten, inte tvingas. I samband med att ett nytt system för föräldraförsäkringen införs, byggt på tanken om jämställdhetsbonus, bör också den så kallade pappamånaden avskaffas.</p>
          <p>Stockholm den 6 oktober 2003 Anna Grönlund (fp) Tobias Krantz (fp)</p>
        </div>
      </div>
    </body>
  </text>
</TEI>
