<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-NU-00289">
  <teiHeader>
    <fileDesc>
      <titleStmt>
        <title>Patentsystemet</title>
        <author corresp="i-U5MhCo51MGLLY94GAGJZhY">av Johan Linander (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Patentsystemet</title>
          <idno type="rdwebb">GU02N289</idno>
          <rs type="number">N289</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GU02N289/text</ref>
          <ref type="dokument_url_html">http://data.riksdagen.se/dokument/GU02N289</ref>
          <ref type="dokumentstatus_url_xml">http://data.riksdagen.se/dokumentstatus/GU02N289</ref>
          <ref type="doc">http://data.riksdagen.se/fil/37180E5F-22AB-4337-B789-F379C0C0F613</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U5MhCo51MGLLY94GAGJZhY</idno>
            <name>Johan Linander</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4S3Y4FLVvSXt4ZfsLwaH16" type="signed"/>
        <correspContext corresp="i-4S3Y4FLVvSXt4ZfsLwaH16">
          <note type="signatory" corresp="i-U5MhCo51MGLLY94GAGJZhY"/>
        </correspContext>
        <correspAction xml:id="i-WsvvZS2ANdAcQmxjDcuiqr" type="referral">
          <date when="2006-11-07"/>
        </correspAction>
        <correspAction xml:id="i-FtPyhWqNr4fLadP594rbKQ" type="dismissal">
          <date when="2006-11-07"/>
        </correspAction>
        <correspAction xml:id="i-J7yTk4FGynrPVxS8aPiqJk" type="numbering">
          <date when="2006-11-01"/>
        </correspAction>
        <correspAction xml:id="i-54ofvVH1HxkSMEYJpij5ix" type="submission">
          <date when="2006-10-31"/>
        </correspAction>
        <correspAction xml:id="i-4sBTtmksFhBHm5FsiCugp4" type="transfer">
          <date when="2006-10-31"/>
        </correspAction>
        <correspAction xml:id="i-WBbwZMXVAATV8b5P8GAA6t" type="assigned"/>
        <correspContext corresp="i-WBbwZMXVAATV8b5P8GAA6t">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-6yQSUZnfRrQCevV1A5xE5x">
            Förslag till riksdagsbeslut
          </head>
          <list style="ol">
            <item xml:id="i-VNA2j21p6MBoU1D8AsBQPd">
              Riksdagen tillkännager för regeringen som sin mening vad i motionen
              anförs om att domare i en framtida europeisk domstol för patenttvister
              ska utses av Europaparlamentet.
            </item>
            <item xml:id="i-Ds4jCA3gScoPthmws2GUTo">
              Riksdagen tillkännager för regeringen som sin mening vad i motionen
              anförs om att Europeiska patentverkets dominans över europeisk
              innovationspolitik ska minska.
            </item>
            <item xml:id="i-YSw9tbvxF9eDGJ23FnUNSz">
              Riksdagen tillkännager för regeringen som sin mening vad i motionen
              anförs om att bryta upp patentverkens granskningsmonopol genom
              att skapa en öppen marknad för patentgranskningar.
            </item>
          </list>
        </div>
        <div type="motContent">
          <head xml:id="i-8aYs98uDeJS6pccd6eMBxj" type="h1">
            Patentsystemet
          </head>
          <head xml:id="i-JFqnp8LFNnW1ZKAJcSCMiz" type="h1">
            Motivering
          </head>
          <p xml:id="i-WynMbYPwbzd3zPPC62pQhe">
            Den underliggande marknadsekonomiska idén med patent är att de
            ska stimulera investeringar inom områden där det föreligger risk
            för underfinansiering. Vissa mediciner skulle till exempel riskera
            att inte kunna framställas om det förelåg risk för underfinansiering,
            det vill säga risk att finansieringen för framställningen inte
            kunde säkerställas. Den europeiska patentkonventionen från 1973
            beskriver inom vilka områden risk för underfinansiering inte föreligger,
            bland annat genom att explicit säga att datorprogram inte är uppfinningar.
            Även andra områden utesluts, men av etiska snarare än marknads­ekonomiska
            skäl.
          </p>
          <p xml:id="i-GvehiFU4wkhPSWofqa4nEr">
            Trots att medlemsstaterna genom europeiska patentkonventionen
            styr den europeiska patentorganisationen, så har Europeiska patentverket
            i allt större utsträckning agerat alltmer självständigt i frågor
            som rör vad som ska tillhöra det patenterbara området och hur
            patent påverkar den inre marknaden.
          </p>
          <p xml:id="i-XFa92satx1vfkzhV3azT2z">
            I Europaparlamentets resolution om framtidens patentpolitik i
            Europa, antagen den 12 oktober 2006, uttrycks en tilltagande oro
            över oönskade patent på olika områden och över bristen på demokratisk
            kontroll över patentsystemet.
          </p>
          <p xml:id="i-GJ384YC5o1bDr6K5tKGUwn">
            Eftersom demokrati är en förutsättning för en fungerande marknad
            håller Europas lagstiftande församlingar i nyckeln till ett fungerande
            patentsystem.
          </p>
          <head xml:id="i-R1giyen3nhwtD9QwAqpBMQ" type="h1">
            Demokratisera patentsystemet
          </head>
          <p xml:id="i-AttnRzwB9UpqTwCLfrZwic">
            Låt oss för ett ögonblick betrakta patent som ett tillfälligt
            konkurrensskydd. Minskad konkurrens är i de flesta marknadsekonomiska
            sammanhang av ondo, och staten reglerar därför i många fall för
            att öka konkurrensen på olika marknader. I fallet med industriellt
            rättsskydd gör man däremot tvärtom. Frågan är om kostnaden för
            minskad konkurrens uppvägs av ökade investeringar tack vare investeringsskyddet.
            Svaret är att vi inte riktigt vet. Olika branscher har alltför
            olika förutsättningar för att ett generellt svar ska vara giltigt.
            I en del branscher fungerar patentsystemet bra, i andra inte.
          </p>
          <p xml:id="i-PoyUG24tBSjB7NKsv1dzhj">
            En möjlig centralstyrd lösning för att differentiera kostnaderna
            skulle kunna vara att införa högre förnyelseavgifter för patent
            i branscher där marknadens kostnad för konkurrensskyddet är hög,
            till exempel i branscher med korta produktionscykler. Målet för
            denna motion är däremot att undvika långsamma centralstyrda system
            och i stället flytta kostnaden närmare de specifika förutsättningar
            som gäller i respektive bransch.
          </p>
          <p xml:id="i-XSC28Ae7pyrF6v47jtgZQd">
            De flesta aktörer som berörs av industriellt rättsskydd önskar
            starka patent. Det betyder i praktiken ett patent med ett skyddsomfång
            som är väl avgränsat och tydligt. Att äga ett starkt patent betyder
            att konkurrenter lätt kan se om de behöver licens för att framställa
            den produkt eller utföra den process patentet avser. Ett starkt
            patent innebär att det blir lätt att teckna avtal eftersom man
            vet att patentet håller i rätten om motparten vägrar. Frågan är
            dock hur man får fram starka patent, eller varför det är så gott
            om svaga patent.
          </p>
          <p xml:id="i-XQ5hFgJWhMCDtnHhubCwqU">
            Det är uppenbart att dagens patentsystem inte bara producerar
            starka patent. I debatten i Europaparlamentet framfördes att antalet
            patentansökningar vid EPO har ökat med 60 % de senaste 7 åren.
            Någon motsvarande ökning av innovationen i Europa har inte observerats.
          </p>
          <p xml:id="i-Ph5dYd6akeo78WDUtbNf3r">
            Däremot har det blivit allt vanligare med konkurrenshämmande
            patent­strategier av olika slag. En del företag skapar patentportföljer
            som i sig ofta saknar verklig substans. Vi ser ock så att utvecklingen
            i USA fortsatt är skräm mande. International Herald Tribune rapporterar
            så sent som den 19 oktober i år om att ett femtiotal patent på
            skatteplanering har beviljats, oc h att fler ansökningar väntar
            på behandling. I Sverige har Patentbesvärsrätten trots den internationella
            utvecklingen nekat patent på till exempel elektroniska börshandelssystem.
            Frågan är om våra institutioner klarar att hålla de krafter stången
            som önskar utöka det patenterbara området om vi inte tar initiativ
            och kraftigt reformerar patentsystemet.
          </p>
          <p xml:id="i-PYCpMKAJvdnFhcatXr8vHG">
            Vi måste tänka i nya banor. Det är till exempel en ytterst tveksam
            konstruktion att det inte ligger i Europeiska patentverkets ekonomiska
            intresse att höja kvaliteten, så att andelen starka patent stiger
            i förhållande till antalet svaga patent. EPO får nämligen in lika
            mycket pengar oavsett kvalitet på utfört granskningsarbete, vilket
            är en drivkraft i sig bakom den tilltagande patentinflationen.
            Här finns en möjlighet att förbättra kvaliteten genom att tänka
            nytt. Just granskningen är den del av patenthanteringen som skulle
            kunna hanteras utanför de stora tunga institutionerna och flyttas
            närmare marknaden och dess kvalitetsdrivande krafter.
          </p>
          <p xml:id="i-J49pfMgL5Fy4bvMDBpoNXU">
            I Europaparlamentets resolution om framtidens patentpolitik i
            Europa, antagen den 12 oktober 2006, uttrycks en tilltagande oro
            över oönskade patent på olika områden och över bristen på demokratisk
            kontroll över förfarandena för beviljande, godkännande och verkställande
            av sådana patent. Europaparlamentet uppmanar i resolutionen också
            explicit till att förbättra patentsystemet med avseende på juridiskt
            oberoende och kostnader. Denna motion ger förslag på hur Europaparlamentets
            oro kan bemötas. Att demokratisera patentsystemet är en av Europas
            lagstiftande församlingars viktigaste uppgifter.
          </p>
          <head xml:id="i-KaktK38SUqSRkY21CX86Pt" type="h1">
            Öka Europaparlamentets inflytande
          </head>
          <p xml:id="i-X7E2JTuFew98YE1FqQKWkG">
            Om vi ska inrätta en domstol för patenttvister på EU-nivå ska
            dess domare utses av Europaparlamentet. Det förslag som kommissionären
            för den inre marknaden, Charlie McCreevy, förespråkar är fullständigt
            obrukbart eftersom den sätter räven att vakta hönsen. I det liggande
            förslaget tillsätter nämligen Europeiska patentverket domarna
            till denna domstol. Inte nog med det, dessa domare kan samtidigt
            tjänstgöra vid Europeiska patentverket och, om de sköter sitt
            uppdrag till uppdragsgivarens belåtenhet, efter sju år få förnyat
            förtroende.
          </p>
          <p xml:id="i-6U3B2rznyjcsMAkrb7QSVr">
            I det vilande förslaget om att inrätta ett gemenskapspatent är
            tillsättningen av domarna mer balanserat, men fortfarande nära
            knutet till sfären kring Europe­iska patentverket.
          </p>
          <p xml:id="i-CBB2DuGAgbbhefYY8dqD3i">
            Vi måste här tänka nytt. Europaparlamentet måste säkras en ledande
            roll i ansvaret för en ny domstol för patenttvister eftersom det
            inte finns någon annan folkvald församling på europeisk nivå.
            Frågor som rör patenträtt och innovationspolitik är breda och
            berör människor och företag långt utöver intressena i den snäva
            kretsen kring Europeiska patentverket.
          </p>
          <head xml:id="i-Dfzbx1k5jvy3kVLhESefjb" type="h1">
            Minska Europeiska patentverkets inflytande
          </head>
          <p xml:id="i-VCoPiyGdcisqPUZZedWa2F">
            Europeiska patentverkets praxis håller stegvis på att bli kodifierad.
            Trots att den inte godk änts av någon folkvald församling fortsätter
            den att utgöra grunden för mängder av patent som är skadliga för
            till exempel mjukvarubran schen. Det som från början var tänkt
            som en passiv institution som skulle hålla ihop den europeiska
            rättsutvecklingen har blivit till en självständig global aktör
            som i eget namn utarbetar riktlinjer tillsammans med de amerikanska
            och japanska patentverken. EPO tränger även ut nationella patentverk
            och blir allt större och rikare på bekostnad av de mindre nationella
            patentverken i Europa. Inte minst PRV är drabbat av denna utveckling.
          </p>
          <p xml:id="i-QZP2iYL5Ra4m2Br2CaecVK">
            Att Europeiska patentverkets praxis påverkat utvecklingen i Sverige
            framgår exempelvis av att dåvarande Statskontoret under 2003 såg
            sig tvunget att i nvända mot ett patent på överföri ng och hantering
            av elektroniska blanket ter som beviljats både av PRV och av Europeiska
            patentverket. Statskontoret hävdade att patentet bara avsåg en
            administrativ metod för att förmedla en blankett och att det inte
            var fråga om en uppfinning som tillhör det patenterbara området.
            Till lycka för 24-timmarsmyndigheten förklarades patentet till
            slut ogiltigt.
          </p>
          <p xml:id="i-9VXaG9KrtnkrE3JW1CstHu">
            Att Europeiska patentverket utökat det patenterbara området framgår
            särskilt tydligt om man jämför hur verkets tolkningshandledning
            förändrats från konventionens bildande fram till i dag. I dag
            är så kallade programkrav vanliga, 1978 var de explicit förbjudna.
            Det har varit en glidande utveckling. Som exempel kan nämnas att
            en ansökan om patent på en metod att bestämma i vilken ordning
            kunder ska betjänas fick 1983 avslag ända upp i Regerings­rätten.
            Europeiska patentverket beviljade samma patent 1987. Svensk praxis
            kan visserligen inte vara helt självständig gentemot Europeiska
            patentverkets praxis, men det finns inget stöd för att svensk
            myndighetsutövning ska vara underkastad en institution som riksdagen
            saknar inflytande över.
          </p>
          <p xml:id="i-LDnvTvVUaJaVuXLTsxqVRJ">
            Europeiska patentverket försöker också genom kampanjer, konferenser
            och konkret lobbying på olika nivåer i Bryssel påverka de lagstiftande
            församlingarna. På senare tid har man även knutit forskargrupper
            till sig. Vi riskerar därmed både oberoende forskning och oberoende
            opinionsbildning kring patentsystemet.
          </p>
          <p xml:id="i-D7W4sB7bG8LVUKcT8cWy9P">
            Vi kan inte längre använda den förenklade måttstocken att ju
            fler patent desto mer innovation. Sambanden är komplexare än så.
            Framför allt behövs forskning för att reda ut hur patent påverkar
            konkurrensen i olika branscher. Ett första steg är att se till
            att PRV:s tolkningshandledning inte är en blåkopia av Europeiska
            patentverkets tolkningshandledning. Den måste underställas översyn
            och revidering av en oberoende grupp svenska forskare och experter
            på konkurrens och konkurrenslagstiftning.
          </p>
          <p xml:id="i-KMnbF6XJiBt9ovDtVPfbwZ">
            Vi måste våga tänka fritt det kan hända att patentsystemet i
            vissa bran scher inte gör någon nytta över huvud taget.
          </p>
          <head xml:id="i-CBa7cP9DcLMVjK4Yi2qw1N" type="h1">
            Bryt upp granskningsmonopolet
          </head>
          <p xml:id="i-E8j2NXSiovLL4dPRxAHDRN">
            Kunskapen om vad som är giltiga och ogiltiga patentkrav finns
            ofta i stor utsträckning hos de yrkesverksamma på den av patentet
            berörda marknaden. Dessvärre finns inte alltid kunskapen hos de
            överlastade och ibland dåligt utbildade granskarna på patentverken.
            Vi behöver därför skapa ett system där denna kunskap bättre kommer
            till nytta än i dag. Målsättningen är att höja andelen starka
            patent. Målet kan uppnås genom att belöna dem som befriar marknaden
            från svaga patent.
          </p>
          <p xml:id="i-FQUFUdpwF5VZgcsWyDbSgg">
            Just granskningsarbetet skulle kunna brytas loss ur dagens tröga
            patent­byråkrati. Patentverkens obligatoriska granskning skulle
            kunna ersättas av ett system där patent kan registreras via Internet
            utan avgift och utan granskning. Granskningen utförs sedan av
            företag, privatpersoner eller patentgranskningsbyråer som, när
            de hittar ett ogiltigt patent, har rätt att utkräva en granskningsavgift
            av den som registrerat patentet.
          </p>
          <p xml:id="i-LZvrk34r8Xpd5xifJFgSVt">
            I många europeiska länder, bland annat Frankrike, kan man redan
            i dag registrera patent utan granskning, men många patentbyråer
            erbjuder trots det tjänster som förhandsgranskning. I praktiken
            är det alltså redan så att patentverkens granskningsarbete kan
            utföras av privata företag.
          </p>
          <p xml:id="i-JtbUHGTxQys8xsynSojqji">
            Det som saknas i dag är ett incitament som kan skapa en sund
            konkurrens som i sin tur stimulerar ökad patentkvalitet. Granskningsavgiften
            skulle vara detta incitament. Den gör det möjligt att få ersättning
            för det goda arbetet att hitta ogiltiga patent.
          </p>
        </div>
        <div type="motSignatures">
          <list>
            <item xml:id="i-DFGPwDdL57nQS6kn3Bkd8f" who="i-U5MhCo51MGLLY94GAGJZhY">
              Johan Linander (c)
            </item>
          </list>
        </div>
      </div>
    </body>
  </text>
</TEI>
