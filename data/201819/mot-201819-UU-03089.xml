<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-UU-03089">
  <teiHeader>
    <fileDesc>
      <titleStmt>
        <title>med anledning av skr. 2018/19:104 Sveriges medlemskap i FN:s säkerhetsråd 2017-2018</title>
        <author corresp="i-6umT1k53jwZ9Rr9pvYUNWh">av Lars Adaktusson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:3089 av Lars Adaktusson m.fl. (KD)</title>
          <idno type="rdwebb">H6023089</idno>
          <rs type="number">3089</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H6023089/text</ref>
          <ref type="dokument_url_html">http://data.riksdagen.se/dokument/H6023089</ref>
          <ref type="dokumentstatus_url_xml">http://data.riksdagen.se/dokumentstatus/H6023089</ref>
          <ref type="docx">http://data.riksdagen.se/fil/D2CFD7EC-9ED9-406D-A408-463C86E64DFC</ref>
          <ref type="pdf">http://data.riksdagen.se/fil/3B9F9DF5-24C0-4257-B614-17D3F543D709</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6umT1k53jwZ9Rr9pvYUNWh</idno>
            <name>Lars Adaktusson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-SgLSQ3phK7HUZecEbLumwe</idno>
            <name>Ingemar Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-492qaivmeAuhZbNFtaTJpN" type="basedOn"/>
        <correspContext corresp="i-492qaivmeAuhZbNFtaTJpN">
          <ref>Skrivelse 2018/19:104</ref>
        </correspContext>
        <correspAction xml:id="i-GYaaQQ4irKjBwmKfmqeXg7" type="signed"/>
        <correspContext corresp="i-GYaaQQ4irKjBwmKfmqeXg7">
          <note type="signatory" corresp="i-6umT1k53jwZ9Rr9pvYUNWh"/>
          <note type="signatory" corresp="i-PBSxPmi2qJkmc16jpZDA6Y"/>
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-SgLSQ3phK7HUZecEbLumwe"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-BaBRFz7sgjhbuqYiz8u7vt"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-9vUxUUvEnsEQ8V4aoXhnpk" type="submitted">
          <date when="2019-04-26"/>
          <time when="14:30:38"/>
        </correspAction>
        <correspAction xml:id="i-X81ndbU2HLQo2WGueURfFb" type="dismissed">
          <date when="2019-04-30"/>
        </correspAction>
        <correspAction xml:id="i-75C7fKYxLHgFevqYM9fD8m" type="reviewed">
          <date when="2019-04-30"/>
          <time when="09:21:14"/>
        </correspAction>
        <correspAction xml:id="i-8KYSnr9rPc3ogiPMvEEjpM" type="referred">
          <date when="2019-05-02"/>
        </correspAction>
        <correspAction xml:id="i-BJMBF1KF4hKVdZC1yViLnF" type="assigned">
          <date when="2019-06-19"/>
          <time when="13:15:55"/>
        </correspAction>
        <correspContext corresp="i-BJMBF1KF4hKVdZC1yViLnF">
          <ref type="assignedTo">Utrikesutskottet</ref>
        </correspContext>
        <correspAction xml:id="i-D42fTHtdFfbnihdXXj8XVB" type="behandlas_i"/>
        <correspContext corresp="i-D42fTHtdFfbnihdXXj8XVB">
          <ref type="uppgift">2018/19:UU8</ref>
          <ref type="ref_dok_id">H601UU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UU8</ref>
          <ref type="ref_dok_titel">Sveriges medlemskap i FN:s säkerhetsråd 2017-2018</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:3089 av Lars Adaktusson m.fl. (KD)
          med anledning av skr. 2018/19:104 Sveriges medlemskap i FN:s säkerhetsråd
          2017–2018
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-49Dwfes7gPFdPNEW7WaUdR">
            Förslag till riksdagsbeslut
          </head>
          <list style="ol">
            <item xml:id="i-QjWMczH6URNZ2eYs46W5Wz">
              Riksdagen ställer sig bakom det som anförs i motionen om kritiken
              mot Sveriges kampanj till FN:s säkerhetsråd och tillkännager detta
              för regeringen.
            </item>
            <item xml:id="i-5aj1pv7wwAQu2KHmrqveWj">
              Riksdagen ställer sig bakom det som anförs i motionen om ökad
              transparens och att EU-länderna bättre behöver samordna sina kandidaturer
              till säkerhetsrådet och tillkännager detta för regeringen.
            </item>
            <item xml:id="i-LvxZpELEamzKsg2zGCFbHm">
              Riksdagen ställer sig bakom det som anförs i motionen om Sveriges
              medlemskap i FN:s säkerhetsråd 2017–2018 och tillkännager detta
              för regeringen.
            </item>
            <item xml:id="i-7Erwj4dj9L97KMyDiXPGXV">
              Riksdagen ställer sig bakom det som anförs i motionen om regeringens
              underlåtelse att inom ramen för FN:s säkerhetsråd verka för en
              internationell ad hoc-tribunal för IS-brott och tillkännager detta
              för regeringen.
            </item>
            <item xml:id="i-Hd6vLznUhqRv4PjRkd1aec">
              Riksdagen ställer sig bakom det som anförs i motionen om hanteringen
              av raketbeskjutningar mot Israel och våldsamheterna i Gaza och
              tillkännager detta för regeringen.
            </item>
            <item xml:id="i-Mu486EQUArZkiZkJD1i5h6">
              Riksdagen ställer sig bakom det som anförs i motionen om FN-styrkan
              i Libanon (Unifil) och dess relation till Hizbullah och tillkännager
              detta för regeringen.
            </item>
            <item xml:id="i-8fLs7fdVujGaVT4XVR1jUV">
              Riksdagen ställer sig bakom det som anförs i motionen om den
              kärntekniska överenskommelsen med Iran (Joint Comprehensive Plan
              of Action, JCPOA) och tillkännager detta för regeringen.
            </item>
            <item xml:id="i-W9pNqa8fB8TUjGV7LnvQfk">
              Riksdagen ställer sig bakom det som anförs i motionen om kemvapenattackerna
              i Syrien och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-D3w6Qh7Cj11PXQSPfvQgbm" type="h1">
            Kampanjen till FN:s säkerhetsråd
          </head>
          <p xml:id="i-M2n2QV6jA7R5YEn1K9tzfz">
            Sveriges tre år långa kampanj till FN:s säkerhetsråd var kostsam
            och har kantats av bristande transparens och hemlighetsmakeri.
            Kampanjen kostade omkring 27 miljoner kronor och Utrikesdepartementet
            (UD) har vid upprepade tillfällen valt att hemlighålla dokument
            när medierna och utrikesutskottet (UU) begärt att få del av utvärderingen
            av kampanjen. Agerandet har föranlett granskning i konstitutionsutskottet
            (KU) och utskottet har också kritiserat hur UD har hanterat den
            interna kommunikationen kring kampanjen.
          </p>
          <p xml:id="i-Q6UpGjATE3GZ4faCo1n9Do">
            Det fanns dock redan från början fler skäl att rikta kritik mot
            Sveriges kampanj till FN:s säkerhetsråd. Ett sådant skäl var att
            regeringen i sin kandidatur till säkerhetsrådet valde att framställa
            Sverige som en ”oberoende röst” med betoning på att svensk utrikespolitik
            skulle vara oberoende. Detta trots våra gemensamma åtaganden inom
            ramen för EU:s gemensamma utrikes- och säkerhetspolitik och att
            ett starkt och samlat EU-agerande när det gäller utrikes- och
            säkerhetspolitik ligger i Sveriges intresse.
          </p>
          <p xml:id="i-XiCQmqNLT3BV66S7yUvuA">
            Det behövs ökad transparens när det gäller Sveriges kampanj till
            FN:s säkerhetsråd och liknande kampanjer framöver. Vidare behöver
            EU-länderna bättre samordna sina kandidaturer till säkerhetsrådet
            för att uppnå rotation på platserna i säkerhetsrådet. De höga
            kostnader för kampanjer som uppstår när EU-länder konkurrerar
            med varandra är inte försvarbara.
          </p>
          <head xml:id="i-25mPqPzfGz6Mn43j5BvGpi" type="h1">
            Sveriges bidrag till FN:s säkerhetsråd
          </head>
          <p xml:id="i-KDTzD1cvQKCGquiA1D4qTk">
            Den hårt kritiserade kampanjen resulterade trots allt i ett svenskt
            medlemskap i FN:s säkerhetsråd 2017–2018. Under den tiden har
            Sveriges arbete med att utforma EU:s gemensamma utrikespolitik
            nedprioriterats till förmån för FN-arbetet. Som väntat har resultatet
            av detta varit begränsat.
          </p>
          <p xml:id="i-7awtEBNe42EAnRi2LG1xjd">
            FN-samarbetet är en viktig del av svensk utrikespolitik. Behovet
            av en världsorganisation som forum för dialog och för att ta ansvar
            för globala utmaningar är stort. Sverige som land har också att
            tjäna på en internationell säkerhetsordning. Det ska dock sägas
            att FN:s säkerhetsråd alltför ofta har brustit i handlingskraft
            när de allra viktigaste värdena stått på spel.
          </p>
          <p xml:id="i-BjgDuGcBk2BhRS8ZkbeGps">
            Vi välkomnar att Sverige i och med medlemskapet i FN:s säkerhetsråd
            har bidragit till att sätta fokus på frågor som klimatförändringarnas
            negativa konsekvenser för fred och säkerhet, exempelvis resolution
            2349 (2017) om Tchadsjöregionen. Det ska också välkomnas att Sverige
            har bidragit till att fördöma svält mot civila som krigsstrategi
            samt mot sexuellt och könsbaserat våld i konfliktområden som Centralafrikanska
            republiken, Sydsudan och Libyen.
          </p>
          <p xml:id="i-AuH4z2mjQsDTSb5dKEZiHs">
            Vad gäller Libyen är det positivt att Sverige har uppmärksammat
            den svåra och mycket allvarliga situationen för migranter och
            flyktingar. Människosmugglingen måste upphöra för att vi ska kunna
            sätta stopp för döden på Medelhavet. Därför har det varit rätt
            att Sverige har verkat för tydliga skrivningar om sanktionsinstrumentet
            och möjligheten att använda riktade sanktioner i arbetet mot människosmuggling.
          </p>
          <p xml:id="i-ToqBu733UnWAwrLfBEUXQ9">
            Vi understryker gärna dessa positiva inslag under Sveriges medlemskap
            i FN:s säkerhetsråd, men medlemskapet kostade mer än vad det smakade.
            Det finns klara brister i den svenska regeringens ageranden i
            säkerhetsrådet och det gäller inte minst hur man har agerat i
            frågor som rör Mellanöstern.
          </p>
          <head xml:id="i-DJkTMuTRdvsBDQm4gmXBuJ" type="h1">
            Ad hoc-tribunal för IS-brott
          </head>
          <p xml:id="i-HqUQJu4iqJea9AwBnkeXvP">
            Under Sveriges tid i FN:s säkerhetsråd gjorde Islamiska statens
            förbrytare sig skyldiga till några av de värsta brott som världen
            har bevittnat sedan andra världskriget. Det handlade om korsfästelser
            av kristna, våldtäkter mot kvinnor och barn samt om brutala avrättningar.
            Det är sedan tidigare känt att Sverige och den rödgröna regeringen
            har vägrat att erkänna IS folkmord på kristna minoriteter samt
            yazidier. Inte i en enda utrikesdeklaration har kristna minoriteters
            utsatthet omnämnts av regeringen, och inte heller i FN:s säkerhetsråd
            har man gjort tillräckligt.
          </p>
          <p xml:id="i-Vf1zCRe8J1btoNnjPVecMS">
            Islamiska statens terrorister, som har bespottat andra människors
            frihet och förtrampat respekten för människovärdet på det mest
            fruktansvärda sätt, ska tas i förvar, ställas inför rätta och
            dömas till hårda och rättvisa straff. På samma sätt som nazistiska
            krigsförbrytare än i dag eftersöks och åtalas för brott mot mänskligheten
            bör omvärlden säkerställa att Islamiska statens förbrytare aldrig
            kan förvänta sig annat än internationellt ansvarsutkrävande och
            åtal.
          </p>
          <p xml:id="i-WDKrpt7wKfWqegTmhZuHvr">
            Kristdemokraterna krävde därför i flera år att regeringen skulle
            driva på i FN:s säkerhetsråd för att en internationell ad hoc-tribunal
            för IS-brott skulle komma på plats. Detta avfärdades dock av utrikesminister
            Margot Wallström med hänvisning till att situationen i Syrien
            och Irak som helhet skulle hänskjutas till Internationella brottmålsdomstolen
            (ICC). Detta förhållningssätt har uppenbarligen inte varit tillräckligt
            eftersom initiativet att hänskjuta frågan till ICC som väntat
            har blockerats av FN:s säkerhetsråd.
          </p>
          <p xml:id="i-V1p3CpTYkMdqjwRQajbaeY">
            Den rödgröna regeringen har i flera år haft chansen att på allvar
            väcka frågan om en internationell tribunal som hade ökat möjligheterna
            att ställa så många förbrytare som möjligt inför rätta och att
            skipa historisk rättvisa. En internationell ad hoc-tribunal för
            IS-brott hade kunnat vara en framkomlig väg. Säkerhetsrådets beslut
            om ett undersökningsteam för brott begångna av Isil/Daish i Irak
            (Unitad), tyder på att det åtminstone inte hade varit omöjligt
            att nå samsyn kring att inrätta en sådan internationell ad hoc-tribunal
            för IS-brott. Ingenting i regeringens skrivelse tyder på att den
            vägen prövades. Tvärtom står att Sverige i förhandlingarna framhöll
            vikten av ansvarsutkrävande för samtliga förövare, ”inte enbart
            Isil/Daesh”.
          </p>
          <p xml:id="i-Udy56S2U9dMcWnctfNCBk5">
            Sverige ska självklart verka för ansvarsutkrävande för samtliga
            parter, men det hade inte varit omöjligt att samtidigt verka för
            att IS-terroristerna ska dömas till ansvar i en internationell
            tribunal för IS-brott. Det är beklagligt att regeringen inte lyssnade
            på Kristdemokraterna medan tid var och Sverige fortfarande var
            medlem av FN:s säkerhetsråd.
          </p>
          <head xml:id="i-UkWi8y7ffGR47PcgK3DXfr" type="h1">
            Israel–Palestina
          </head>
          <p xml:id="i-F33n7XZax5iZuuJpET2A2k">
            Den israelisk-palestinska konflikten har uppmärksammats under
            Sveriges tid i säkerhetsrådet. Kristdemokraterna står bakom en
            tvåstatslösning byggd på principerna om två fria och demokratiska
            stater som lever fredligt sida vid sida, och det är därför beklagligt
            att regeringen inte har klarat av att företräda en mer nyanserad
            linje i den israelisk-palestinska konflikten.
          </p>
          <p xml:id="i-UhDX6n6qzobrh8gfC3EuKK">
            Ett beslut som väckte stor uppmärksamhet var USA:s beslut att
            erkänna Jerusalem som Israels huvudstad och direktivet att påbörja
            ambassadflytten från Tel Aviv till Jerusalem. Sverige och EU verkade
            för att värna Jerusalems status. Värt att nämna är dock att Jerusalem
            aldrig har varit huvudstad för något annat land än Israel, för
            något annat folk än det judiska folket, och det är i praktiken
            redan huvudstad i dag. Kristdemokraternas uppfattning är därför
            att också Sveriges ambassad ska flyttas från Tel Aviv till Jerusalem
            vid lämplig tidpunkt. Det bör helst ske som en följd av direkta
            fredsförhandlingar mellan Israel och den palestinska sidan och
            i samråd med övriga medlemsländer i EU.
          </p>
          <p xml:id="i-HX8tyWRW7ZDDUjywjw3z8M">
            Under våren 2018 präglades rådshanteringen av de våldsamma palestinska
            protesterna som ägde rum vid gränsen till Gaza. Våldsamheterna
            bemöttes av israeliska säkerhetsstyrkor och många människor rapporterades
            ha skadats eller dödats. Arabgruppen meddelade att man via Kuwait
            avsåg att lägga fram ett utkast till säkerhetsrådsresolution om
            internationellt skydd för det palestinska folket. Den 29 maj utsattes
            Israel än en gång för raketbeskjutningar från Gaza, och inför
            omröstningen den 1 juni om Kuwaits resolutionstext borde Sverige
            likt USA ha verkat för att lyfta fram den palestinska terrororganisationen
            Hamas roll och ansvar för konflikten mellan Israel och Palestina.
          </p>
          <p xml:id="i-PzaHLmy9PL7fJWMU95gd3V">
            Ett annat tillfälle då Sverige tydligt borde ha stöttat USA:s
            initiativ var vid förhandlingarna inför förlängningen av mandatet
            för FN-styrkan i Libanon (Unifil), dvs. när det gällde initiativet
            att ge Unifil en mer proaktiv roll gentemot Hizbullah. Hizbullah
            bildades i början av 1980-talet med hjälp av Irans ayatolla Khomeini
            för att sprida islamiska revolutionen och utrota staten Israel.
            Sedan dess har organisationen ägnat sig åt internationell terror.
            Sverige borde verka för att såväl EU som FN fullt ut terrorklassar
            hela Hizbullah, och mot bakgrund av detta hade det också varit
            önskvärt att Sverige inom ramen för FN:s säkerhetsråd tagit liknande
            initiativ som USA för att sätta ökat fokus på Hizbullah.
          </p>
          <p xml:id="i-LhcsTL2VKfsAjguHSDHWUn">
            För israelerna är våld och terror vardag. Hotet om utplåning
            är konstant och människor tvingas leva med vetskapen om att livet
            snabbt kan bytas mot ett inferno av raketbeskjutningar, död och
            söndertrasade familjer. Sverige och EU ska därför vara en nära
            allierad till Israel i kampen mot såväl islamistisk som palestinsk
            terror.
          </p>
          <head xml:id="i-FSa5nHgJiF92LreFjBbrfo" type="h1">
            Iran och kärnteknikavtalet
          </head>
          <p xml:id="i-9GHGDXYNmMJCBfVbjNtCyz">
            Under Sveriges tid i FN:s säkerhetsråd valde USA att lämna den
            kärntekniska överenskommelsen med Iran (Joint Comprehensive Plan
            of Action, JCPOA) som slöts 2015 tillsammans med Frankrike, Kina,
            Ryssland, Storbritannien och Tyskland. Säkerhetsrådet hade tidigare
            ställt sig bakom överenskommelsen genom resolution 2231 (2015),
            vilket upphävde de flesta av de omfattande sanktioner som sedan
            2006 införts mot Iran. USA:s beslut i maj 2018 att lämna den kärntekniska
            överenskommelsen med Iran väckte stor uppståndelse över hela världen.
            De övriga rådsmedlemmarna försvarade överenskommelsens fortsatta
            genomförande, så även Sverige.
          </p>
          <p xml:id="i-154XsPgCHvhs3fmFupMsqZ">
            Redan när den kärntekniska överenskommelsen med Iran ingicks
            riktade Kristdemokraterna skarp kritik mot att överenskommelsen
            inte tillräckligt beaktade respekten för mänskliga rättigheter
            i förhållande till avtalets genomförande. Sedan dess har situationen
            i Iran inte förbättrats. Massarresteringar, avrättningar och kränkningar
            av de mänskliga rättigheterna fortsätter. Därför är det beklagligt
            att Sverige framhållit att det har varit ”viktigt att hålla isär
            frågan om situationen för mänskliga rättigheter i Iran och frågan
            om den kärntekniska överenskommelsens genomförande”. Sverige borde
            tydligare stå upp för mänskliga rättigheter i utrikespolitiken.
          </p>
          <head xml:id="i-CoKGkYgdSzg6FstrHHxQ7d" type="h1">
            Kemvapenattackerna i Syrien
          </head>
          <p xml:id="i-WKMfydBMc42iAhZrx29gUA">
            Ytterligare ett exempel då Sverige tydligare borde ha stått upp
            för de mänskliga rättigheterna gavs efter kemvapenattacken den
            4 april 2017 i Khan Sheikhoun, Syrien. En knapp timme efter mötet
            i säkerhetsrådet på kvällen dagen efter inledde USA en robotattack
            mot den militära flygbasen Shayrat i Syrien. USA menade att det
            var ett berättigat och måttfullt svar på Syriens kemvapenanvändning
            mot bakgrund av det dödläge som uppstått i och med att säkerhetsrådet
            var blockerat. Vid det extrainsatta mötet med säkerhetsrådet den
            7 april fick USA stöd för sitt agerande från Storbritannien, Frankrike
            och Ukraina. Italien och Japan visade förståelse. Sverige borde
            likt Storbritannien och Frankrike ha valt att uttrycka sitt stöd
            för USA:s agerande. I stället valde Sverige att ifrågasätta dess
            förenlighet med folkrätten.
          </p>
          <p xml:id="i-2uG16qhXgMxnTnJKJfs2sh">
            I april 2018 kom uppgifter om en ny misstänkt kemvapenattack
            från den syriska regimens sida. Den här gången i Douma, strax
            utanför Damaskus. USA meddelade snart sin avsikt att agera oavsett
            beslut från säkerhetsrådet. Sverige höll också denna gång fast
            vid att ett svar måste vara i linje med folkrätten, men den 13
            april genomförde USA, Storbritannien och Frankrike militära anfall
            mot mål i Syrien.
          </p>
          <p xml:id="i-EWjWHpAqC3v7T3N1abe58c">
            Vid mötet den 14 april fördömde Ryssland med stöd av Kina och
            Bolivia vad man menade var en aggression. EU-länderna Nederländerna
            och Polen visade stöd för USA:s, Storbritanniens och Frankrikes
            svar på Syriens kemvapenanvändning. Sverige valde att åter framhålla
            respekten för folkrätten och FN-stadgan.
          </p>
          <p xml:id="i-Chx8NM5UFwFx8fcH8i39h5">
            Det är viktigt att framhålla vikten av folkrätten, men det ska
            i sammanhanget sägas att alla stater enligt folkrätten har en
            skyldighet att skydda sin egen befolkning. Om det är ställt bortom
            tvivel att en stat inte klarar av det ansvaret som i fallet Syrien,
            ska världssamfundet agera och suveräniteten ställas åt sidan för
            att skydda utsatta människor från folkmord och andra grymheter.
            Det finns tillfällen då mänsklig säkerhet behöver prioriteras
            högre än nationell suveränitet för att stå upp för mänskliga rättigheter
            och försvara respekten för människovärdet. Sverige borde därför
            tydligare ha tagit ställning för USA:s, Storbritanniens och Frankrikes
            svar på Syriens användning av kemvapen mot sin egen befolkning.
          </p>
        </div>
        <div type="motSignatures">
          <list>
            <item xml:id="i-23ttELCk5tTBdifWrz1X6D" who="i-6umT1k53jwZ9Rr9pvYUNWh">
              Lars Adaktusson (KD)
            </item>
            <item xml:id="i-91ytcw9qNTtW2uiGxwkPH8" who="i-PBSxPmi2qJkmc16jpZDA6Y">
              Robert Halef (KD)
            </item>
            <item xml:id="i-Wx2xsw5UE12cBzyC2ydiEU" who="i-V4PGuKUAKzYUXWKqj2bLeL">
              Andreas Carlson (KD)
            </item>
            <item xml:id="i-B6JkE8TEjFZMURuNtiABf1" who="i-SgLSQ3phK7HUZecEbLumwe">
              Ingemar Kihlström (KD)
            </item>
            <item xml:id="i-YaTwJucUNT4USg1aqZTrPv" who="i-Ybw8JnrmHGCsqpipBke8a7">
              Mikael Oscarsson (KD)
            </item>
            <item xml:id="i-Mc8JsBiNj6gP9sDmUEpDR1" who="i-BaBRFz7sgjhbuqYiz8u7vt">
              Désirée Pethrus (KD)
            </item>
            <item xml:id="i-F8hsmvgp1iwp9rCf5jd9Eh" who="i-4BTx6VbUNJDqLqfkYqjnsE">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
