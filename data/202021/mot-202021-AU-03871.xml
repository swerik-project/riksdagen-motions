<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-AU-03871">
  <teiHeader>
    <fileDesc>
      <titleStmt>
        <title>med anledning av skr. 2020/21:92 En god arbetsmiljö för framtiden - regeringens arbetsmiljöstrategi 2021-2025</title>
        <author corresp="i-F7At3v6PvJpNCH37qRhr8A">av Sofia Damm m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3871 av Sofia Damm m.fl. (KD)</title>
          <idno type="rdwebb">H8023871</idno>
          <rs type="number">3871</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H8023871/text</ref>
          <ref type="dokument_url_html">http://data.riksdagen.se/dokument/H8023871</ref>
          <ref type="dokumentstatus_url_xml">http://data.riksdagen.se/dokumentstatus/H8023871</ref>
          <ref type="docx">http://data.riksdagen.se/fil/B830BD35-0AE3-4284-A1FB-5CEEB8258B0B</ref>
          <ref type="pdf">http://data.riksdagen.se/fil/E09A269E-5E54-406A-9DAD-F7148305FDBE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-9kL7gDrzsvgPervhw6VVyb</idno>
            <name>Hans Eklind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-VSiy2mHN5m8fAgo9SDAGyR</idno>
            <name>Hampus Hagman</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WCj6yqASZgkp6SAVh5XS9k" type="basedOn"/>
        <correspContext corresp="i-WCj6yqASZgkp6SAVh5XS9k">
          <ref>Skrivelse 2020/21:92</ref>
        </correspContext>
        <correspAction xml:id="i-UZ4KVxMrc6a7y9o3WPTCro" type="signed"/>
        <correspContext corresp="i-UZ4KVxMrc6a7y9o3WPTCro">
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-9kL7gDrzsvgPervhw6VVyb"/>
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-VSiy2mHN5m8fAgo9SDAGyR"/>
        </correspContext>
        <correspAction xml:id="i-2w4gSwVpzHAY3P9oC6ffD2" type="submitted">
          <date when="2021-02-26"/>
          <time when="17:00:06"/>
        </correspAction>
        <correspAction xml:id="i-29ACnM3sNfYrSxMTYfgjCA" type="reviewed">
          <date when="2021-03-01"/>
          <time when="17:15:12"/>
        </correspAction>
        <correspAction xml:id="i-J1XbSKBUHsutHzQ3KgZV2o" type="dismissed">
          <date when="2021-03-02"/>
        </correspAction>
        <correspAction xml:id="i-FSfZhuKq22897pT9h1xVan" type="referred">
          <date when="2021-03-03"/>
        </correspAction>
        <correspAction xml:id="i-9RyBBrr1CZnczfQ75RzxqV" type="assigned">
          <date when="2022-03-24"/>
          <time when="18:03:20"/>
        </correspAction>
        <correspContext corresp="i-9RyBBrr1CZnczfQ75RzxqV">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-6ST8AZkJ1gKa3zPcsA7BDA" type="behandlas_i"/>
        <correspContext corresp="i-6ST8AZkJ1gKa3zPcsA7BDA">
          <ref type="uppgift">2020/21:AU11</ref>
          <ref type="ref_dok_id">H801AU11</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU11</ref>
          <ref type="ref_dok_titel">En god arbetsmiljö för framtiden - regeringens arbetsmiljöstrategi 2021-2025 m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PDWWfKuevvx4WFd5hP3daw" type="motHeader">
        <div xml:id="i-3g11aAcSrUadf4eCVXwKwP" type="motTitle">
          Motion till riksdagen 2020/21:3871 av Sofia Damm m.fl. (KD) med
          anledning av skr. 2020/21:92 En god arbetsmiljö för framtiden
          – regeringens arbetsmiljöstrategi 2021–2025
        </div>
      </div>
      <div xml:id="i-8yne2e8G567Zr3JUFrywPX" type="motBody">
        <div xml:id="i-PshLax797XTPXQ7Rq54sRW" type="motProposal" subtype="förslag">
          <head xml:id="i-E5u2zBF1FKfpweheGxzxCF">
            Förslag till riksdagsbeslut
          </head>
          <list xml:id="i-M7MR1nZhnYG1TjwpG6NAT9" style="ol">
            <item xml:id="i-CZH9cqz7XexCaTVtUD2oFu">
              Riksdagen ställer sig bakom det som anförs i motionen om att
              ge i uppdrag åt Arbetsmiljöverket att ta fram verktyg för att
              kunna kartlägga hur kvinnor och män exponeras för riskfaktorer
              som kan leda till sjukskrivning och hur man kan förebygga dessa
              riskfaktorer, och detta tillkännager riksdagen för regeringen.
            </item>
            <item xml:id="i-P9QBd3y4v3rwJLNwViHcd1">
              Riksdagen ställer sig bakom det som anförs i motionen om att
              utreda hur arbetsmiljön försämras i krissituationer och föreslå
              åtgärder som minskar förekomsten av dessa och tillkännager detta
              för regeringen.
            </item>
            <item xml:id="i-f4rpEe2J7wUtYykYgKePA">
              Riksdagen ställer sig bakom det som anförs i motionen om att
              införa ett pilotprojekt med arbetsplatsrådgivare som stöd för
              arbetsgivaren i rehabiliteringsfrågor och tillkännager detta för
              regeringen.
            </item>
            <item xml:id="i-8dVMriZwR9qJPJpT33Qy3i">
              Riksdagen ställer sig bakom det som anförs i motionen om att
              utreda ett införande av arbetsmiljödeklarationer mellan arbetstagare
              och arbetsgivare och tillkännager detta för regeringen.
            </item>
            <item xml:id="i-VXBSbWsMYVsEyeNUWecfSL">
              Riksdagen ställer sig bakom det som anförs i motionen om att
              Myndigheten för arbetsmiljökunskap bör få i uppdrag att granska
              hur stödet ser ut till personalen inom vård och omsorg med anledning
              av covid-19 och tillkännager detta för regeringen.
            </item>
          </list>
        </div>
        <div xml:id="i-4L9UgtPN8PPRQD3JnHk5w5" type="motContent">
          <head xml:id="i-DYmymSB2znmGzWKaoEbnXU" type="h1">
            Motivering
          </head>
          <p xml:id="i-FG47dvsx2rhY6rvQCUbBxG">
            Regeringen har i sin skrivelse 2020/21:92 En god arbetsmiljö
            för framtiden presenterat sin arbetsmiljöstrategi för 2021–2025.
            Kristdemokraterna välkomnar i huvudsak regeringens skrivelse.
            Arbetet med att förbättra arbetsmiljön på alla delar av arbets­marknaden
            är centralt för att fler ska kunna och vilja arbeta hela livet
            – och allt längre, till följd av en ökad livslängd.
          </p>
          <p xml:id="i-4jFo3FR3yzxkggNTaz4iot">
            Goda arbetsvillkor och möjlighet till utveckling i arbetet är
            en viktig målsättning för arbetslivet. En god arbetsmiljö gynnar
            både arbetstagare och arbetsgivare. Ett hållbart arbetsliv är
            också en förutsättning för att Sverige ska stå sig konkurrenskraftigt
            i fram­tiden och att människor ska kunna förlänga sitt arbetsliv.
          </p>
          <p xml:id="i-PdmhJcV3W5BdTBE9NDz2fD">
            Sedan 1980-talet har kvinnor haft högre sjukfrånvaro än män (Försäkringskassan),
            och skillnaderna fortsätter att öka. Kvinnor drabbas i högre grad
            än män av arbets­relaterade besvär, som att ha svårt att sluta
            tänka på arbetet, sömnsvårigheter och olust inför att gå till
            jobbet, vilket ökar förekomsten av sjukskrivningar. Det finns
            många olika orsaker till att kvinnor i högre utsträckning än män
            drabbas av arbetsskador inom vissa branscher. Hur arbetet är organiserat,
            hur ledarskapet ser ut och vilka förutsättningar som finns att
            utföra arbetet är några exempel. Utmärkande för ohälsan hos kvinnor
            är arbetssjukdomar orsakade av sociala och organisatoriska faktorer.
          </p>
          <p xml:id="i-T6bxZ5eP1LtAk3ZLf3Kckt">
            I en genomförd kunskapssammanställning (2016:2) framhålls särskilt
            problemen inom de kvinnodominerade yrkesgrupperna inom vård, skola
            och omsorg. Både män och kvinnor som arbetar inom dessa sektorer
            mår sämre än andra. Arbetsmiljöverket framlade en projektrapport
            2020 som granskade arbetsmiljön på landets äldreomsorg och hemtjänst.
            I 87 procent av tillsynsärendena utkrävdes åtgärder för att förbättra
            arbetsmiljön. Sammantaget konstaterades ”stora brister och risker
            med arbetsmiljön”.
          </p>
          <p xml:id="i-Js3aFHG8YyaYUWAfvMHqpV">
            Med de insikter som finns om kvinnors och mäns olika förutsättningar
            och om ohälsa bör Arbetsmiljöverket utveckla verktyg för och kartlägga
            hur kvinnor och män exponeras för riskfaktorer som kan leda till
            sjukskrivning och hur man kan förebygga dessa riskfaktorer.
          </p>
          <head xml:id="i-LpnDLeBf54NFr8r3SVTsh3" type="h2">
            Arbetsmiljön under coronapandemin
          </head>
          <p xml:id="i-Y7n1aAV62yhuVKVvifsawz">
            Sjuksköterskor, undersköterskor, läkare och ambulanspersonal
            är några av de yrkes­grupper som hjältemodigt tar ett stort ansvar
            i det dagliga arbetet för att möta och vårda coronapatienter.
            Men även i det kommunala vård- och omsorgsarbetet utförs hjältedåd
            i syfte att förhindra att äldre blir sjuka och behöver vård. I
            detta arbete är det viktigt att personalen har en god och trygg
            arbetsmiljö.
          </p>
          <p xml:id="i-VdktvVrK23Lo5Yz7yUp7rs">
            Socialstyrelsen fick samordningsansvar gällande skyddsmateriel
            för att resurserna skulle finnas där det finns störst behov. Men
            trots detta larmade personal tidigt om att det inte fanns tillräckligt
            med skyddsutrustning ute i verksamheterna. Under lång tid har
            det saknats bl.a. munskydd, visir, plasthandskar, handsprit och
            skyddskläder.
          </p>
          <p xml:id="i-J12MbRYeNeVJxC7Q3zhdek">
            Uppenbart har många leverantörer velat bidra, men regelverket
            har varit krångligt, och det har därför tagit alldeles för lång
            tid att få fram tillräckligt med skyddsmateriel. Skyddsutrustning
            till sjukvården har prioriterats, men tyvärr har den kommunala
            om­sorgen såsom äldreboenden och hemtjänst fortfarande inte fått
            nödvändig materiel. Socialstyrelsen verkar inte ha prioriterat
            denna personalgrupp. Sannolikt har detta varit en riskabel strategi
            för både personal och vårdtagare i arbetet för att motverka spridning
            av covid-19.
          </p>
          <p xml:id="i-H7vtQt52sjb6kPxkChtzvK">
            Trots att EU-kommissionen den 13 mars 2020 gav EU-länderna rekommendationer
            om att släppa på krav kring CE-märkning dröjde det innan regeringen
            kom med åtgärder för att se till att tillgången på skyddsmasker
            ökade. Detta gällde särskilt kring skydds­mask 90.
          </p>
          <p xml:id="i-WJUPudRFDpSznBNBckzVqp">
            Byråkrati och saktfärdighet får inte hindra säkerheten för personal.
            Vi måste värna arbetstagares arbetsmiljö. Både inom vården men
            också för kommunal omsorgs­personal. I april avled en sjuksköterska
            i 40-årsåldern som smittats av covid-19. Skydds­ombud på sjukhuset
            anmälde dödsfallet till polisen eftersom hon saknade säker skydds­utrustning.
            En polisutredning är inledd om arbetsmiljöbrott genom vållande
            till annans död.
          </p>
          <p xml:id="i-S7xUXsqiJBcJ7973nwL2Ba">
            Kristdemokraterna anser att den bristfälliga hanteringen av skyddsutrustning
            är mycket allvarlig. Ur ett arbetsmiljöperspektiv är detta en
            fråga som behöver en vidare hantering, och åtgärder behöver vidtas
            för att bristerna – och de tvetydiga riktlinjerna kring skyddsutrustningen
            – inte ska uppstå igen. Regeringen har inte tagit ett fullgott
            ansvar för dessa frågor, och arbetsmiljön under krissituationer
            behöver särskilt belysas.
          </p>
          <head xml:id="i-CBv1W6nsy1YNUScKMgGx6B" type="h2">
            Genomför pilotprojekt med arbetsplatsrådgivare
          </head>
          <p xml:id="i-WiJvVmLwvRCotmzh3GzACb">
            Den 1 juli 2018 uppdaterades lagstiftningen avseende arbetsgivares
            rehabiliterings­ansvar. Arbetsgivare är skyldiga att upprätta
            en plan för återgång i arbete för arbets­tagare som varit frånvarande
            på grund av sjukdom i 30 dagar, om det kan antas att arbetstagarens
            arbetsförmåga kommer att vara nedsatt under minst 60 dagar. Många
            arbetsgivare, framför allt mindre företag, har svårt att leva
            upp till de skyldigheter och förväntningar som ställs på dem.
            Inte sällan saknas tillgång till adekvat professionell rådgivning
            i rehabiliteringsfrågor, eller så är tillgången ojämn och bristfällig.
            Denna brist försvårar för förebyggande insatser på arbetsplatserna,
            tidig upptäckt och en effektiv planering av rehabiliteringsinsatserna.
          </p>
          <p xml:id="i-AhcBj92p2A2YeQL5Ycr3Gh">
            Det bidrag för arbetsplatsnära stöd som arbetsgivare kan söka
            och få sedan 2014 svarar delvis upp mot detta problem. Syftet
            med bidraget är att förebygga sjukfall och vid pågående sjukfall
            öka arbetstagares möjligheter att återgå i arbete genom att stödja
            arbetsgivare att vidta tidiga och anpassade åtgärder. Försäkringskassan
            har utvärderat det arbetsplatsnära stödet, och av redovisningen
            ”Utvärdera och utveckla stödet till arbetsgivare” framgår bl.a.
            att 780 organisationer och företag inom stat, kommun, lands­ting,
            församlingar och privata företag under 2016 beviljades bidrag
            för ca 48 miljoner kronor till arbetsplatsnära stöd, vilket resulterade
            i att ungefär 18 500 arbetsplatsnära stödinsatser genomfördes.
          </p>
          <p xml:id="i-7N9S6RdqGwt4krtNptxQxQ">
            Av budgetpropositionen för 2020 framgår det att 68 miljoner kronor
            av totalt 100 miljoner kronor till stödet har utnyttjats av arbetsgivare.
            Huvuddelen som beviljades bidrag var arbetsgivare med minst 200
            anställda. Största enskilda gruppen var arbets­givare med fler
            än 500 anställda, medan små företag med 1 till 9 anställda utgjorde
            endast 3 procent av de som beviljades arbetsplatsnära stöd. I
            proposition 2017/18:1 UO10 konstaterades att stödet fortfarande
            var okänt för många arbetsgivare och att det rådde kunskapsbrist
            kring vad stödet kan användas till och hur det kan sökas. En slutsats
            som Försäkringskassan drar av utvärderingen är att ett utökat
            stöd troligen skulle göra bidraget mer intressant för små arbetsgivare
            och vara ett värdefullt stöd i samband med anställdas ohälsa.
          </p>
          <p xml:id="i-LMptCYrnyVyJX3YR2ierS">
            I budgetpropositionen för 2020 har stödet utvidgats till att
            även omfatta bidrag för insatser som består av att utreda, planera,
            initiera, genomföra och följa upp åtgärder. Kristdemokraterna
            är positiva till det stöd som finns men vi vill, vid sidan av
            detta, också prova en modell med arbetsplatsrådgivare, anställda
            på Försäkringskassan eller annan lämplig myndighet, som ska kunna
            utgöra ett stöd såväl i arbetsgivarens rehab­iliteringsverksamhet
            generellt som i enskilda rehabiliteringsfall.
          </p>
          <p xml:id="i-CfQ49frCRSABxbFp7XWfve">
            Genom detta stöd skulle arbetsgivarnas kunskap om arbetsmiljölagens
            krav på arbetsanpassning och rehabilitering öka, liksom deras
            kunskaper om hur rehabilitering går till i praktiken. Då skulle
            den arbetslivsinriktade rehabiliteringen ännu bättre kunna integreras
            med det förebyggande arbetsmiljöarbetet på arbetsplatsen. Eftersom
            varken någon formell ansökan eller egen ekonomisk insats skulle
            krävas med detta stöd skulle det sannolikt också vara betydligt
            mer attraktivt bland mindre arbetsgivare än både den nuvarande
            och den vidareutvecklade modellen av det arbetsplatsnära stödet.
          </p>
          <head xml:id="i-EJ6JSBLuhxHvCD1JhAFTav" type="h2">
            Arbetsmiljödeklarationer
          </head>
          <p xml:id="i-Ky2EgskzTPkEJWYivLPJmM">
            Det är arbetsgivaren som ansvarar för att dess verksamhet drivs
            på ett sådant sätt att ohälsa och olycksfall förebyggs och att
            en tillfredsställande arbetsmiljö uppnås. Arbets­miljöverkets
            uppgift är att kontrollera att arbetsgivaren lever upp till de
            krav som finns i arbetsmiljölagen och i de föreskrifter som Arbetsmiljöverket
            utfärdar. Denna kontroll sker vanligen genom inspektion. Ett sätt
            att rationalisera detta arbete utan att för den skull tumma på
            säkerheten och arbetsmiljön vore att införa ett system med arbets­miljödeklarationer.
            Likaväl som vi årligen redovisar våra inkomster för staten skulle
            det vara rimligt att arbetsgivare redovisar arbetsmiljön genom
            en årlig deklaration.
          </p>
          <p xml:id="i-GEBBA7xx4FcKQDfwJ9sx1K">
            I ett system med arbetsmiljödeklarationer fyller arbetsgivaren
            och arbetstagarna gemensamt i ett av Arbetsmiljöverket upprättat
            frågeformulär baserat på lag och föreskrifter för just det företaget.
            Denna deklaration ska göras så enkel att frågorna kan besvaras
            med ja eller nej. Deklarationen ska sedan undertecknas av ställföreträdare
            för företaget och företrädare för arbetstagarna. Deklarationen
            kan med fördel göras digitalt. Efter behandling av Arbetsmiljöverket,
            kan åtgärder vidtas utifrån deklarationens resultat.
          </p>
          <p xml:id="i-VnHVwSqRBpPFjWvcU5VSvs">
            Förslaget innebär att alla företag inom samma bransch blir behandlade
            på samma sätt från myndighetens sida. Antalet inspektörer kan
            minskas och antalet distrikt kan reduceras. Detta innebär en besparing
            för statskassan utan att arbetsmiljön försämras. Tvärtom skulle
            kontrollen bli effektivare och mer rättvis.
          </p>
          <p xml:id="i-JftMUCazs6YGeTq8gNfviw">
            Det finns därför anledning att regeringen utreder hur arbetsmiljödeklarationer
            skulle kunna användas och att Arbetsmiljöverket kan initiera ett
            pilotprojekt som prövar möjligheten att deklarera sin arbetsmiljö.
          </p>
          <head xml:id="i-D4XEMKoXjqs3kz6heNLwp9" type="h2">
            Skyddsombudens befogenheter
          </head>
          <p xml:id="i-UCFBxLa2YK6giAkQFJF671">
            Det är viktigt att arbetsmiljösituationen på arbetsplatserna
            granskas. Som arbetstagare kan det vara svårt att förstå konsekvenserna,
            kort- som långsiktiga, av den arbetsmiljö man jobbar i. Att granska
            den egna situationen kan således vara svår. Därför är det bra
            om det finns personer som har ett särskilt fokus på att granska
            hur arbetsmiljön ser ut och hur det påverkar de som jobbar inom
            den miljön. I detta har skyddsombud en viktig funktion. Skyddsombudens
            organisering och det övergripande ansvaret för detta arbete behöver
            dock analyseras. På arbetsplatser med kollektivavtal är skyddsombuden
            vanligen kopplade till facket och fackets skyddsombud att tillträde
            till arbetsplatsen. Regeringen lade under våren 2020 fram en proposition
            som behandlade de regionala skyddsombuden och som innehöll förslag
            om att utöka deras tillträdesrätt till att också gälla arbetsplatser
            utan facklig representation. Det är beklagligt att regeringen
            valt en facklig utgångspunkt, i stället för att fundera på det
            övergripande behovet av skydds­ombud och arbetsmiljökontrollanter.
            Det gäller särskilt eftersom den fackliga anslut­ningsgraden minskat,
            arbetsgivarna består i allt större utsträckning av mikro- och
            småbolag med få anställda. Hur en ”bra” arbetsmiljö ser ut skiljer
            sig också stort mellan yrken och arbetsplatser. Därför finns skäl
            att se över om detta arbete kan organiseras på ett mer övergripande
            plan.
          </p>
          <p xml:id="i-WUGP8bf2ALXC7AngQvimbc">
            När regeringen lade fram sin proposition om att utvidga de regionala
            skyddsom­budens roll, argumenterade Kristdemokraterna för att
            de regionala skyddsombudens arbete måste utvärderas om deras befogenheter
            ska utökas och en sådan utvärdering har aldrig skett. Riksdagen
            höll med om detta och vi väntar nu på att regeringen ska åter­komma
            med en utvärdering, något som ännu inte har skett.
          </p>
          <head xml:id="i-ATFpuCBkfQujrvLc5W7gTh" type="h2">
            Myndigheten för arbetsmiljökunskap
          </head>
          <p xml:id="i-Lku4sJbJzbQczbePzoGtD5">
            Myndigheten för arbetsmiljökunskap (Mynak) inrättades i juni
            2018 för att stärka det nationella och internationella arbetsmiljöarbetet.
            Myndigheten ska vara ett nationellt kunskapscentrum för arbetsmiljöfrågor
            och göra att forskning och kunskap används i praktiken. Den ska
            också följa och främja företagshälsovårdens utveckling. Myndig­heten
            har ett viktigt uppdrag. Det arbete som utförs under pandemikrisen
            påverkar den psykosociala arbetsmiljön ute i vård och omsorg.
          </p>
          <p xml:id="i-UzADTMBKUawAzi5NaL7wSh">
            Att möta människor i livets slutskede är påfrestande och personalen
            kan behöva samtalsstöd för att orka. Här borde regeringen ge Socialstyrelsen
            ett uppdrag att särskilt lyfta det psykosociala stödet till personalen,
            under krisen. Här krävs även att resurser tas fram i form av stöd
            till kommuner och regioner.
          </p>
          <p xml:id="i-5z1kqdbczwENZ2UaYrmqoj">
            Myndigheten för arbetsmiljökunskap (Mynak) bör få i uppdrag att
            följa hur stödet ges till personalen inom vård och omsorg med
            anledning av covid-19 så att de inte får långvariga hälsokonsekvenser
            för framtiden. Personal har rätt att känna sig trygg på jobbet.
            Och om chefer ska kunna erbjuda personalen en säker arbetsmiljö
            måste regeringen och myndigheter se till att de kan uppfylla de
            krav som åligger dem. Detta måste gälla även i kristider. Det
            gäller nu att om möjligt förebygga allvarliga konsekvenser på
            arbetsmiljöområdet för alla de som arbetar i patientnära kontakter.
          </p>
        </div>
        <div xml:id="i-7hxAvHDjsUy8zroLSMMGAL" type="motSignatures">
          <list xml:id="i-Ku2NYPoaXjqGnd8imj2ASA">
            <item xml:id="i-CUx6Ge35oWdQzb9vNZeN3x">
              Sofia Damm (KD)
            </item>
            <item xml:id="i-9n6BeUC4o6nYPdLxFr39Nb">
              Hans Eklind (KD)
            </item>
            <item xml:id="i-M1R6NJwpjr7gkmjeAV61Ha">
              Jakob Forssmed (KD)
            </item>
            <item xml:id="i-FM8zb5yKsCEUQjc4yAsuPp">
              Hampus Hagman (KD)
            </item>
          </list>
        </div>
      </div>
    </body>
  </text>
</TEI>
