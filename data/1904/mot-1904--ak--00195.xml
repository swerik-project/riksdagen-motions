<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1904--ak--00195">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1904/mot_1904__ak__195/mot_1904__ak__195-001.pdf"/>
      <div xml:id="i-7EXoHXw9QMY2KtTbXtR5BC" type="motHeader">
        <div xml:id="i-3biVHJzgMRLCM6Wb7ABB9H" type="motTitle"/>
        <div xml:id="i-6GsbmWnd57LMg4rGy4wVpR" type="motSubmissionInfo"/>
      </div>
      <div xml:id="i-NofuQJdsiktr3e9ek3TeGG" type="motBody">
        <div xml:id="i-MCNjx3ccv7zXvRR2ZuSDtC">
          <p xml:id="i-SjZepRESxdHFgv9HSb3Vhf">
            Motioner i Andra Kammaren, N:o 195. 1
          </p>
          <p xml:id="i-ERkKauQkAAL7HeQHWM4vEk">
            N:o 195.
          </p>
          <p xml:id="i-HSmb3kBLVpWAkWytujbehS">
            Af herr M. Sundström m. fl., i anledning af Kungl. Maj:ts proposition
            angående ändrad anordning af rikets allmänna läroverk samt lönereglering
            för de vid dem anställda
          </p>
          <p xml:id="i-P8Mn5LbRViY7Dk6DJxu5PY">
            lärare.
          </p>
          <p xml:id="i-8eKTQCX4uoPavvC1mTh9Gk">
            Genom Kungl. Maj:ts proposition till innevarande års Riksdag
            rörande omorganisation af de allmänna läroverken har denna fråga
            i hela dess omfattning förelagts Riksdagen till afgörande. De
            ansatser till ett tidsenligt ordnande af vårt undervisningsväsende
            detta förslag innebär äro värda allt erkännande. Skulle förslaget
            erhålla Riksdagens bifall, komme enhetlighet och reda att åvägabringas
            uti den mångfald och oklarhet, som hittills varit rådande på detta
            område. Men ej nog härmed. Den mångåriga tvistefrågan rörande
            framflyttandet af de klassiska språkens studium till en mognare
            ålder kommer likaledes att taga ett stort steg mot sin slutliga
            lösning. Ett gammalt och af Andra Kammaren ofta påyrkadt reformkraf
            har emllertid icke af Kungl. Maj:t upptagits. Vi mena förslaget
            om första läroverksklassens indragande och inträdesålderns höjande.
            Och dock synes det oss, som om Kungl. Maj:t icke skulle hafva
            saknat skäl till ett sådant förslags framläggande. Den föreliggande
            propositionen rörande omorganisation af läroverken åtföljes nämligen
            af förslag till ny lönestat för lärarepersonalen vid desamma.
            Detta löneförslags antagande kommer att medföra en väsentlig ökning
            i statens utgifter. Nu har Riksdagens Andra Kammare upprepade
            gånger såsom oefter- gifligt villkor för sitt bifall till lärarelönernas
            höjande uttalat sig för Bih. till Riksd. Prot. 1904. 15aml. 2
            Afd. 2 Band. 75 Häft. (N:is 195, 196.) 1
          </p>
          <pb facs="riksdagen-motions-pdf/data/1904/mot_1904__ak__195/mot_1904__ak__195-002.pdf"/>
          <p xml:id="i-LkCZUvT3TheYTAxvD2DEks">
            2 Motioner i Andra Kammaren, N:o 195.
          </p>
          <p xml:id="i-Mvfhhuj5DdLRuYpZxtXUP">
            icke allenast latinstudiets framflyttande till en mognare ålder,
            utan äfven fordrat första läroverksklassens indragande. Om vederbörande
            på allvar önska en reglering af lärarelönerna och anse en höjning
            af desamma vara tidsenlig, berättigad och nödvändig, borde klokheten
            hafva bjudit dem att taga hänsyn till dessa tydligt uttalade önskemål
            för att icke ännu en gång riskera organisationsförslagets fall.
            Herr statsrådet och chefen för ecklesiastikdepartementet säger
            nu i fråga om denna sak, att han icke under nuvarande omständigheter
            ansett sig böra föreslå första klassens indragning. Vi våga gentemot
            detta påstå, att om öfver hufvud taget några omständigheter kunnat
            föranleda ett dylikt förslags framläggande, så är det just de
            nuvarande. Läroverkspropositionen innehåller ju förslag om en
            fullständig, in i detalj gående omdaning af läroverksorganisationen.
            Somliga läroverk indragas, andra omdanas och tillökas, kurser
            och timplaner förändras i väsentlig grad. Flera af dessa reformer
            äro fullt ut lika stora och vågsamma som en indragning af lägsta
            läroverksklassen. Därför anse vi innevarande års riksdag vara
            rätta tidpunkten för ett dylikt för- slags genomförande. Enligt
            nu gällande bestämmelser utgör lägsta inträdesåldern till läroverkens
            första klass 9 år. Kungl. Maj:t föreslår häruti icke någon förändring.
            Genom den nådiga kungörelsen af den 9 november 1894 hafva inträdesfordringarna
            till läroverkets första klass fastställts i an- slutning till
            de kurser, som genomgås i första klassen af fast folkskola Litt.
            A. Några klagomål öfver denna bestämmelse hafva oss veterligt
            icke försports från något håll. Såväl läroverket som den stora
            all- mänheten hafva af en dylik anordning icke rönt annat än godt.
            Jämföras nu de kurser, som genomgås i andra klassen af fast folkskola
            Litt. A, med de kurser, som genomgås i läroverkets första klass,
            finner man, att emellan dem egentligen icke förefinnes annan väsentlig
            skillnad än den lilla kursen i tyska språket. Jämför man vidare
            de båda skolornas timplaner för ifrågavarande klasser, finner
            man, att äfven dessa i det närmaste öfverensstämma med hvarandra.
            Indroges nu läroverkets första klass, så att den nuvarande andra
            klassen blefve det nya läroverkets första klass, och lämpades
            inträdesfordringarna till denna i anslutning till de kurser, som
            genomgås i andra klassen af fast folkskola Litt. A., tro vi, att
            både läroverket och ännu mera den stora allmänheten däraf skulle
            hafva endast fördelar. Med tiden skulle säkerligen alla blifva
            lika belåtna med den anordningen som med den år 1894 vidtagna
            rörande inträdesfordringarna till nuvarande första klassen.
          </p>
          <pb facs="riksdagen-motions-pdf/data/1904/mot_1904__ak__195/mot_1904__ak__195-003.pdf"/>
          <p xml:id="i-7E5L7hRmsMSKagWgARxkLQ">
            Motioner i Andra Kammaren, N:o 195. 3
          </p>
          <p xml:id="i-8z8CBFrA2WMuEW29eRxoUm">
            Vi skola nämligen icke glömma, att många af de barn, som nu bevista
            våra läroverk, hafva sina hem stundom flera mil från läroverks-
            staden. Följaktligen måste föräldrarna inackordera dem hos främmande.
            Att skicka ett nio års gammalt barn ut bland främmande människor
            utan den omsorg och tillsyn, som endast hemmet kan skänka, måste
            kännas både tungt och bekymmersamt för omtänksamma föräldrar.
            Härtill kommer en annan ganska beaktansvärd sida af saken. Detta
            sker icke utan kännbara ekonomiska uppoffringar. Många föräldrar
            söka därför ofta att ordna det så, att deras barn vid inträdet
            i läro- verket kunna öfverhoppa första klassen. De skaffa dem
            privat under- visning 1 tyska språket, allt under det de fortfarande
            få bevista hem- traktens folkskolor. Nära 1/, af de lärjungar,
            som inträda i våra läro- verk, komma på sådant sätt in i andra
            klassen. Föräldrarna hafva häraf två fördelar. Dels inbespara
            de kostnaderna för barnens inackor- dering hos främmande under
            ett läsår, och dels få barnen åtnjuta för- äldravård så mycket
            längre. Då det nu så förhåller sig, hvilket icke lärer kunna bestridas,
            hvarför vidhåller man då så hårdnackadt nioårsåldern såsom inträdes-
            ålder? Det vore helt enkelt ett rättvist och billigt tillmötesgående
            af allmänhetens berättigade kraf att höja såväl inträdesåldern
            som inträdes- fordringarna till allmänna läroverket under förutsättning,
            att dessa fordringar ställdes i samband med en högre folkskolekurs
            än den nu bestämda och med utsikt till ett års inskränkning af
            läroverksstudierna. En sådan anordning borde man just nu vidtaga
            i samband med den föreslagna omorganisationen af läroverken. Äfven
            en annan part skulle hafva stort gagn af en sådan anord- ning.
            Vi mena vår folkskola. Såväl läroverkskommittén som statsrådet
            och chefen för ecklesiastikdepartementet hafva sökt bortförklara
            det faktum, att folkskolan skulle hafva någon nytta af första
            läroverks- klassens indragning. De hafva till och med velat låta
            påskina, att ifrågavarande åtgärd skulle vara till skada. Man
            befarar, att det orga- niska samband, som nu förefinnes mellan
            folkskolan och de allmänna läroverken, skulle hämmas uti sin utveckling
            därigenom, att öfvergången från den förra till de senare skulle
            försvåras. Detta hålla vi emellertid icke för troligt. Uti folkskolorna
            och läroverkets nedersta klasser läsas, såsom förut sagts, ungefär
            samma kurser med undantag af tyska språket. Framflyttades detta
            språks studium ett år på samma gång första läro- verksklassen
            indroges, skulle detta icke på ringaste sätt försvåra eller omöjliggöra
            öfvergången från den ena skolan till den andra. Tvärt- om skulle
            sambandet ännu mera stärkas, så att öfvergången från folk-
          </p>
          <pb facs="riksdagen-motions-pdf/data/1904/mot_1904__ak__195/mot_1904__ak__195-004.pdf"/>
          <p xml:id="i-RKYHXXhp6b86UkU3yNqhar">
            4 Motioner i Andra Kammaren, N:o 195.
          </p>
          <p xml:id="i-QVuR6rrFbT1nsRkLK3f9X6">
            skolan till läroverket blefve ännu mera vanlig. Skulle man en
            dag genom folkskoleväsendets utveckling och språkstudiernas framflyttande
            komma därhän, att läroverken i alla ämnen toge vid och fortsatte
            undervisningen, där folkskolan slutade, då först skulle det organiska
            sambandet mellan de skilda skolorna i sanning kunna sägas vara
            oupp- lösligt. Då skulle folkskolan blifva en verklig bottenskola
            för hela folket. Dithän måste också skolväsendets utveckling gå.
            De reformer, som göras i skolornas organisation, måste därför
            göras så, att de främja denna utveckling. Den första läroverksklassens
            indragande är ett steg i denna riktning. Därför måste också folkskolan
            däraf hafva det största gagn. Det intresse och den offervillighet,
            som hos vårt folk förefinnes för ungdomens bildning och undervisning,
            är för när- varande splittradt på två till en del parallella skolformer,
            folkskolan och läroverket. Så länge denna parallellism existerar,
            kunna vi nogsamt begripa, att lejonparten af intresset och offervilligheten
            hos åtminstone de förmögnare klasserna skola komma läroverken
            till del, under det folkskolan får nöja sig med smulorna. Detta
            skall i hög grad inverka hämmande på dennas utveckling. Man är
            skyldig tillse, att så ej blir fallet. Vi kunna icke heller anse
            det vara med god hushållning för- enligt, att staten underhåller
            två slags skolor, hvilka i fråga om kurser äro hvarandra så pass
            lika som folkskolans och läroverkets nedersta klasser. Om vi antaga,
            att alla de lärjungar, som undervisas i läro- verkens första klass,
            skulle på en gång blifva hänvisade till folkskolorna, äro vi öfvertygade
            om att för dessa icke skulle behöfva göras så sär- deles stora
            ekonomiska uppoffringar vare sig för lokaler, materiel eller lärarekrafter
            för att sätta dem i stånd att meddela den nytillträdande kontingenten
            undervisning. Nu kostar dessa lärjungars undervisning vid våra
            läroverk icke så obetydliga belopp. Den hufvudsakliga vin- sten
            genom dessa ökade kostnader är egentligen den lilla kurs i tyska
            språket, som en nioåring mäktar inhämta under första läsåret.
            Blir ej den där kursen i tyska språket bra dyr? Kan det sägas
            vara väl an- vända pengar?
          </p>
          <p xml:id="i-WqhuPmshxxQPrfzBoe3gNZ">
            Men, säger man, första läroverksklassens indragning låter sig
            icke göra, emedan tyska språkets studium därigenom allt för länge
            skulle fördröjas till men för hela språkundervisningen i öfrigt.
            Vi tro icke
          </p>
          <pb facs="riksdagen-motions-pdf/data/1904/mot_1904__ak__195/mot_1904__ak__195-005.pdf"/>
          <p xml:id="i-LrHWxuJD887aMVPXYFuwSt">
            Motioner i Andra Kammaren, N:o 195. 5
          </p>
          <p xml:id="i-FYCTKYqovmT9jJ9wMpJ9xU">
            detta. Om lärjungarne inträda i läroverket vid en högre ålder
            och efter att hafva inhämtat en grundligare och vidsträcktare
            kurs i moders- målet vid folkskolan, skall naturligtvis undervisningen
            i ett främmande språk, byggd på grundvalen af en större kännedom
            i hemlandets språk, kunna meddelas både fortare och säkrare. Flere
            skolmän hafva därför också på det bestämdaste uttalat sig för
            modersmålets läggande till grund för språkundervisningen. Sålunda
            framhåller kollega Dufvenberg vid Jakobs högre allmänna läroverk
            i sitt yttrande öfver läroverks- kommitténs förslag, att undervisningen
            i främmande språk bör inträda först då lärjungen nått en sådan
            utveckling i modersmålets användning, att han ej löper fara att
            taga skada, men tvärtom kan draga nytta af det främmande språkinflytandet.
            Lektor Petrini i Växjö föreslår, att språkundervisningen skall
            börja först i fjärde klassen. Lektor Hagelin i Nyköping säger,
            att språkstudiet ej bör vidtaga förr än vid 11 å 12 års åldern,
            enär detta vore öfverensstämmande med den nutida språk- vetenskapens
            resultat. — I jämförelse med dessa skolmäns uttalanden är således
            vårt yrkande ganska blygsamt. Vi anse sålunda, att studiet af
            tyska språket utan olägenhet kan uppskjutas till 10 å 11 års åldern.
            Mot första klassens indragning har äfven anförts, att barn från
            fattigare och glest befolkade trakter, hvarest folkskoleväsendet
            vore sämre utveckladt, skulle få svårare än nu att vinna inträde
            vid det allmänna läroverket. Härtill svaras, att man väl icke
            gärna kan anpassa läroverksorganisationen med hänsyn härtill.
            De allra flesta lärjungar, som inträda i det allmänna läroverket,
            komma utan tvifvel, huru inträdes- åldern till detta än bestämmes,
            från städernas eller med dem jämförliga samhällens bättre utrustade
            folkskolor. I endast mycket få fall ifråga- sättes öfvergång från
            folkskolor, belägna i fattigare eller glest befolkade trakter.
            Och då lär det väl heller icke vara nödigt att lämpa inträdes-
            åldern i läroverket med hänsyn till dylika enstaka fall. På grund
            af hvad vi sålunda anfört, våga vi härmed vördsamt hemställa,
            det Riksdagen ville besluta:
          </p>
          <p xml:id="i-DR5LcWswpASG15QAh73qnu">
            dels att vid en omorganisation af rikets allmänna läroverk den
            förändring göres i Kungl. Maj:ts förslag, att första klassen i
            realskolor och samskolor indrages samt att inträdesfordringarna
            till dessa skolor lämpas efter de i andra klassen af fast folkskola
            Litt. A genomgångna kurser; dels ock att Riksdagen måtte, beträffande
            de allmänna läroverkens stat, besluta den minskning i det
          </p>
          <pb facs="riksdagen-motions-pdf/data/1904/mot_1904__ak__195/mot_1904__ak__195-006.pdf"/>
          <p xml:id="i-6AbPNany61GhnHNPyeLqMA">
            6 | Motioner i Andra Kammaren, N:o 195.
          </p>
          <p xml:id="i-FudUkJ6AiGvJ5nhNAvit2f">
            af Kungl. Maj:t föreslagna antalet lärarekrafter samt den nedsättning
            i utgifterna, som af ofvan angifna förenkling i organisationen
            kan blifva en följd.
          </p>
          <p xml:id="i-SN9R82RxkyohEJSUc4wWJQ" type="date">
            Stockholm den 20 februari 1904.
          </p>
          <div xml:id="i-8hMxf33VHexPyrpMp73w4e" type="signatureBlock">
            <list xml:id="i-XG4sa6tvshSddnq5ibf6ZM">
              <item xml:id="i-R4TGsJBeMtRyBgRLraARW2" who="unknown" type="signature">
                M. Sundström
              </item>
              <item xml:id="i-YAfGahYMBcLtsCBBqv873F" who="unknown" type="signature">
                G. Jansson
              </item>
              <item xml:id="i-595Xcy9YmTTrLF1ccLSUJg" who="i-Qdz4d8Ykv3zsRZVZxrcte1" type="signature">
                A. Hedin
              </item>
              <item xml:id="i-68jt3e33WAeEVUurFAzRE9" who="unknown" type="signature">
                D. Persson i Tällberg
              </item>
              <item xml:id="i-TdBrtRcUySGy7yGfUxK2TC" who="unknown" type="signature">
                IL. Gust
              </item>
              <item xml:id="i-WeNuq65CDGL62TEWh8MZip" who="i-3C2pZzS1wYjgNMiss84Dyp" type="signature">
                Broomé
              </item>
              <item xml:id="i-PiM6EfBp6XokNXUz6WLWJN" who="unknown" type="signature">
                Carl Jansson i Edsbäcken
              </item>
              <item xml:id="i-FjkhSKTVoZ5q78ziFo5Hvz" who="unknown" type="signature">
                G. Lindgren i Islingby
              </item>
              <item xml:id="i-W6KM92UvkBgLgsj3tek2gL" who="i-SaffZ6X6yDXyuRsRUviMqP" type="signature">
                W. Johansson
              </item>
              <item xml:id="i-KicxPi51k4PkQobF4moz82" who="unknown" type="signature">
                Öija C. J. Berggren
              </item>
            </list>
          </div>
          <p xml:id="i-RDPadtBzgzHuos9u5BnTM">
            A. Thylander. L. E. Ericsson. Joh. Eric Nordin. Oskar Berg. Nils
            Persson. P. Hörnstén. 0. G. Erikson. J. G. Forsberg. C. Wallentin.
            Johan Ericsson. Johan Forssell. RB. Ekholm. Joh. Ström. Viktor
            Larsson. Johan Olofsson. J. Eriksson. Gust. Österberg. Hjalmar
            Branting. F. W. Thorsson. J. E. Granlund. Pehr Svensson. Joh.
            Nydal. . Oskar Eklund. P. Olsson. Anders Olsson i Mårdäng. J.
            P. Jansson. J. P. Jespersson. E. G. Åkerlind. . Halvar Eriksson.
          </p>
          <p xml:id="i-BKRBumUgSNVZKgLw1wVXum">
            J. Andersson, Baggböle. J. Johnsson.
          </p>
        </div>
      </div>
    </body>
  </text>
</TEI>
