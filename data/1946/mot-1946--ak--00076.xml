<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1946--ak--00076">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__ak__76/mot_1946__ak__76-001.pdf"/>
      <fw xml:id="i-Xa2EfDqrea3sDRckZJpGbu">
        Motioner i Andra kammaren, nr 76. 13
      </fw>
      <div xml:id="i-8CJQNWJLY2mT4JGfH89q3j" type="motHeader">
        <div xml:id="i-AC7o7Vn1GNWW5zx7eWGurj" type="motTitle"/>
        <div xml:id="i-XxodaNakdxYM3ux9jYtz8D" type="motSubmissionInfo"/>
      </div>
      <div xml:id="i-ERBFtcDzdh8v3RhQTydz32" type="motBody">
        <div xml:id="i-TuUY42MTvBV8HtCFshXBfY">
          <p xml:id="i-7Yk9ZqD341moaKdLRnqe2f">
            Nr 76.
          </p>
          <p xml:id="i-P2LtaGUJKV7bFRcPrnMJuS">
            Av herr Johanson i Norrköping m. fl., angående översyn av be-
            stämmelserna i lagen om rätt till jakt m. m.
          </p>
          <p xml:id="i-67gVGuoW3Ymh17cS69osKe">
            Frågan om jakt och viltvård i vårt land har fått allt större
            intresse för den stora allmänheten. Både i stad och på landsbygd
            har tidsläget gjort, att man blivit intresserad av att skaffa
            jaktmarker, vilka blivit en allt mer eftertraktad handelsvara.
            Såväl större som mindre jordbrukare slå sig ihop i s. k. jakt-
            vårdsområden eller bli av mer eller mindre egoistiskt inställda
            jägare med eller mot sin vilja tvingade därtill för att, som det
            heter, skapa bättre möjligheter för jakt och jaktvård. Lagen om
            rätt till jakt och jaktstadgan, som nu gälla, äro 8 år gamla.
            Dåvarande översyn och revision av tidigare förordning blev inte
            vad man väntat med hänsyn till den utveckling och modernisering
            samhället i övrigt under senare år genomgått. Den rönte också
            redan vid sin tillkomst hård kritik av ideellt intresserade jakt-
            och viltvårdare. De nu gällande lagarna äro ur såväl jaktsynpunkt
            som viltvårdsynpunkt otillfredsställande och böra om- arbetas
            för att fungera mera funktionsfritt och bättre passas in i det
            moderna samhället. De år som gått sedan lagens tillkomst och de
            erfarenheter som er- hållits ha givit tydliga belägg för detta.
            Frågan om revision av här gällande lagar var föremål för behandling
            vid föregående års riksdag genom motion nr 181 i andra kammaren,
            vari yrkades om utredning. Jordbruksutskottet avstyrkte dock motionen
            framför allt på grund av ett yttrande från Svenska jägarförbundet.
            Vad som vid detta tillfälle främst förorsakade avslagsyrkandet
            var förslag i motionen om slopande av $ 21 lagen om rätt till
            jakt, d. v. s. att jakträtt skulle skiljas från jordrätt. Detta
            yrkande blev i viss mån missförstått. Motionärerna avsågo ej där-
            med, att en mindre jordägare skulle mista sin jakträtt, vilket
            även framhölls i riksdagen vid frågans behandling. Med utgångspunkt
            från detta torde det väl gå att lösa detta i jaktfrågekomplexet
            vitala spörsmål. I stället för andra paragrafens slopande torde
            det med vunna erfarenheter vara lämpligt att ställa frågan om
            dess ombyggnad och komplettering med en laglig reglering av jakträtten
            å de stora markerna. Som denna paragraf nu är utformad, utgör
            den endast en chimär för de mindre jordägarna, som inte kunna
            jaga på egen mark, men den verkar till förmån för större enskilda
            markägare och bolag. Det skulle här inte vara fråga om att fråntaga
            jord- ägaren rätten till jakt på egna marker, utan endast att
            införa vissa begräns- ningar för de stora markerna inom de områden,
            där de äro belägna, till båtnad och förmån för den jakt- och viltvårdsintresserade
            landsortsbefolkningen på orten, samt även ge eventuellt marklösa
            jägare möjlighet att utöva jakt och viltvård.
          </p>
          <pb facs="riksdagen-motions-pdf/data/1946/mot_1946__ak__76/mot_1946__ak__76-002.pdf"/>
          <fw xml:id="i-XML1cqxLijSSeXVtPqB33N">
            14 Motioner i Andra kammaren, nr 76.
          </fw>
          <p xml:id="i-VfF5riaZDUrQhvXMx76V5R">
            Av landets markareal tillhöra 60 procent kronan och bolagen.
            Av de övriga 40 procent är det även en stor del som ligger i stora
            enskilda markägares händer, varför det säkerligen inte är någon
            överdrift att säga, att mellan 70 och 80 procent av markarealen
            ligga i ett fåtal medborgares händer. Som ett exempel på monopoliseringen
            av enbart skogsarealen kan nämnas, att endast 10 stora bruk och
            skogsbolag tillsammans äro ägare till 5 644 590 tunnland. Enbart
            Mo och Domsjö äga 1004000 tunnland, Munksunds aktiebolag 945 000
            tunnland. Som synes härska 10 bolagsstyrelser över nära 6 miljoner
            tunnland skog — åker och ängsmark frånräknade — medan nära 50
            000 lant- arbetare icke äga ett tunnland, därtill inte att förglömma
            alla skogsarbetare, torpare och arrendatorer. Det är ju endast
            i undantagsfall som bolagens an- ställda eller andra få rätt att
            jaga på bolagens marker, så även att jakträtten följer med arrende.
            Till detta kommer, att man gjort jaktarrendefrågan till ett stort
            spekula- tionsobjekt. Det allt större intresset för jakt även
            från småfolkets sida har gjort, att de marker som eventuellt bli
            lediga inte kunna arrenderas av dessa, därför att de penningstarka
            intressenterna bjuda sådana belopp, att de min- dre inkomsttagarna
            bland ortsbefolkningen inte kunna vara med. Här borde man även
            genom lagstiftning gripa in. Grundorsakerna till den florerande
            tjuvjakten har även här sin egentliga förklaring. Det synes oss
            strida mot rättsmedvetandet, att de medborgare i vårt land, som
            hela sitt liv leva och verka på landsbygden och i skogarna i produktivt
            arbete, ej skola ha rätt till jakt och viltvård och den nytta
            och avkoppling detta ger. Frågan om trivsel på landsbygden har
            inte litet att skaffa med frågan om möjlighet till jakt och viltvård
            för dem som äro intresserade. Det torde ej heller vara rätt som
            det nu är, att man organisatoriskt och administrativt, för bestämmande
            och beslut i avgörande frågor på det jakt- liga området, har lagt
            avgörandet hos ett av de enskilda jaktförbunden, d. v. s. hos
            Svenska jägarförbundet. Frågan om jaktens skötsel och organisering
            borde helt sortera under staten, d. v. s. under de olika länsstyrelserna.
            Redan nu finnas ju jaktvårdskonsulenter i de olika länen. Dessa
            skulle helt stå under länsstyrelsernas kontroll och inte som nu
            under Svenska jägarförbundet. Detta inte minst ur den synpunkten,
            att det finns medel inom länen som inbetalats av jägarna själva
            i form av jaktvårdsavgifter. Största möjliga förutsättning till
            full objektivitet vid bedömande av olika frågor bleve då för handen.
            Lan- det som helhet borde med andra ord från statliga myndigheters
            sida med sakkunnig ledning från orten och med hänsyn till naturens
            beskaffenhet in- delas i jaktområden, om ortsbefolkningen så påkallar,
            vilka skulle stå under direkt kontroll av länsstyrelserna och
            av dem anställda jaktvårdskonsulenter. Lagen om rätt till jakt
            1938 skiljer sig från tidigare jaktlagar huvudsak- ligen i vissa
            finansiella avseenden, exempelvis genom införandet av jaktvårds-
            avgifter och bestämmelser om jaktvårdsområdet. Det första går
            endast ut över de mindre jordägarna och de marklösa jägarna och
            viltvårdarna, medan däremot de större jordägarna, som jaga på
            egen mark, äro helt befriade här-
          </p>
          <pb facs="riksdagen-motions-pdf/data/1946/mot_1946__ak__76/mot_1946__ak__76-003.pdf"/>
          <fw xml:id="i-BPbnzTczcci8gTUb4kK96D">
            Motioner i Andra kammaren, nr 76. 15
          </fw>
          <p xml:id="i-34r7FKss3zHPcJrnmhQn6y">
            ifrån. På det viktigaste området, det juridiska, blev det inga
            ändringar. Här gälla fortfarande principerna från förordning 1789,
            d. v. s. man konserverade år 1938 etthundrafemtioåriga orättvisor
            med monopolisering av jakten i ett fåtals händer. Vad det gäller
            jaktstadgan, kunna här även påvisas en rad bristfälligheter, som
            kräva sin lösning. Den s. k. licensjakten på älg i den utsträckning
            den bedrives för närvarande och i synnerhet med tillstånd att
            skjuta älgkalv är anmärkningsvärd ur viltvårdsynpunkt. Trots att
            här vissa begränsningar ut- färdats från Svenska jägarförbundet
            efter riksdagsdebatten i frågan före- gående år, så är lagen gällande
            på området. Den tillåtna gryt- och klappjak- ten, som i flesta
            fall bedrives på de stora markerna, är även av sådan art, att
            man måste reagera ur såväl viltvårds- som djurskyddssynpunkt.
            Utöver Svenska jägarförbundet, som under föregående år i sitt
            yttrande avstyrkte en utredning och ny revision av nu gällande
            lagar, finnes det ett annat förbund, Jägarnas riksförbund, vilket
            även hade lämnat yttrande till motionen. Detta senare förbund,
            som till sin största del består av småfolk i stad och på landsbygd,
            hade i sitt yttrande tillstyrkt motionen. Utskottet tog vid det
            tillfället dock inte någon större hänsyn till dess synpunkter,
            trots att riksförbundets ledande män säkerligen ha lika stora
            erfarenheter på det jaktliga området som Svenska jägarförbundet.
            Med vad som här framförts torde det väl knappast råda något tvivel
            om att en översyn av nämnda lagar är av behovet påkallad. En ny
            utredning, där även landsbygdens breda folklagers intresseorganisationer
            finge deltaga — som inte tidigare hänt — för utformandet av nya
            bestämmelser, kan enligt vår mening endast bli till förmån för
            lagens utformning om jakt och viltvård i vårt land. Med hänvisning
            till vad ovan anförts föreslås, att riksdagen måtte besluta att
            i skrivelse till Kungl. Maj:t hemställa om en översyn av bestämmelserna
            i lagen om rätt till jakt av den 3 juni 1938 och jaktstadgan av
            den 3 juni 1938 och att Kungl. Maj:t därvid beaktar de anmärkningar
            mot nu gällande bestämmelser, som i denna motion blivit framställda,
            samt att vid utarbetandet av förslaget till nya bestämmelser inte
            endast representanter för Svenska jägarförbundet utan även representanter
            för Jägarnas riksförbund och för böndernas och lant- och skogsarbetarnas
            ekonomiska och fackliga or- ganisationer måtte lämnas tillfälle
            till medverkan.
          </p>
          <p xml:id="i-xdYQxnTXWGRk2XB1qCuXH">
            Stockholm i januari 1946. Harald Johanson. Göran Petterson. Bertil
            von Friesen.
          </p>
          <p xml:id="i-DSTmAjmEXvyAviVD4nFV1B">
            Gösta Kempe. Axel Nordström.
          </p>
        </div>
      </div>
    </body>
  </text>
</TEI>
