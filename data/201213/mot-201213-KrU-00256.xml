<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KrU-00256">
  <teiHeader>
    <fileDesc>
      <titleStmt>
        <title>Friluftsrörelsens betydelse</title>
        <author corresp="i-24CbHNwsRznss4Yas6HseU">av Anita Brodén m.fl. (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Friluftsrörelsens betydelse</title>
          <idno type="rdwebb">H002Kr256</idno>
          <rs type="number">Kr256</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H002Kr256/text</ref>
          <ref type="dokument_url_html">http://data.riksdagen.se/dokument/H002Kr256</ref>
          <ref type="dokumentstatus_url_xml">http://data.riksdagen.se/dokumentstatus/H002Kr256</ref>
          <ref type="doc">http://data.riksdagen.se/fil/348940ED-1E5D-4619-B5A4-DE03C653F90A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Nywj47pd422wBAiv8K2vPV</idno>
            <name>Jan Ertsborn</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3af4T5MbBeTsBmM34Vwbro" type="signed"/>
        <correspContext corresp="i-3af4T5MbBeTsBmM34Vwbro">
          <note type="signatory" corresp="i-24CbHNwsRznss4Yas6HseU"/>
          <note type="signatory" corresp="i-D6V9ti7ETxin1WbJjDaShE"/>
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-Nywj47pd422wBAiv8K2vPV"/>
        </correspContext>
        <correspAction xml:id="i-C8n1NQionqpp12VS6zXra8" type="numbering">
          <date when="2012-10-05"/>
        </correspAction>
        <correspAction xml:id="i-8CN5wve9MLpSZir8qWrcYN" type="submission">
          <date when="2012-10-04"/>
        </correspAction>
        <correspAction xml:id="i-LotVJtaKErsQWXLed2LvaM" type="transfer">
          <date when="2012-10-04"/>
        </correspAction>
        <correspAction xml:id="i-AXYesu54xLscChgozubsdU" type="assigned"/>
        <correspContext corresp="i-AXYesu54xLscChgozubsdU">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PFcx9ucmTswesF9xBHqdJq" type="motHeader"/>
      <div xml:id="i-VP52SoaLrddDahWoH2cuyX" type="motBody">
        <div xml:id="i-XdiAQQk88WPTy2N64mz3wy" type="motProposal" subtype="förslag">
          <head xml:id="i-C6FJPdPLd53nSX48NiDCCY">
            Förslag till riksdagsbeslut
          </head>
          <list xml:id="i-J7GyBSEeCxWRSCMBLBXgwP" style="ol">
            <item xml:id="i-DaXsfLsMEstQcZ6F4vv5Lm">
              Riksdagen tillkännager för regeringen som sin mening vad som
              anförs i motionen om friluftsrörelsens betydelse för folkhälsa,
              integration och kunskap kring allemansrätten.
            </item>
            <item xml:id="i-h95op2cSrE3atFaWf8YVf">
              Riksdagen tillkännager för regeringen som sin mening vad som
              anförs i motionen om vikten av fortsatt friluftsforskning.
            </item>
          </list>
        </div>
        <div xml:id="i-7Gr7eLWeYGyd9e1AWPpkzr" type="motContent">
          <head xml:id="i-EyPppHb3duLHJjDEw35X7s" type="h1">
            Motivering
          </head>
          <p xml:id="i-JyuNnWcaRhHPspr5uaUeRc">
            Det var en historisk händelse, år 2009, då den första friluftspropositionen
            i Sverige antogs av riksdagen. Bland annat beslutades att Svenskt
            Friluftsliv skulle fördela de statliga medlen till friluftsorganisationerna
            från och med år 2011. Propositionen gav dessutom status åt allt
            det arbete som läggs ned inom friluftsorganisationerna och visade
            samtidigt på den vikt regeringen sätter på friluftslivet.
          </p>
          <p xml:id="i-PmRLakrZHRGq15eWU4jjZp">
            Ett arbete har därefter pågått för att skapa en effektiv samordning
            av friluftsfrågorna, ett arbete uppdelat på 10 målgrupper med
            deltagare från berörda 20 myndigheter samt organisationer inom
            friluftslivet. Resultatet av detta arbete behöver nu tillvaratas
            och leda till att ytterligare steg tas för att Friluftsrörelsen
            skall få det värde och det lyft den förtjänar.
          </p>
          <p xml:id="i-SrNdkAvuuS4B7TJtFE4g2F">
            Friluftsverksamheten engagerar över 2 miljoner medlemmar, varav
            drygt 300 000 barn och ungdomar, i allt från orientering och scouting
            till hundklubbar, cykling och sportfiske. Få av oss hade känt
            till innebörden av den svenska allemansrätten om inte Svenskt
            Friluftsliv tagit ett stort ansvar för att förmedla och skapa
            intresse för att tillvarata allemansrättens unika möjligheter.
          </p>
          <p xml:id="i-S35PZpf2HVjEGMJdyJVavR">
            Friluftsliv, natur- och miljövårdspolitiken är beroende av varandra.
            Den stadsnära skogen är en ovärderlig tillgång för många människor.
            För att få ut flera människor i naturen behövs ett brett åtgärdspaket
            med därtill kopplade resurser för att sänka tröskeln för människor
            i allmänhet att på ett enkelt och meningsfullt sätt komma ut i
            skog och mark nära sina egna hem.
          </p>
          <p xml:id="i-SB6RjfybaBVQC4Zo2Mz5JV">
            Folkpartiet värdesätter allemansrätten mycket högt och menar
            att det är nödvändigt med ständig information om vad rätten innebär,
            för att säkerställa att den inte urholkas. Den översyn som Naturvårdsverket
            initierade angående allemansrätten har varit värdefullt då det
            kan krävas ett förtydligat ansvar för att allemansrätten ska värnas
            och främjas.
          </p>
          <p xml:id="i-Tu9cvpeDubW2UZDVLhe9bk">
            Nuvarande lagstiftning med koppling till allemansrätten anser
            vi vara en fundamental grundbult, men det hindrar inte att ett
            förtydligande kan krävas för att kunna vidta åtgärder från berörda
            myndigheter mot de oseriösa företag som i strid mot allemansrättens
            intentioner visar stor respektlöshet gentemot såväl markägare
            som natur, där den kommersiella bärplockningen kan nämnas.
          </p>
          <p xml:id="i-Gs7fW1GxzJRHkKy5SRkK2U">
            Många är vi som har friluftsrörelsens 21 medlemsorganisationer,
            tiotusentals klubbar och föreningar och hundratusentals ideellt
            arbetande eldsjälar att tacka för ett innehållsrikare och hälsosammare
            liv.
          </p>
          <p xml:id="i-J11ZTUWU52p4vZeh61Rafn">
            Friluftsverksamheten omsätter enligt en nyligen publicerad rapport
            närmare 100 miljarder kronor per år på friluftsaktiviteter, varav
            72 miljarder kronor i Sverige. Utgifterna läggs, enligt professor
            Peter Fredman, på vardagsnära aktiviteter. Fredmans publicerade
            studie visar vidare att friluftslivets förädlingsvärde i den svenska
            ekonomin uppgår till drygt 34 miljarder kronor och bidrar till
            75 600 arbetstillfällen.
          </p>
          <p xml:id="i-9XH25QXi2peEaRim8ymhB9">
            Denna studie belyser med all önskvärd tydlighet hur friluftslivet
            också bidrar till samhällsekonomin. Det är angeläget att fortsatt
            forskning sker inom området för att framtida satsningar ska kunna
            byggas på vetenskaplig grund. Friluftsrörelsen erhåller 25 miljoner
            kronor i statsbidrag.
          </p>
          <p xml:id="i-6cUbBWB3WZ64WFbfdgeQ3n">
            Friluftsrörelsens betydelse för integrationen är stor och kan
            utvecklas ytterligare. Barn och ungdomar, inte minst från andra
            kulturer, behöver stöd och vägledning för att känna sig trygga
            i naturen. Gemenskapen i en barn- eller ungdomsgrupp är ett led
            i en lyckosam integration.
          </p>
          <p xml:id="i-HA7P1RDzxPqsatBwLHeT8f">
            I Folkpartiets idrottsprogram lyfter vi bland de idrottspolitiska
            målen fram att vi vill stärka det fria och ideella föreningslivet
            i Sverige och att motions- och friluftslivet ska bidra till att
            stärka folkhälsan hos både unga och gamla. Detta hör väl ihop
            med friluftsverksamhetens ambitioner. Precis som vi i Folkpartiet
            lyfter fram idrottsrörelsens vikt i vårt samhälle anser vi det
            också vara hög tid att uppvärdera friluftsrörelsens arbete. Det
            är därför viktigt att regeringens idrottslyft ska innebära en
            ökad samverkan och samordning mellan idrottsrörelsen och friluftslivet.
            Vi välkomnar det arbete som nu pågår för att uppnå en breddning
            av idrottslyftet och utgår från att Riksidrottsförbundet ska se
            värdet av en ökad integration med friluftsrörelsen.
          </p>
          <p xml:id="i-QTt8CefnRpLMvFtJ9xfF2Y">
            Såväl idrotten som friluftslivet är viktiga för att sätta människor
            i rörelse för en bättre folkhälsa. Friluftsliv och idrott är dessutom
            ofta ömsesidigt stödjande. För många människor är det skönt att
            genom friluftslivets försorg få utöva fysiska aktiviteter utan
            krav på prestation, för andra är tävlingsmomentet i idrottsutövningen
            en stor sporre. Många är de OS- och VM-medaljörer som börjat karriären
            inom friluftslivet, upptäckt sin talang och därefter tagit steget
            vidare in i elitidrotten, för att senare återkomma till friluftslivet.
          </p>
          <p xml:id="i-5TaHdn2cZefk3ecnPrjRRS">
            För att kunna förbättra folkhälsan, öka förståelsen för natur-
            och kulturresurserna och erbjuda ett rikt friluftsliv är de ideella
            organisationernas arbete oersättligt. I lågkonjunktur med hög
            arbetslöshet har friluftsrörelsen en än större betydelse. Friluftsorganisationerna
            erbjuder det sociala nätverket och ett aktivt alternativ som all
            erfarenhet visar förbättrar såväl fysisk som psykisk hälsa och
            underlättar vägen tillbaka från utanförskap. Och det behövs dessutom,
            enligt Svenskt Friluftsliv, en politik med tydliga visioner och
            mål, ändamålsenlig lagstiftning och infrastruktur, goda ekonomiska
            resurser och en lämplig organisation av samhällets insatser.
          </p>
          <p xml:id="i-RE9c4CQGEz8gFvhPXiQ5qP">
            Friluftsliv och hälsa hör ihop. Naturen har en väldokumenterad
            positiv effekt på oss människor. De försök som gjorts, i bland
            annat Östergötland, att receptbelägga friluftsliv för att ersätta
            eller komplettera övrig läkemedelsbehandling har givit goda resultat.
            Hälften av deltagarna i försöken upplever att symptomen minskat,
            och hela 70 procent är mer fysiskt aktiva efter 12 månader. Samverkan
            mellan sjukvården och Svenskt Friluftsliv skulle kunna utökas
            väsentligt, men givetvis ska denna insats följas av en skälig
            ersättning.
          </p>
          <p xml:id="i-9o954UYSyruvB2n6V4rBMj">
            Naturturismen ökar i Sverige. Många efterfrågar möjligheten att
            under sakkunnig ledning, eller på egen hand, uppleva naturen.
            Det är av stor vikt att ta tillvara denna potential samt underlätta
            för naturturistföretag att kunna bedriva sina verksamheter, då
            de innebär en förbättrad folkhälsa, ökad kunskap om sambanden
            i naturen samt ökade turistintäkter. Dialog med markägare är en
            förutsättning för att detta skall fungera på ett positivt och
            bra sätt.
          </p>
          <p xml:id="i-LhdaF7gyMxG1SF2zvj6EiZ">
            Nyligen meddelade Folkhälsoinstitutet att över hälften av svenskarna
            i åldrarna 65 till 84 år konsumerar blodtryckssänkande mediciner
            samt att en tredjedel i samma grupp dagligen äter läkemedel för
            att minska blodfetterna.
          </p>
          <p xml:id="i-Mi8EbAdCYSHQApsSoUC2rb">
            En forskningsrapport visar att bristen på fysisk aktivitet kostar
            samhället lika mycket som rökningen, eller 68 miljarder kronor
            per år. Forskning har också visat att friluftsorganisationernas
            aktiva insatser leder till att människor lever ett aktivare och
            hälsosammare liv. Motion på recept samt förebyggande hälsofrämjande
            motionsinsatser som Svenskt Friluftsliv erbjuder kan såväl förlänga
            livet som ge ökad livskvalitet.
          </p>
          <p xml:id="i-VL4wXTxVjVbwqA7cwTRG3m">
            Friluftsorganisationer har likaså en viktig roll att spela för
            våra barn och ungdomar. De kan erbjuda en mötesplats där kultur,
            kön och social bakgrund har underordnad betydelse och ge möjlighet
            till ny gemenskap.
          </p>
          <p xml:id="i-XqtjGGZPNfqWLXUEaUwgDd">
            Utan ett livaktigt ideellt friluftsliv skulle vårt samhälle bli
            betydligt fattigare. Vårt politikeransvar handlar om att möjliggöra
            för alla engagerade människor och organisationer att verka genom
            långsiktiga ekonomiska ramar samt tydliga politiska mål, och därigenom
            berika Sverige.
          </p>
        </div>
        <div xml:id="i-pij9TfDmGqwpvRe23YTKY" type="motSignatures">
          <list xml:id="i-EKfUKAJWHsW2VP6g7F94Bg">
            <item xml:id="i-XdA4JrBJxPbSQd4Mq3bLCV">
              Anita Brodén (FP)
            </item>
            <item xml:id="i-3wtc3D3eM1Lhi3PcrxQyny">
              Nina Lundström (FP)
            </item>
            <item xml:id="i-3c6mQtdZTogVsTQpexHXVp">
              Lars Tysklind (FP)
            </item>
            <item xml:id="i-NyJyXv7qu37dLzsQ5rguDc">
              Tredje vice talman Jan Ertsborn (FP)
            </item>
          </list>
        </div>
      </div>
    </body>
  </text>
</TEI>
