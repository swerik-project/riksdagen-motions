<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-KrU-00405">
  <teiHeader>
    <fileDesc>
      <titleStmt>
        <title>Värdefulla vrak</title>
        <author corresp="i-2xzcr3nLPgka3s5j7pZ98N">av Ingegerd Saarinen (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Värdefulla vrak</title>
          <idno type="rdwebb">GT02Kr405</idno>
          <rs type="number">Kr405</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GT02Kr405/text</ref>
          <ref type="dokument_url_html">http://data.riksdagen.se/dokument/GT02Kr405</ref>
          <ref type="dokumentstatus_url_xml">http://data.riksdagen.se/dokumentstatus/GT02Kr405</ref>
          <ref type="doc">http://data.riksdagen.se/fil/60BA61EE-1D7F-4422-8081-4A1834B40960</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2xzcr3nLPgka3s5j7pZ98N</idno>
            <name>Ingegerd Saarinen</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y6aeMs1dHPPyaMTBTLrJM1" type="signed"/>
        <correspContext corresp="i-Y6aeMs1dHPPyaMTBTLrJM1">
          <note type="signatory" corresp="i-2xzcr3nLPgka3s5j7pZ98N"/>
        </correspContext>
        <correspAction xml:id="i-HUGRtUUVR8sQnEsrXueQsp" type="referral">
          <date when="2005-10-13"/>
        </correspAction>
        <correspAction xml:id="i-RKySrYah4DxNXsxbsP6sqs" type="dismissal">
          <date when="2005-10-13"/>
        </correspAction>
        <correspAction xml:id="i-CGvfCKG6oTUn1kkzstwozV" type="submission">
          <date when="2005-10-05"/>
        </correspAction>
        <correspAction xml:id="i-E6ReCf7JJMNeDyhGSQCWgj" type="assigned"/>
        <correspContext corresp="i-E6ReCf7JJMNeDyhGSQCWgj">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Kr_405/mot_200506_Kr_405-0001.pdf"/>
      <div xml:id="i-AQmJWyMsHXFfjtirhS5kiG" type="motHeader">
        <div xml:id="i-CSJKXzTM72ooixWnvKVrWJ" type="motTitle"/>
        <div xml:id="i-TphgZrwvMd72pphQSdMXAZ" type="motSubmissionInfo"/>
      </div>
      <div xml:id="i-4M2Wy58WEYbty9DYyqGj1e" type="motBody">
        <div xml:id="i-MpHRcbeLLq2sssgiQRgw3Q">
          <p xml:id="i-WZQBaX9UNwaaSn9qkuj6hb">
            2005/06 mnr: Kr405 pnr: mp656
          </p>
          <p xml:id="i-3H4duwewoYZe1KPzroLVBm">
            Motion till riksdagen 2005/06:Kr405
          </p>
          <p xml:id="i-SqkYa1vd2gGU75fEDZjsC">
            av Ingegerd Saarinen (mp)
          </p>
          <p xml:id="i-Aiu8n5CiGrm23JJsge4URf">
            Värdefulla vrak
          </p>
          <p xml:id="i-EVXqRMjKjRzN9VmC8n8SXL">
            Förslag till riksdagsbeslut
          </p>
          <p xml:id="i-SPJ6Xds6i2Z5k3uJUmimga">
            1. Riksdagen begär att regeringen lägger fram förslag till skärpning
            av kulturminneslagen — (KML) = avseende = kriteriet = för = fartygs
            förlisningstidpunkt så att lagens skydd utvidgas till att gälla
            vrak förlista för 50 år sedan eller mer. 2. Riksdagen tillkännager
            för regeringen som sin mening vad i motionen anförs om en förlängning
            av preskriptionstiden för brott mot kulturminneslagen från två
            år till fem år. 3. Riksdagen beslutar att regeringen skall verka
            i Nordiska rådet och i EU för att fartyg som förlist för 50 år
            sedan eller mer skall få skydd enligt relevant lagstiftning. 4.
            Riksdagen beslutar att regeringen snarast skall tillträda Unescos
            konvention om skyddet för det marina kulturarvet.
          </p>
          <p xml:id="i-MS1mgV2Cs93UjD38WAyfBj">
            Motivering
          </p>
          <p xml:id="i-KqKavttrq8tSgT3BpPZvEK">
            Under senare tid har det rapporterats om plundring av vrak, och
            i medier har skövlingen av vårt kulturarv under vatten debatterats.
            Även om vrakplundringens exakta omfattning och karaktär är diffus,
            är det ställt utom allt tvivel att en ökande och alltmer systematisk
            vrakplundring sker i svenska vatten. Bevisen för det är tydliga.
            De mest utsatta vraken förefaller vara de av metall. De innehåller
            fortfarande relativt välbevarade föremål som är attraktiva byten.
            Vraken hemsöks både av kommersiella och souvenirmässiga orsaker.
            Nautika — dvs. föremål som har med sjön att göra — kan betinga
            stora värden. Prislappen på föremål som nakterhus, rattstativ,
            maskintelegrafer, propellrar, ventiler och namnplåtar kan uppgå
            till femsiffriga belopp. Vid sidan av den rena förlusten av föremål,
            påskyndar också vrakplundringen vrakens nedbrytning. Mekanisk
            åverkan gör att både erosions- och korrosionsrelaterade skador
            ökar i omfattning. Ur kulturhistorisk synvinkel är vrakplundringens
            inriktning mycket oroväckande. De vrak som är särskilt
          </p>
          <pb facs="riksdagen-motions-pdf/data/200506/mot_200506_Kr_405/mot_200506_Kr_405-0002.pdf"/>
          <p xml:id="i-QjtYHu18XfQ7hYuiZFbbXn">
            2005/06:Kr405
          </p>
          <p xml:id="i-KDApC6qnd2rA6MaefG8PNm">
            utsatta, metallvraken, är ofta förlista för mindre än 100 år
            sedan och saknar därför det grundläggande kulturminneslagskyddet.
            Fornlämningskriteriet säger att det skall ha förflutit 100 år
            sedan skeppet blev vrak. Denna gräns är självfallet teoretisk
            och säger väldigt lite om det enskilda vrakets egentliga kulturhistoriska
            värde. Ett vrak förlist för mindre än 100 år sedan kan i själva
            verket ha ett högre kulturhistoriskt värde än ett vrak förlist
            för mer än 100 år sedan. Det är därför av stor vikt att fornlämningen
            analyseras med avseende på sitt kulturhistoriska värde. En möjlighet
            för kulturvårdande myndigheter och institutioner att göra denna
            nödvändiga värdering skapas genom ett utökat skydd i form av en
            50-årsgräns.
          </p>
          <p xml:id="i-K2JL4hcDsveHcGwRiHRTBT">
            Ett stärkt skydd i kulturminneslagen
          </p>
          <p xml:id="i-PKr5jAYQBZ5hqWngBahuQF">
            Sett ur ett kulturhistoriskt perspektiv skulle en skärpning av
            kriteriet avseende förlisningstidpunkt vara en god hjälp på vägen.
            En 50-årsgräns skulle sannolikt vara en motiverad skärpning. Varför?
            Jo, under tidsperioden 1900- 1950 ökade fartygstrafiken explosionsartat.
            Ångan konkurrerade definitivt ut segel som ett led i den alltmer
            accelererande industrialismen. Fartygens exteriörer är relativt
            väl kända, men livet ombord, i form av allt det lösöre som ”frysts
            i dödsögonblicket” i samband med skeppets förlisning, i kombination
            med det faktum att kulturlandskapet under vatten generellt sett
            undgått den exploatering och förstörelse som skett på land, är
            faktorer som ger många av dessa vrak ett högt kulturhistoriskt
            värde. Samtidigt är det denna typ av värdefullt fyndmaterial som
            återspeglar livet ombord — lösöret — som allra först blir plundrarnas
            rov. Häri ligger alltså en konkret intressekonflikt! Ett stärkt
            skydd i kulturminneslagen — i form av ett införande av en 50-
            årsgräns — skulle ge möjligheter att från antikvarisk sida argumentera
            för det kulturhistoriska värdet även i dessa vrak, trots att de
            förlist för mindre än 100 år sedan. Skapar vi inte detta utökade
            skydd, riskerar vi att successivt förlora generationer av skeppsvrak.
            Dessa utgör en betydelsefull del av vårt gemensamma kulturarv,
            för vilket ansvaret delas av alla.
          </p>
          <p xml:id="i-EAfAPZh5akW9awHqK3Rf3F">
            Lagen uppmuntrar plundring
          </p>
          <p xml:id="i-RXjZXUEGbi1EheCJPCrS2G">
            Bärgning från vrak kan som ovan konstaterats i dagsläget ske
            inom lagens råmärken, om vraket har förlist för mindre än 100
            år sedan och därför saknar skydd av kulturminneslagen. Villkoret
            är att man köpt vraket av den ursprungliga ägaren eller försäkringsbolaget
            som vid skaderegleringen blivit ägare till vraket. Man kan också
            av statlig myndighet efter ansökan tilldelas rätten till bärgning
            av eller på ett vrak. Om man tilldelats rätten till bärgning av
            ett vrak, innebär den en skyldighet att aktivt verka för bärgning.
            Underlåtenhet att bärga innebär att man fråntas rätten. Alltså
            står
          </p>
          <pb facs="riksdagen-motions-pdf/data/200506/mot_200506_Kr_405/mot_200506_Kr_405-0003.pdf"/>
          <p xml:id="i-6CfKRcfTTHgHBifaoC6ieC">
            andemeningen lagen i direkt motsats till möjligheterna att bevara
            och skydda vraket. Inte sällan händer det att bärgning då sker
            från flera vrak, trots att bärgningsrätten utfärdats för ett enda.
            Anledningen till att det kan ske är att risken för upptäckt är
            minimal. Intresset från rättsvårdande instanser i dylika ärenden
            är också ofta minimalt eftersom den målsägande parten saknas.
            Man kan därför betrakta dessa vrak som rättslösa och utan någon
            som för deras talan.
          </p>
          <p xml:id="i-J3vYc4zzUZENGurEysHRCz">
            Preskriptionstiden
          </p>
          <p xml:id="i-FkEJCaHERs143qVzRs3cEF">
            I de fall där misstanke föreligger mot regelrätta brott mot KML,
            dvs. plundring av vrak som förlist för mer än 100 år sedan, är
            rättsvårdande myndigheters resurser av = prioriteringsskäl begränsade.
            Eftersom preskriptionstiden i dagsläget är två år för brott mot
            KML, innebär det att eventuella brott riskerar att preskriberas
            innan förövare hiner lagföras. Mot bakgrund av rättsvårdande myndigheters
            begränsade utredningsresurser, bör därför preskriptionstiden för
            brott mot KML utökas från två till fem år.
          </p>
          <p xml:id="i-3SE1xojxJaHpxwEBkCir8J">
            I dykarnas långsiktiga intresse
          </p>
          <p xml:id="i-QkxhYg76n4h2FQ2WnCX6S">
            Men vrakplundringen är inte bara ett kulturhistoriskt problem.
            Den innebär också att många dykare fråntas en spännande och intressant
            dykupplevelse. Att uppleva ett orört vrak är något alldeles speciellt.
            Lika stor är sorgen när man återvänder, bara för att konstatera
            att det tidigare jungfruliga vraket berövats de mängder av detaljer
            som var grunden för den stora dykupplevelsen. Det är utan tvivel
            i dykarnas långsiktiga intresse att intressanta vrak bevaras.
            Vilka faktorer kan då ligga bakom den ökade vrakplundringen? Helt
            klart är den förknippad med den tekniska utvecklingen. Sonarapparatur
            för effektiv vraksökning är i dagsläget ekonomiskt och tekniskt
            överkomlig för en större allmänhet och s.k. blandgasdykning gör
            att större, tidigare orörda djup kan nås. Givetvis finns också
            en efterfrågan på de föremål som bärgas från vraken, både som
            marknadsförda varor och enkla souvenirer. Den ökade tillgängligheten
            till undervattenslandskapet i kombination med avsaknaden av en
            adekvat lagstiftning, till skydd för fornlämningarna under vatten,
            skapar en situation som liknar den som rådde vid andra världskrigets
            slut. I Sverige skulle det ta mer än 20 år efter den lätta dykningens
            införande innan lagstiftningen hann ikapp. År 1967 infördes den
            s.k. vraklagen som ett komplement till den dåvarande fornminneslagen.
            Vrak förlista för mer än 100 år sedan, och som saknar ägare, blev
            fasta fornlämningar skyddade i lag. Tyvärr hade vid lagens införande
            redan ett stort antal fornlämningar under vatten hunnit förstöras.
            Är samma historia på väg att upprepas? Vårt marina kulturarv är
            inte enbart en nationell angelägenhet. Länder med gränsande territorialhav
            måste gå
          </p>
          <p xml:id="i-VwYx43Y2svx8eUgg1jHvES">
            2005/06:Kr405
          </p>
          <pb facs="riksdagen-motions-pdf/data/200506/mot_200506_Kr_405/mot_200506_Kr_405-0004.pdf"/>
          <p xml:id="i-A6uvYxc5xvGj9WXvo2NA6Z">
            2005/06:Kr405
          </p>
          <p xml:id="i-D1jjqWMV7kS7z59UDzXGPm">
            samman i sina strävanden att skapa ett rimligt skydd för sitt
            gemensamma kulturarv. Det är inte bara ett enskilt lands ansträngningar
            som kan lösa marinarkeologins problem i vårt gemensamma hav Östersjön.
            Här krävs gemensamma = kraftansträngningar på flera fronter. Förbättrade
            och systematiska studier av vrakplundringens omfattning och effekter
            måste utan dröjsmål genomföras för att få det nödvändiga kunskapsunderlaget
            för vidare åtgärder. Det är också nödvändigt att i grunden utöka
            skyddet i kulturminneslagen att även omfatta vrak av kulturhistoriskt
            värde som förlist för mindre än 100 år sedan. Vidare måste argumenten
            och tonen i diskussionen skärpas betydligt, både inom kulturmiljövården
            och dykarorganisationerna. Det handlar om att arbeta för en större
            medvetenhet och ett gemensamt ansvarstagande för de objekt som
            är såväl värdefulla kulturlämningar som spännande dykupplevelser.
            Till sist är det ökade internationella samarbetet inom området
            av stor betydelse för att förhindra rovjakten på vårt marina kulturarv.
          </p>
          <p xml:id="i-XBTxPWVzb6zRU1e4jFVsoB">
            Stockholm den 5 oktober 2005
          </p>
          <p xml:id="i-K4DrQLhpZndwPpcDvfsBCE">
            Ingegerd Saarinen (mp)
          </p>
        </div>
      </div>
    </body>
  </text>
</TEI>
