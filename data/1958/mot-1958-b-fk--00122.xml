<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1958-b-fk--00122">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_b_fk__122/mot_1958_b_fk__122-001.pdf"/>
      <fw xml:id="i-BB95MszvEX8mW7pb2hHreC">
        14 Motioner i Första kammaren, nr B 122 år 1958
      </fw>
      <div xml:id="i-Ur4FUwmsQn42qUfTCX1RAq" type="motHeader">
        <div xml:id="i-KbnwzpJaHusbUoHeE6i7xC" type="motTitle"/>
        <div xml:id="i-2NLHfN7w2bckHqmN9RY33v" type="motSubmissionInfo"/>
      </div>
      <div xml:id="i-YZN9Ma6u8QWJr8WYJYXSHa" type="motBody">
        <div xml:id="i-HbqQ9moarGDZfEHcH1VJ1Q">
          <p xml:id="i-YEZCWzaPTNSAy5A8YVYyru">
            Nr B 122
          </p>
          <p xml:id="i-AvyrqdgUcZgTADr6UfcvuQ" type="titleString">
            Av herr Persson, Helmer, m. fl., om utredning an- gående utbyggnad
            av näringslivet inom kommu-
          </p>
          <p xml:id="i-EtBktN12UbLjgNcUxXnj2D">
            nerna i Norrbottens läns inland.
          </p>
          <p xml:id="i-3hBpdWDVRP71LsdqFYBZfZ">
            De statliga åtgärder, som vidtagits för att industrialisera Norrbotten,
            har i ringa grad kommit att beröra länets inlandskommuner. Följden
            härav är bl.a. att dessa kommuner jämte Tornedalen har ett mycket
            svagt närings- liv och att utvecklingen redan nu visar på en påtaglig
            kris när det gäller sysselsättningen. Därtill kommer att nämnda
            kommuner i allmänhet får brottas med allt mer växande svårigheter
            i fråga om finansieringen av de ständigt stigande utgifterna.
            Vid 1955 års riksdag föreslog den kommunistiska riksdagsgruppen
            tillsättande av en utredning angående utbyggnad av det norrländska
            in- landets näringsliv. Framför allt fäste vi uppmärksamheten
            vid hur bety- delsefullt detta skulle vara för kommunerna i Norrbottens
            inland. Praktiskt taget alla remissinstanser underströk betydelsen
            av att konkreta åtgärder snabbt måtte vidtagas i den riktningen.
            Samarbetsdelegationen för de fyra nordligaste länen uttalade att
            »näringslivet i Norrlands inland visar så oroande tendenser, att
            största skyndsamhet är nödvändig». Vidare erinrade samarbetsdelegationen
            om att virkestillväxten och den utbyggbara vatten- kraften per
            capita inom inlandet är enormt stora jämförda med andra delar
            av landet. Samtidigt härmed påvisades att det finns inlandskommuner
            som har 30 procent högre kommunal utdebitering än genomsnittet
            för lands- kommunerna i hela landet. Samarbetsdelegationen för
            de fyra nordligaste länen underströk i sitt remissyttrande att
            en utredning måste inriktas på konkreta åtgärder, att det måste
            bli en snabbutredning och att problemen icke får skjutas på en
            mer eller mindre oviss framtid. Utvecklingen sedan 1955 har klart
            bevisat, att det måste till bestämda statliga åtgärder för att
            utveckla näringslivet inom de norrbottniska in- landskommunerna.
            För det första är det nu uppenbart att möjligheterna för de stora
            ungdomskullarna att söka arbete och utkomst i andra delar av landet
            numera är starkt begränsade. För det andra har statliga utredningar
            numera klarlagt, att råvaruresurserna medger en betydlig utbyggnad
            bl. a. av skogsindustrierna inom Norrbottens län. Fram till år
            1965 framstår det som en ytterst angelägen sak att i Norr- botten
            bereda ytterligare 40 000 ungdomar sysselsättning och yrkesutbild-
          </p>
          <pb facs="riksdagen-motions-pdf/data/1958/mot_1958_b_fk__122/mot_1958_b_fk__122-002.pdf"/>
          <fw xml:id="i-LmVCkd54rZzAEanRhCzkPr">
            Motioner i Första kammaren, nr B 122 år 1958 15
          </fw>
          <p xml:id="i-X8udip3w5kiQyNCG7dWD7P">
            ning. Möjligheterna för ungdomen i inlandskommunerna att erhålla
            syssel- sättning vid Norrbottens järnverk är praktiskt taget obefintliga,
            och det- samma gäller också möjligheter att erhålla arbete vid
            skogsindustrierna vid kusten. Men det är en oavvislig demokratisk
            plikt för de svenska stats- makterna att ordna med arbete och
            utbildning åt dessa ungdomar. Det kan på intet sätt försvaras
            att befolkningen inom Norrbottens inland, som lever och verkar
            inom de råvarurikaste områdena av vårt land, skall tvingas uppleva
            att ungdomen inte får möjligheter till arbete och en tryggare
            tillvaro. Det är riktigt att staten investerar väldiga belopp
            för ut- byggnaden av vattenfallen, men det är lika obestridligt
            att staten tillgodo- gör sig jättevinster på utbyggnaden av vattenkraften.
            Och den dag när utbyggnaden väl är klar, då finns det knappast
            någonting över för inlands- kommunerna och deras befolkning. Vi
            önskar i sammanhanget påpeka att den senaste tiden gett klart
            be- lägg för att nya och stora möjligheter öppnats bl. a. för
            att bygga ut skogs- industrierna i Norrbotten. Den 15 mars innevarande
            år redovisade så- lunda kommerskollegium en utredning gjord i
            samråd med skogsforsk- ningsinstitutet. Av denna framgår att avverkningarna
            inom Norrbottens län kan öka med 20 2. Härtill kommer att från
            Norrbotten exporteras minst 25 &amp; av allt avverkat virke, vilket
            sker till områden av vårt land som själva har möjligheter att
            öka avverkningarna motsvarande den existe- rande skogsindustriens
            behov. Med en förnuftig politik kan därför skogs- industrien i
            Norrbotten utbyggas med 50 procents ökad produktion. Vad detta
            skulle betyda är självklart. Många tusen människor skulle därigenom
            beredas arbete dels i industrien, dels i avverknings- och skogsvårdande
            arbete. Oss synes det naturligt att en statlig utredning om att
            industrialisera det norrbottniska inlandet måste ta hänsyn till
            nämnda betingelser att bygga ut skogsindustrierna. Denna fråga
            bör också ses i samband med planerna att bygga vägar, som förenar
            Norrbotten med isfria hamnar 1 Norge. Enligt vår mening talar
            följande skäl för att anlägga en stor statlig skogsindustri i
            det norrbottniska inlandet: I. De stora skogsråvaruresurserna
            måste bättre utnyttjas. 2, Folket måste beredas större möjligheter
            att erhålla sysselsättning. 3. Småsågverken i inlandet får vidgade
            möjligheter att avyttra sina av- fallsprodukter. 4, En stor skogsindustri
            i inlandet kan genom anläggandet av mellan- riksvägar mest ekonomiskt
            ha tillgång till isfria hamnar året om. Enligt vår mening bör
            en statlig utredning om näringslivets utbyggnad i Norrbottens
            inland även befatta sig med frågan om en manufakturindustri i
            anslutning till Norrbottens järnverk. Men därjämte framstår det
            som an- geläget att det speciella stöd småindustrien är i behov
            av beaktas, likaså under vilka betingelser jordbruket bedrives
            inom nämnda delar av Norr- botten.
          </p>
          <pb facs="riksdagen-motions-pdf/data/1958/mot_1958_b_fk__122/mot_1958_b_fk__122-003.pdf"/>
          <fw xml:id="i-BFqG8rgZ5xMUd1xoJ98FUe">
            16 Motioner i Första kammaren, nr B122 år 1958
          </fw>
          <p xml:id="i-9mSFT71gi5mUNYk1ao8BrL">
            Vi vill understryka att det inte kan vara försvarligt ur någon
            synpunkt, om riksdagsmajoriteten i fortsättningen ställer sig
            negativ till de viktiga frågor befolkningen i Norrbottens inland
            brottas med. Det kan inte få fort- gå på det sättet att man noterar
            att så och så eländigt är tillståndet på sysselsättningens område.
            Nu måste snabba och effektiva åtgärder till för att ge människorna
            inom dessa områden ett bättre och ljusare perspektiv. Utan en
            alltför omständlig procedur bör statsmakterna vidtaga åtgärder
            för att i någon form återupptaga driften vid det nedlagda smältverket
            i Porjus. Ett helt samhälles vidare existens är i avgörande grad
            beroende på att staten snåbbt bestämmer om driften vid Vargöns
            smältverk skall åter- upptagas eller om en ny industri skall ersätta
            den nu nedlagda. Avgörande är enligt vår mening att en utredning
            om industrialiseringen av det norrbottniska inlandet arbetar efter
            linjen att det i främsta hand måste bli staten som skall svara
            för investeringarna och driften av främst de stora industrierna.
            Detta är en av grundbetingelserna för att någonting väsentligt
            skall komma till stånd när det gäller näringslivets utveckling
            och därmed ökade betingelser för sysselsättning åt befolkningen.
            Med stöd av det sålunda anförda hemställes, att riksdagen i skrivelse
            till Kungl. Maj:t hemställer om skyndsamt tillsättande av en utredning
            angående utbyggna- den av näringslivet inom Norrbottens läns inlands
            kommuner samt att vid utformandet av utredningens direktiv ovan
            an- förda synpunkter beaktas.
          </p>
          <p xml:id="i-UnGGLjkZ3spXeTsH4oAiDh" type="date">
            Stockholm den 2 juli 1958
          </p>
          <div xml:id="i-RNWCkAuCANLMHDDb4B2DLb" type="signatureBlock">
            <list xml:id="i-Pbx1T28AfC4VQD4vsyK3jN">
              <item xml:id="i-5Ca5U8DvTLTz7Ji7Z7Be5J" who="unknown" type="signature">
                Helmer Persson Gunnar Öhman Anton Norling
              </item>
            </list>
          </div>
          <p xml:id="i-HHu3wup4sbU9Gh7zwwvGED">
            Sthlm 1938. K. L. Beckmans Boktr.
          </p>
        </div>
      </div>
    </body>
  </text>
</TEI>
