<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_214/mot_200506_MJ_214-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ214 pnr: fp616
          </p>
          <p>
            Motion till riksdagen 2005/06:MJ214
          </p>
          <p>
            av Lars Tysklind (fp)
          </p>
          <p>
            Försök med ändrat kvotsystem inom fisket
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om försöksverksamhet med inriktning på ett nytt kvotsystem
            inom fisket.
          </p>
          <p>
            Motivering
          </p>
          <p>
            Systemet med kvoter är bara en del av en helhet för att få ett
            långsiktigt hållbart fiske. Utformningen är dock av avgörande
            betydelse för hur vi utnyttjar den samlade resursen som finns
            i våra fiskebestånd. Frågan är inte bara nationell utan är också
            starkt påverkad av EU:s fiskepolitik. Dagens system där TAC, totalt
            tillåten fångstmängd, är en viktig del leder till oönskade effekter,
            inte minst inom det i Sverige relativt vanligt förekommande blandfisket.
            Ett uppenbart problem som uppmärksammats under senare år är att
            systemet i sig leder till dumpning av fisk. Detta måste ses som
            resursslöseri. När kvoten för en art är slut får den inte längre
            landas, varför den sorteras ut och slängs tillbaka i havet. Problemet
            är att denna fisk inte överlever, så det gynnar vare sig beståndet
            eller fisket. Alla blir förlorare. En lösning på problemet vore
            att gå över till ett system där man i stället reglerar fiskeansträngningen
            i form av ett begränsat antal havsdagar. Detta kan också kombineras
            med selekterande redskap under vissa dagar. Försöksverksamhet
            bör genomföras i både Kattegatt och Skagerrak för att klargöra
            vad en havsdag innebär vad gäller fångstuttag. Denna försöksverksamhet
            kan och bör genomföras inom det kommersiella fisket. Kunskapen
            kan sedan vara grunden för att utveckla ett nytt kvotsystem. Förutsättningen
            är att regeringen driver frågan på EU-nivå och att ett antal båtar,
            från Sverige, Danmark och Norge, får fiska med havsdagsbegränsning
            i Kattegatt och Skagerrak och all fångst landas. Det finns i ett
            sådant system
          </p>
          <pb facs="riksdagen-motions-pdf/data/200506/mot_200506_MJ_214/mot_200506_MJ_214-0002.pdf"/>
          <p>
            2005/06:MJ214
          </p>
          <p>
            ingen anledning att dumpa fisk och det bör heller inte vara tillåtet.
            Detta bör riksdagen ge regeringen till känna.
          </p>
          <p>
            Stockholm den 21 september 2005 Lars Tysklind (fp)
          </p>
        </div>
      </div>
    </body>
  </text>
</TEI>
