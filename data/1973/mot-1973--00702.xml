<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00702">
  <teiHeader>
    <fileDesc>
      <titleStmt>
        <title>om ökade anslag till invandrarundervisning.</title>
        <author>av herr Fälldin m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ökade anslag till invandrarundervisning.</title>
          <idno type="rdwebb">FW02702</idno>
          <rs type="number">702</rs>
          <ref type="dokument_url_text">http://data.riksdagen.se/dokument/FW02702/text</ref>
          <ref type="dokument_url_html">http://data.riksdagen.se/dokument/FW02702</ref>
          <ref type="dokumentstatus_url_xml">http://data.riksdagen.se/dokumentstatus/FW02702</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-9MFHjq6CgKrRzcV8mJqNJd</idno>
            <name>JOHANNES ANTONSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-4UgQ2nJDsz9iU1xxKcTpmu</idno>
            <name>ELVY OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-XxxhK5cXr2wqWtUSsWnphS</idno>
            <name>TORSTEN BENGTSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-AJCahuHrtMzn7qwctgkSw7</idno>
            <name>FRITZ BÖRJESSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-B7hrTkCutn2YGLqw9zbUd2</idno>
            <name>BENGT SJÖNELL</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-T6dd3fn3avyoiNYJk3XNTR</idno>
            <name>NILS G. HANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Y2s3vw3xfBnmDmMhCYX6QJ</idno>
            <name>RUNE GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>ERIC CARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-BHdk6r4gSueHaCjF4xQ9BW</idno>
            <name>GUNNAR LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-DuMmQVGSnykDcj8ZwohCuA</idno>
            <name>BERTIL JONASSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2MgNmdWfPthJZNDEMvx2ME" type="signed"/>
        <correspContext corresp="i-2MgNmdWfPthJZNDEMvx2ME">
          <note type="signatory" corresp="i-PDvEfAmYAgGTBhkGvyY7F4"/>
          <note type="signatory" corresp="i-9MFHjq6CgKrRzcV8mJqNJd"/>
          <note type="signatory" corresp="i-4UgQ2nJDsz9iU1xxKcTpmu"/>
          <note type="signatory" corresp="i-XxxhK5cXr2wqWtUSsWnphS"/>
          <note type="signatory" corresp="i-AJCahuHrtMzn7qwctgkSw7"/>
          <note type="signatory" corresp="i-B7hrTkCutn2YGLqw9zbUd2"/>
          <note type="signatory" corresp="i-T6dd3fn3avyoiNYJk3XNTR"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-Y2s3vw3xfBnmDmMhCYX6QJ"/>
          <note type="signatory" corresp="r-0"/>
          <note type="signatory" corresp="i-BHdk6r4gSueHaCjF4xQ9BW"/>
          <note type="signatory" corresp="i-DuMmQVGSnykDcj8ZwohCuA"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__702/mot_1973__702-001.pdf"/>
      <fw xml:id="i-Dz8JNe7kcWm1XTE3GGoJrN">
        Mot. 1973:702 11
      </fw>
      <div xml:id="i-QFas5qJpaawKhdfg82sP96" type="motHeader">
        <div xml:id="i-7AgCzeWwWZMkkXWcyTAiAs" type="motTitle"/>
        <div xml:id="i-VAGNvfNA5HzL9BCXx3xK21" type="motSubmissionInfo"/>
      </div>
      <div xml:id="i-TAZw6vfGaWQeg8zCeVHA72" type="motBody">
        <div xml:id="i-46tHrb37hiqkpovG8DXP29">
          <p xml:id="i-U4RMb6pnaq2YkpLuS48g1V">
            Nr 702
          </p>
          <p xml:id="i-Mjhs2TiDZYDkieve9xarrs">
            av herr Fälldin m. fl. om ökade anslag till invandrarundervisning.
          </p>
          <p xml:id="i-LedYSCULwNCAS2jqmByDX5">
            Från att under slutet av 1800-talet och början av 1900-talet
            ha varit ett utvandrarland blev Sverige från och med slutet av
            1930-talet ett invandrarland. Invandringsöverskottet ökade successivt.
            Under 1950-talet var invandringen i genomsnitt ca 11 000 personer
            per år. Under 1960-talets första hälft steg överskottet till närmare
            18 000 personer för att under åren 1965—1970 nå upp inemot 32
            000 personer per år. Den kraftiga invandringen under 1960-talet
            medförde problem som vi inte var rustade för att möta. Genom att
            vi tidigare endast i ringa usträckning berörts av de stora flyttningsrörelserna
            i Europa hade vi små erfarenheter av de krav som en omfattande
            invandring ställer på samhället i fråga om service och olika åtgärder
            för invandrarnas anpassning. För att skapa rådrum och ge möjligheter
            att klara upp de problem som den ökade invandringen medfört, skärptes
            1967 bestämmelserna för den utomnordiska invandringen. Vi fick
            den reglerade invandring, som vi fortfarande har, och som beskrivs
            närmare i det följande. Den fria nordiska arbetsmarknaden berördes
            emellertid inte av den reglerade invandringen. 1968 tillsattes
            invandrarutredningen och 1969 tillkom statens invand- rarverk,
            (SIV), som gavs stora uppgifter i synnerhet på anpassningsom-
            rådet, vilket förutsätter en successiv ökning av verkets resurser.
            Den under 1971 och 1972 rådande lågkonjunkturen har medfört en
            kraftig minskning både av den nordiska och den utomnordiska invand-
            ringen. Vi har det senaste året blivit ett utvandrarland främst
            beroende på de hemvändande invandrarna. Sedan mars 1967 tillämpas
            en förhållandevis sträng reglering av den utomnordiska invandringen,
            Utlänningar som vill ha anställning här får inte resa in i landet
            förrän arbetstillstånd beviljats. 1970 fanns det ca 600 000 människor
            i Sverige som var födda utomlands eller födda i Sverige av invandrare.
            (Termen invandrare används oavsett medborgarskap. Utlänningar
            är utrikes födda personer bosatta i Sverige och som inte har svenskt
            medborgarskap). Detta betyder att ca var femtonde person i Sverige
            är invandrare i första eller andra generationen. Av dessa är emellertid
            en stor del svenska medborgare. I början av 1971 uppgick antalet
            utländska medborgare till 411 000. Antalet i Sverige arbetsanmälda
            utländska medborgare är ungefär 220 000, varav ca en tredjedel
            är kvinnor. Om man ställer de arbetsanmälda utländska medborgarna
            i relation till det totala antalet sysselsatta finner man att
            den utländska arbetskraften
          </p>
          <pb facs="riksdagen-motions-pdf/data/1973/mot_1973__702/mot_1973__702-002.pdf"/>
          <fw xml:id="i-DW4GnwpATBcqpTQDUBgEHm">
            Mot. 1973:702 1]
          </fw>
          <p xml:id="i-J6XuYsb2Xqp7vmF6djKf5c">
            svarar för ungefär 6 20 av den totala sysselsättningen. Antalet
            arbetsanmälda utlänningar fördubblades under 1960-talet. Den finska
            och den utomnordiska arbetskraften är nu dubbelt så stor som år
            1960 medan den danska ligger på samma nivå som år 1960. Den snabbaste
            ökningstakten under 10-årsperioden inföll 1969-1970 samt 1965—1966.
            Under 1967—1968 låg antalet utlänningar på en oförändrad nivå.
            Enligt AMS har variationerna i den totala invandringen i hög grad
            följt konjunkturväxlingarna — även om förändringarna i antalet
            arbetsanmälda utlänningar inträffar ungefär ett år efter motsvarande
            förändringar i den totala efterfrågan på arbetskraft. Anledningen
            till att invandrarna lämnar sina hemland varierar i hög grad,
            I många fall beror utvandringen på dåliga försörjningsmöjligheter
            i hemlandet — arbetslöshet eller undersysselsättning. Till viss
            del kan utvandringen också bero på förhoppningar om bättre förtjänstmöjligheter
            i invandrarlandet. Detta gäller i synnerhet den kvalificerade
            arbets- kraften. Motiven för utvandingen påverkar i hög grad anpassningen
            och återutvandringen. En mycket stor del av de utlänningar som
            kommer hit återutvandrar efter en kortare eller längre tids vistelse
            här. Enligt en undersökning, som gjorts inom statistiska centralbyrån,
            återutvandrade fram till år 1970 mer än en tredjedel av de utlänningar
            som invandrade under åren 1951—1955. Av dessa lämnade 70—80 76
            landet efter att ha vistats här mindre än fyra år. Vissa beräkningar
            pekar på att mellan en tredjedel och hälften av all finländsk
            arbetskraft inte stannar längre än ett halvt år i Sverige. Många
            kommer naturligtvis hit med tanke att snart återvända till hemlandet,
            men man kan utgå från att också många finner anpassningsprocessen
            svårare än väntat och återvänder av den anled- ningen, Utan att
            gå närmare in på anpassningsproblematiken kan man i korthet konstatera
            att de som av försörjningsskäl tvingats flytta har svagare motivation
            och sämre chanser att anpassa sig i det nya landet. Mot denna
            bakgrund kan den förändrade invandrarsituationen de senaste åren
            förklaras med den stora invandringen i slutet av 1960-talet förutom
            den förklaringsgrund som konjunktursituationen utgör.
          </p>
          <p xml:id="i-95ubup4PdEkPB2xhkXrgkx">
            Centerpartiets syn på invandrarfrågorna Invandrarpolitiken
          </p>
          <p xml:id="i-SV22VRfTwW1h366P9oHCiu">
            Ett ökat internationellt samarbete kommer med all säkerhet också
            att medföra ökad rörlighet över gränserna. Man kan förutsätta
            att denna rörlighet också kommer att beröra den svenska arbetsmarknaden.
            Den utomnordiska invandringen måste dock ske i reglerade former
            och den nordiska kanaliseras via arbetsmarknadsmyndigheterna i
            berörda länder. Invandrarna måste beredas en med befolkningen
            i övrigt jämförbar ställning. Därför får invandringen ske endast
            i en sådan takt att arbete, bostad och annan social service kan
            ordnas. Utgångspunkten måste vara att invandrarna förutsätts stanna
            i Sverige. Samhället skall då också vara
          </p>
          <pb facs="riksdagen-motions-pdf/data/1973/mot_1973__702/mot_1973__702-003.pdf"/>
          <fw xml:id="i-H7P4VLY83V9kpT4FJeggN6">
            Mot. 1973:702 13
          </fw>
          <p xml:id="i-KRSxMozEyeVGgA6YQ6TQUq">
            berett att ta samma ansvar för invandrarna som för svenskarna.
            Man måste därjämte tillse att invandrarna ges förutsättningar
            att bevara sitt eget språk och sin egen kultur, vilket är en förutsättning
            både för deras trivsel i det nya landet och för deras möjligheter
            att smälta in i sin gamla miljö, om de av olika skäl önskar återvända
            dit. Detta innebär att en reglering av den utomnordiska invandringen
            är nödvändig även fortsätt- ningsvis. Särskilt angeläget är det
            att arbetsmarknadsorganen liksom hittills har ett direkt inflytande
            på invandringens storlek. Vid tillämpningen av reglerna för invandringen
            får inga nationella, etniska eller religiösa grupper diskrimineras.
            Beträffande den nordiska invandringen är det angeläget att fastslå
            att den fria nordiska arbetsmarknaden är en viktig del i det nordiska
            samarbetet. Genom ett nära samarbete mellan de nordiska regeringarna
            och arbetsmarknadsorgan bör det också vara möjligt att undvika
            de negativa konsekvenser för både ut- och invandrarland, som kan
            bli en följd av att alltför stora grupper av arbetstagare under
            korta tidsperioder rör sig mellan länderna. Rekryteringen av nordisk
            arbetskraft till Sverige bör ske via arbetsmarknadsmyndigheterna
            i de berörda länderna, och de arbetssökande måste ges realistiska
            uppfattningar om arbetsmarknadssi- tuationen och försörjningsmöjligheterna
            i landet. Privata värvningskampanjer måste förhindras. Företag
            med otillfreds- ställande arbetsmiljö och bristfällig personalvård
            och till följd härav en hög personalomrsättning får inte fylla
            sitt personalbehov genom värv- ningskampanjer i andra länder.
            Den utländska arbetskraften skall erbjudas samma bostadsförhållan-
            den som övrig arbetskraft. Arbetsförmedlingarna bör därför samråda
            med de kommunala myndigheterna om bostadsfrågan även vid förmedling
            av nordisk arbetskraft. Kan inte tillfredsställande bostäder anskaffas
            bör ingen förmedling få ske. Lika angeläget som att invandrarna
            erbjuds goda bostäder är att bostäderna är väl inpassade i befintlig
            bebyggelse. Kategoriuppdelning bör här liksom i andra fall undvikas.
          </p>
          <p xml:id="i-42oKMGatseMSKwJK4E7Nsg">
            Flyktingar
          </p>
          <p xml:id="i-X94az8FC5RSTwmCrnPyhUP">
            En begränsad del av invandringen sker av flyktingar. Det gäller
            dels en organiserad intagning från flyktingläger, dels sådana
            som söker sig hit på egen hand. Det är naturligt att också Sverige
            solidariskt hjälper till att lösa de flyktingproblem som uppkommer.
            De flyktingar som söker sig hit på egen hand är ofta politiska
            flyktingar som Sverige genom internationella konventioner förbundit
            sig att bereda en fristad. Efter hand har emellertid en praxis
            utbildats enligt vilken ansökan om asyl avslås i de flesta fall.
            Flyktingen erhåller i stället uppehållstillstånd. I vissa fall
            kan det innebära en fördel för flyktingarna att de inte automatiskt
            får asyl. Bl.a. med hänsyn till kvarvarande släktingar i hemlandet
            kan det vara fördelaktigt med en mindre skarp betoning av flyktingskapet.
            Uppehållstillstånd måste emellertid förnyas, och de ger inte samma
          </p>
          <p xml:id="i-AhZZaPDQAqQeY9yTdA128N">
            Er
          </p>
          <pb facs="riksdagen-motions-pdf/data/1973/mot_1973__702/mot_1973__702-004.pdf"/>
          <fw xml:id="i-WKnaG8the5suiNXa8MtrqT">
            Mot. 1973:702 14
          </fw>
          <p xml:id="i-HeQ3BML3hdrg5218pVxpt">
            trygghet att stanna i landet. Flyktingar som så önskar bör därför
            kunna beviljas asyl om de uppfyller de internationellt accepterade
            kriterierna. Vid tillämpningen av bestämmelserna om flyktingar
            är det likaledes angeläget att de tillämpas lika oavsett från
            vilket land flyktingen kommer, Det betraktas som en allmän princip
            att det är den stat dit en flykting först kommit som skall pröva
            frågan om politisk asyl. Denna princip får dock konsekvenserna
            att vissa länder av olika anledningar får ett förhållandevis stort
            antal flyktingar samt att flyktingarna berövas möjlighet att själva
            välja asylland. I asylrätten bör därför också ligga rätten att
            välja nytt hemland. Sverige bör därför i internationellt sammanhang
            aktualisera frågan om en uppmjukning av nu gällande asylregler.
            Det är ytterst angeläget att de första förhören med nyanlända
            flyktingar ger en rättvisande bild av flyktingens bakgrund. Ofta
            är flyktingen inte medveten om att förhörsprotokollen är viktigt
            beslutsun- derlag vid prövningen om han skall få stanna i landet.
            Därför måste kvalificerade tolkar anlitas vid förhören. Dessutom
            bör någon person med god kännedom om flyktingfrågor kallas till
            dem så att man ger förutsättningar för att alla för ärendets avgörande
            viktiga frågor blir allsidigt belysta i förhörsprotokollen. Förpassning
            eller förvisning bör inte verkställas innan flyktingen haft möjlighet
            att samråda med en advokat.
          </p>
          <p xml:id="i-Xo4jzUdsgmkAHK3uvt86dP">
            Medborgarskap och rösträtt
          </p>
          <p xml:id="i-PLWqvkmZEUah1WQjC56tA6">
            En viktig förutsättning för att människan skall kunna känna samhörig-
            het med den miljö hon hamnar i är att hon har möjlighet att påverka
            dess utformning. I annat fall kan hon bli passiv och initiativlös.
            Möjligheterna till inflytande bör kunna utökas i hög grad för
            alla invånare i landet. Det gäller i synnerhet möjligheterna att
            påverka boende- och arbetsmiljön genom bl. a. kommundelsråd och
            fördjupad företagsdemokrati. För invandrare tar det emellertid
            lång tid innan de har de möjligheter till den påverkan som står
            svenska medborgare till buds. De får inte delta i politiska val
            förrän efter en relativt lång vistelse i Sverige. De måste dessutom
            ha fått svenskt medborgarskap, vilket tar minst 7 år för utomnordiska
            invånare och 3 år för nordiska. Att endast svenska medborgare
            får delta i val till riksdagen torde vara väl motiverat. Det kan
            också vara motiverat att invandrarna genom en viss tids vistelse
            i landet haft möjlighet att sätta sig in i vårt samhällsskick
            och politiska system innan de blir svenska medborgare. Kvalifikations-
            tiden för svenskt medborgarskap bör dock sänkas till två år för
            nordiska och tre år för utomnordiska invandrare. En samordning
            med övriga nordiska länder bör eftersträvas. Många invandrare
            söker aldrig svenskt medborgarskap eller väntar mycket länge innan
            de bestämmer sig för att bli svenska medborgare. De
          </p>
          <pb facs="riksdagen-motions-pdf/data/1973/mot_1973__702/mot_1973__702-005.pdf"/>
          <fw xml:id="i-RCyu7Cq6qztVxKSxzGB6xY">
            Mot. 1973:702 15
          </fw>
          <p xml:id="i-A8SfJrB6LFWBX3QR7Ts9bq">
            bör dock oavsett medborgarskap ges möjligheter att delta i kommunala
            val efter samma kvalifikationstid som gäller för att få medborgarskap.
            Även här bör en samordning med övriga nordiska länder eftersträvas.
          </p>
          <p xml:id="i-XmFxozEgDUgspLdXqMoNJh">
            Anpassningsfrågor
          </p>
          <p xml:id="i-Q4fuNbeGSvxTrJVysHvt5n">
            En förutsättning för att invandrarna snabbt skall komma till
            rätta i och trivas i Sverige är att de så snabbt som möjligt får
            information om det svenska samhället och får möjligheter att lära
            sig svenska. En första information skall ges redan i hemlandet,
            vilket kan möjliggöras genom att kontakterna går via arbetsmarknadsorganen.
            I Sverige har den enskilde, statliga och kommunala myndigheter,
            företag, fackförbund och andra organisationer ett gemensamt ansvar
            för att invandrarna så snart som möjligt efter ankomsten till
            Sverige får en allsidig och lättförståelig information. Genom
            kunskaper om vårt samhälle och genom kontakter med svenskar i
            arbetslag, föreningar och studiecirklar skapas goda förutsättningar
            för anpassning. Också invandrarnas egna föreningår spelar en viktig
            roll för anpass- ningen och bör genom kommunala och statliga insatser
            ges ekonomiska och andra förutsättningar för sitt arbete, exempelvis
            hjälp till att anskaffa förenings- och möteslokaler. De bör dessutom
            ges information om de generella möjligheter — exempelvis studiecirkelbidrag
            — som står alla föreningar till buds, De svenska föreningarnas
            information till invandrarna bör helst ges på invandrarnas språk,
            vilket kan innebära stora kostnader för mindre föreningar. Föreningar
            med små ekonomiska resurser bör därför kunna få samhälleligt stöd
            för direktinformation till invandrarna.
          </p>
          <p xml:id="i-RTZWDkKoEyA6XzjzR4VTEJ">
            Information till svenskarna
          </p>
          <p xml:id="i-T9Wn9EaFfo3rQqVDCrmVpY">
            Många svenskar har relativt oklara begrepp om invandringens bak-
            grund och betydelse. Därför är det angeläget att myndigheter och
            organisationer bedriver ett omfattande upplysningsarbete riktat
            till svenskarna. Särskilt i konjunkturnedgångar riskerar man i
            annat fall att motsättningar kan uppkomma mellan olika medborgargrupper.
            I synner- het skolan spelar en viktig roll för attitydbildningen.
            Därför måste ett omfattande arbete redan tidigt läggas ned inom
            skolans och föräldraföre- ningarnas ram på att skapa en positiv
            inställning bland eleverna och föräldrarna till invandrarna och
            deras bakgrund.
          </p>
          <p xml:id="i-QWqxQkhxmrzxtwX3UMKfsc">
            Radio/TV
          </p>
          <p xml:id="i-NbrHAR4psxrzYr7LpBkmov">
            Med hänsyn till sin stora räckvidd är radio/TV viktiga informations-
            kanaler till invandrarna, vilka används i relativt begränsad omfattning.
            Sändningarna bör utökas till dagliga sändningar på de vanligaste
            invandrarspråken. Det finska inslaget bland invandrarna är mycket
            stort. Samtidigt finns
          </p>
          <p xml:id="i-LSq9qstRGTjUP91n6jTbek">
            EES ITE RNE en Se
          </p>
          <pb facs="riksdagen-motions-pdf/data/1973/mot_1973__702/mot_1973__702-006.pdf"/>
          <fw xml:id="i-RVRQTzGzKmvGv3NL6F9nKi">
            Mot. 1973:702 16
          </fw>
          <p xml:id="i-V3t9zwY1s5FVWrSdc5pvPj">
            det en stor grupp svensktalande invånare i Finland. Därför är
            det naturligt att ett direkt TV-utbyte mellan Sverige och Finland
            inleds så att den finsktalande befolkningen i Sverige får möjlighet
            att följa de finska TV-programmen och den svensktalande befolkningen
            i Finland kan följa de svenska programmen. Även en överenskommelse
            om utbyte av bandade TV-program bör eftersträvas.
          </p>
          <p xml:id="i-MnKmBJQEaWheFJeCfTWxJL">
            Tidningarna
          </p>
          <p xml:id="i-T1zvDyurgK2nThxnaFeFwN">
            Flera av de svenska dags- och veckotidningarna har redan en viss
            service med nyhetssammandrag och informationsnotiser på invandrar-
            språk. De bör emellertid stimuleras att bygga ut denna service
            ytterligare. Även invandrarnas egna tidningar och tidskrifter
            spelar emellertid en stor roll. I många fall kämpar de med stora
            ekonomiska problem och i vissa fall finns det över huvud taget
            inga ekonomiska möjligheter att utge sådana tidningar. Samhället
            bör ekonomiskt stödja tidningar av detta slag. Likaså är det angeläget
            att tidningar från de större utvandrarlän- derna finns på biblioteken.
          </p>
          <p xml:id="i-GJHr3pZBQtXg96kZEMSxFb">
            Tolkar
          </p>
          <p xml:id="i-HzgBAF5J6SB3YBB5pjE92d">
            En viktig förutsättning för att tillförsäkra invandrarna samhällelig
            service och rättstrygghet är att det finns goda tolkar och en
            väl fungerande tolkservice, som omhändertager registrering och
            förmedling av tolkar. Samhället bör ansvara för att det finns
            en tillfredsställande utbildning och testning av tolkar och att
            invandrarna tillförsäkras kostandsfri tolkhjälp vid sina kontakter
            med samhälleliga organ, Också företagen bör sörja för att kunniga
            tolkar finns till hands på arbetsplat- serna.
          </p>
          <p xml:id="i-AtT2szwCjejeasQEDnfH1d">
            Arbetsmarknaden
          </p>
          <p xml:id="i-BZqtESLMhvTZtkUFxLKTes">
            Som tidigare framhållits kan det inte accepteras att invandrare
            hänvisas till att ta arbeten som svenskar på grund av dålig arbetsmiljö
            eller andra omständigheter inte vill ha. Det bör åvila arbetsmarknads-
            och arbetarskyddsmyndigheterna att förhindra att invandringen
            utnyttjas i detta avseende. Genom bristande kunskaper i svenska
            och i många fall ovana vid industriellt arbete löper invandrarna
            stor risk att utsättas för yrkesskador, Det bör därför åligga
            arbetsgivarna att ge de nyanställda en tillfredsställande introduktion
            på den nya arbetsplatsen. Säkerhetsföre- skrifter bör även finnas
            översatta till de anställdas språk. Det är likaså angeläget att
            avtal och arbetsinstruktioner översätts så att de nyanställda
            ges möjligheter att på egen hand sätta sig in i de rättigheter
            och skyldigheter som gäller för deras del. Det är också angeläget
            att fackföreningarna uppmärksammar behovet av information på invandrar-
            språken.
          </p>
          <p xml:id="i-HFRYKMmXjVmZWB8boWA33V">
            send
          </p>
          <pb facs="riksdagen-motions-pdf/data/1973/mot_1973__702/mot_1973__702-007.pdf"/>
          <fw xml:id="i-T6hwUaJCuQGi4DnUFiGsA1">
            Mot. 1973:702 17
          </fw>
          <p xml:id="i-FjbKS6ZtuzYgniUbEZ2xH7">
            Kommunala insatser
          </p>
          <p xml:id="i-KiTSdYU8GLpMZgjb3AhsAw">
            En förutsättning för framgångsrika kommunala insatser för invandrar-
            nas anpassning är att ansvarsfördelningen mellan de olika kommunala
            organen är klart definierad. Det är angeläget att inom kommunen
            ha något organ som har huvudansvaret för att anpassningsåtgärder
            vidtas. I större invandrarkommuner kan det vara befogat att inrätta
            en särskild nämnd för invandrarfrågor. I mindre kommuner kan en
            kommitté eller delegation med en central ställning under kommunens
            styrelse ha en samordnande och initiativtagande funktion. I ett
            antal kommuner med stora invandrargrupper har inrättats speciella
            invandrarbyråer, dit invandrarna kan vända sig för att få råd
            och hjälp på sitt modersmål. Invandrarbyråerna ombesörjer även
            i de flesta fall förmedlingen av tolkar. Dessa byråer har visat
            sig fylla ett stort behov och har varit till stor hjälp i synnerhet
            för de nya invandrarna. Det är angeläget att invandrarbyråer inrättas
            i invandrarkommunerna. Där invandrarbyråer saknas är det viktigt
            att kommunen på annat tillfreds- ställande sätt tillgodoser invandrarnas
            behov av råd och hjälp. I större invandrarkommuner är det också
            en fördel om kommunala förvaltningar med ett stort antal kontakter
            med invandrare har tillgång till språkkunnig personal. Angelägen
            kommunal information bör översättas i första hand till de större
            invandrarspråken. Biblioteken bör ha ett rikhaltigt utbud av dags-
            och veckotidningar samt böcker på invandrarspråken och en god
            information om denna service.
          </p>
          <p xml:id="i-9NGDePjn9FydQZYYhVc12Q">
            Undervisning
          </p>
          <p xml:id="i-HRJJAWawbR9MiMUiyAf9xm">
            En första förutsättning för att invandrarna skall kunna klara
            sig i sitt nya hemland är att de vet hur vårt samhälle fungerar
            och behärskar svenska språket. Information om Sverige och svenska
            förhållanden bör om möjligt påbörjas redan innan invandraren lämnar
            sitt hemland. Omedelbart efter ankomsten till Sverige bör möjlighet
            ges till en fördjupad samhällsorientering på invandrarnas eget
            modersmål. För de anställda invandrarna är det naturligt att denna
            orientering ges i samband med introduktionen på arbetsplatsen.
            Efter den första introduktionen i det svenska samhället är det
            av vikt att invandrarna ges förutsättningar att lära sig svenska
            så snart som möjligt. Ansvaret för undervisningen skall åvila
            de kommunala vuxensko- lorna som bör kunna dra nytta av de erfarenheter
            som finns inom studieförbunden. Därjämte bör studieförbunden ges
            resurser att bedriva särskild samhällsorientering för invandrare.
            En stor del av det ekono- miska ansvaret för undervisningen bör
            bäras av företagen. 1972 års höstriksdag beslöt om lagenlig rätt
            till 240 timmars ledighet från arbete med bibehållen lön för deltagande
            i svenskundervisning. Denna utbildning förutsattes ske genom studieförbunden
            i samarbete med löntagarorganisationerna. Vi förordar således
            att riksdagen nu
          </p>
          <pb facs="riksdagen-motions-pdf/data/1973/mot_1973__702/mot_1973__702-008.pdf"/>
          <fw xml:id="i-NCEBCLobtLzgTAKEGbDwgo">
            Mot. 1973:702 18
          </fw>
          <p xml:id="i-CZqzDGZoKNqgVkS6NuER4Q">
            beslutar om ett förändrat huvudmannaskap till förmån för de kommu-
            nala vuxenskolorna. En sådan åtgärd skulle vara i enlighet med
            invandrarutredningens förslag. Invandrarhustrurna blir lätt isolerade
            i hemmet och lär sig i allmänhet svenska långsammare än andra
            familjemedlemmar. Därför är det angelä- get att en uppsökande
            verksamhet bedrivs och att de under 240 timmar har möjlighet att
            få barnpassningen ordnad. Dessutom bör särskilda stimulansbidrag
            utbetalas till alla icke anställda invandrare som genom- gått
            240 timmars undervisning i svenska. I statsverkspropositionen
            anmäls att svenskundervisningen för dessa kategorier är föremål
            för beredning inom departementet och att proposition kan väntas
            inom kort. Mot den bakgrunden avstår vi från konkreta yrkanden
            i dessa avseenden nu.
          </p>
          <p xml:id="i-CxArEgTazReEA6JGrYNEsZ">
            Invandrarbarnen och skolan
          </p>
          <p xml:id="i-4xF4sFUQiCz5kKwGi5ZQ26">
            Genom att invandrarbarnen dels hamnar i en ny och ovan miljö
            och dels har bristande kunskaper i svenska har de ofta stora svårigheter
            att klara av arbetet i den obligatoriska skolan. För att deras
            kontakt med skolan skall bli så god som möjligt bör de successivt
            slussas in i det ordinarie skolsystemet. Detta kan ske genom införandet
            av en förbere- dande skola under exempelvis de tre första månaderna.
            Introduktions- skolan skall närmast ha till uppgift att samordna
            en tidigare skolutbild- ning i annat land med det svenska skolsystemet
            och att bereda invandrarbarnen möjlighet till intensivundervisning
            i svenska. Övergången från den förberedande skolan till de ordinarie
            klasserna bör ske successivt och under medverkan både av lärare
            och kamrater. Samarbete med elevorganisationer och klassrepresentanter
            är en viktig förutsättning för att anpassningen i den nya klassen
            skall kunna ske så smidigt som möjligt. Även invandrarbarn på
            förskolenivå har ofta stora handikapp, som kommer i dagen då de
            påbörjar sin skolgång. Också här är det fråga om bristande svenskkunskaper
            och vana att umgås med de nya kamraterna. Därför är det befogat
            att även invandrarbarn på förskolenivå bereds möjlighet att på
            ett tidigt stadium få plats på förskolorna och att de i detta
            sammanhang bereds särskild undervisning i svenska. Även efter
            undervisning i de särskilda introduktionsskolorna och förskolorna
            kommer det helt naturligt att kvarstå en hel del brister i svenskkunskaperna.
            Det är därför viktigt att invandrarbarnen ges erfor- derliga möjligheter
            till stödundervisning i svenska inom den obligatoriska skolans
            ram. Vid sidan om undervisning i svenska är det också angeläget
            att invandrarbarnen får undervisning i sitt eget modersmål. Utan
            ordentliga kunskaper i detta har invandrarbarnen nämligen mindre
            förutsättningar att lära sig svenska tillfredsställande. De kan
            riskera att bli s.k. halvspråkiga, dvs. inte kunna något språk
            tillfredsställande. Tvåspråkig- heten bör dessutom utöver fördelarna
            för den enskilde vara av stort värde för samhället i dess helhet.
            Undervisningen i modersmålet bör kom bine-
          </p>
          <pb facs="riksdagen-motions-pdf/data/1973/mot_1973__702/mot_1973__702-009.pdf"/>
          <fw xml:id="i-doRf2xcsHyvskRSfzLiRu">
            Mot. 1973:702 19
          </fw>
          <p xml:id="i-FLrFtG1pp9NiqskweBiiG6">
            ras med en undervisning i hemlandets samhällsskick och kultur.
            Föran- kringen i bakgrundsmiljön underlättar väsentligt möjligheterna
            till anpass- ning i det nya samhället. En viktig förutsättning
            för att invandrarbarnen skall lyckas i skolar- betet är att kontakten
            mellan hem och skola är god. Skolan måste ges resurser att upprätthålla
            god kontakt med invandrarbarnens föräldrar. Kontakten kan exempelvis
            förbättras genom att tvåspråkiga lärare avdelas för ändamålet,
            att tolkar står till förfogande och att lämpligt informa- tionsmaterial
            översätts till de aktuella invandrarspråken. Det är viktigt att
            föräldrarna informeras på sitt eget språk om det svenska skolsystemet
            och om vilka möjligheter till stödundervisning som står till buds.
            Föräldraföreningarna kan också spela en viktig roll för att få
            både invandrarföräldrarna och barnen in i den sociala gemenskapen.
            Erfarenheter tyder på att invandrarbarn fortsätter sina studier
            i gymnasieskolan i mindre utsträckning än sina svenska kamrater.
            Skulle undersökningar visa att så är fallet måste åtgärder vidtagas
            för att stimulera invandrarbarnen att i större utsträckning fortsätta
            sina studier, eftersom vi i annat fall kan riskera att få en olycklig
            social skiktning i samhället.
          </p>
          <p xml:id="i-3oSpPuL46PQKhY6hM6QYkx">
            Lärarutbildning
          </p>
          <p xml:id="i-4cW9gBGjjshFV3aL5Aotdt">
            Invandrarbarnens anpassning till skolsituationen och deras behov
            av specialundervisning ställer stora krav på lärarnas fackkunskaper
            och förmåga till inlevelse i invandrarbarnens situation samt möjligheter
            att till de svenska eleverna förmedla en positiv attityd gentemot
            invandrarna. Undervisning om invandring och minoritetsproblem
            bör följaktligen ägnas stort intresse vid lärarutbildningen. Det
            är likaledes angeläget att de olika speciallärarna ges en adekvat
            utbildning och tillfredsställande möjligheter till vidareutbildning.
          </p>
          <p xml:id="i-BcZb6NjjbHgXatwXRQzffD">
            Religiösa samfund
          </p>
          <p xml:id="i-T77njR91Rj3KYVVgwrBn84">
            Av stor vikt för invandrarnas anpassning är att de inte bara
            kan behålla sin religiösa uppfattning utan även få möjlighet att
            utöva sin religion. Tillhörigheten till ett religiöst samfund
            har ofta större betydelse för många invandrare än tillhörigheten
            till profana organisationer. Det är följdaktligen angeläget att
            invandrarnas religiösa samfund ges ekonomiska förutsättningar
            för att kunna bedriva verksamhet. Det är likaså angeläget att
            lämpliga kyrko- och samlingslokaler ställs till samfundens förfogande.
          </p>
          <p xml:id="i-F2YZZfk1dKQuqrB5jtXqDC">
            Förslag till åtgärder
          </p>
          <p xml:id="i-9AAciiRaAvAf8Q6teJ5D84">
            Det faktum att invandringen under senare år kraftigt minskat
            får inte på något sätt innebära att ansträngningarna att hjälpa
            de redan invandrade och de som kommer hit till rätta i samhället
            minskas. Insatserna bör i avvaktan på ställningstagande till invandrarutredningen
          </p>
          <pb facs="riksdagen-motions-pdf/data/1973/mot_1973__702/mot_1973__702-010.pdf"/>
          <fw xml:id="i-VcSm4TxsX8q9YdHYHrsw58">
            Mot. 1973:702 20
          </fw>
          <p xml:id="i-Whftp46Wcw1kQAsQuw3nZ6">
            koncentreras på svenskundervisningen och på tolksidan. Dessutom
            kommer den stora invandringen under mitten och slutet på sextiotalet
            nu att få som resultat en väsentlig ökning av antalet medborgarskapsansök-
            ningar, vilket innebär att det är motiverat med en förstärkning
            på invandrarverket på den sida som sköter detta. Ett stort problem
            utgör den invandrades bristande kunskaper i det svenska språket.
            Inte minst gäller det deras rättssäkerhet. Behovet av tolkar är
            därför stort. Invandrarverket har begärt en uppräkning av medlen
            för tolkutbildning med 305 000 kronor. Inrikesministern är inte
            beredd att acceptera en större uppräkning än med 50 000 kronor,
            vilket motiveras med det kommande ställningstagandet till invandrarutred-
            ningens förslag och överväganden. Vi kan inte inse att en utökad
            tolkutbildning skulle innebära ett föregripande av detta förslag
            och föreslår således en uppräkning av anslaget med 255 000 kronor
            i förhållande till Kungl. Maj:ts förslag. Stora delar av samhällets
            insatser för att underlätta invandrarnas anpassning till våra
            förhållanden sker inom skolans ram. Sedan läsåret 1966/67 utgår
            statsbidrag för stödundervisning på grundskolan, Stats- bidraget
            utgår för högst sex veckotimmar per utbildningsgrupp, varav två
            timmar får disponeras för stödundervisning på elevens eget tungomål.
            Vi finner en sådan stödundervisning vara synnerligen värdefull.
            Från centerhåll har tidigare poängterats vikten av att kunna skapa
            mindre tillvalsgrupper för invandrarelever. Skolöverstyrelsen
            hemställer om bemyndigande om att tillvalsgrupp får bildas på
            grundskolans högstadium med lägst tre icke-svenskspråkiga elever.
            Syftet med denna anordning är att öka möjligheterna att tillrättalägga
            studiegången för elever med ofullständiga kunskaper i svenska.
            SÖ begär 240 000 kronor för den verksamheten. Vi har samma bedömning
            som SÖ i detta fall. Mot bakgrund av invandrarelevernas bristande
            intresse att fortsätta studierna på gymnasieskolan förefaller
            det vara synnerligen motiverat att vidta åtgärder för att underlätta
            invandrarbarnens möjligheter på denna nivå. Någon principiell
            skillnad vad gäller behovet av stödundervisning mellan grundskolan
            och gymnasieskolan kan vi inte se. För stödunder- visning av invandrarelever
            på gymnasieskolan bör därför anvisas de 3 milj. kronor som SÖ
            begärt. Hösten 1972 beslutade riksdagen om rätten till 240 timmars
            svensk- undervisning på arbetstid. Behovet av en sådan reform
            är odiskutabel. Vi vill emellertid beklaga att i detta sammanhang
            inte positiv ställning togs till invandrarutredningens förslag
            om inordnande av denna verksamhet i den kommunala vuxenutbildningen.
            Vi kan inte finna vare sig organisa- toriska eller praktiska hinder
            mot en sådan ordning, tvärtom skulle undervisningen kunna ske
            med enhetligt huvudmannaskap och bättre personella resurser. Riksdagen
            bör nu fatta principbeslut om kommunalt huvudmannaskap för denna
            utbildning. En väsentlig insats kan göras för invandrarna genom
            att skapa möjligheter för deras positiva medverkan i den demokratiska
            besluts- processen. Som ovan anförts bör inte medborgarskapet
            vara den enda
          </p>
          <pb facs="riksdagen-motions-pdf/data/1973/mot_1973__702/mot_1973__702-011.pdf"/>
          <fw xml:id="i-5qQ8vmSUWVKe1cosYiiXbg">
            Mot. 1973:702 21
          </fw>
          <p xml:id="i-S5Qfac37vyfypp2pYaXozA">
            grund på vilken man får rösträtt i kommunala val. Det bör räcka
            med att den invandrade befunnit sig i landet så lång tid, att
            man är kvalificerad för att få svenskt medborgarskap enligt vad
            som ovan anförts. Riksdagen bör hos Kungl. Maj:t begära förslag
            om förändring av den kommunala rösträtten med denna innebörd.
          </p>
          <p xml:id="i-YBWz9vQuWPfWCBBFNQkGKM">
            Hemställan
          </p>
          <p xml:id="i-FfPqr4L52nQWnySvMsEptb">
            Under hänvisning till ovanstående hemställes! att riksdagen hos
            Kungl. Maj:t begär förslag om överförande av svenskundervisning
            för invandrare till den kommunala vuxen- utbildningen, att för
            stödundervisning av invandrare i gymnasieskolan anvisas 3 000
            000 kronor och att riksdagen därmed till Bidrag till driften av
            gymnasieskolor anvisar ett förslagsanslag av 1385 000 000 kronor.
            att riksdagen till Bidrag till driften av grundskolan anvisar
            ett i förhållande till Kungl. Maj:ts förslag med 240 000 kronor
            förhöjt förslagsanslag avseende möjlighet att bilda mindre tillvalsgrupp
            för icke-svenskspråkiga elever.
          </p>
          <p xml:id="i-KWwmKuM7tkGzi27CJijLNK" type="date">
            Stockholm den 25 januari 1973.
          </p>
          <div xml:id="i-PmndKXFTNr1RJaKr1TUxwe" type="signatureBlock">
            <p xml:id="i-2AUMjjfNvYm5NaZM3JkaFd" who="i-PDvEfAmYAgGTBhkGvyY7F4" type="signature">
              THORBJÖRN FÄLLDIN (c)
            </p>
          </div>
          <p xml:id="i-Kfy8hCLmhT4BMP3BUHFdoP">
            JOHANNES ANTONSSON (c) KARIN SÖDER (c) ELVY OLSSON (c) RUNE GUSTAVSSON
            (c) i Hölö i Alvesta TORSTEN BENGTSON (c) ERIC CARLSSON (c) i
            Jönköping i Vikmanshyttan FRITZ BÖRJESSON (c) GUNNAR LARSSON (c)
            i Glömminge i Luttra BENGT SJÖNELL (c) BERTIL JONASSON (c) NILS
            G. HANSSON (c) i Skegrie
          </p>
          <p xml:id="i-MCgzLFkGEZ1rUjEBSWyVmk">
            1 (Se även motionerna 1973:541 och 1973:847)
          </p>
          <pb facs="riksdagen-motions-pdf/data/1973/mot_1973__702/mot_1973__702-012.pdf"/>
          <pb facs="riksdagen-motions-pdf/data/1973/mot_1973__702/mot_1973__702-013.pdf"/>
          <p xml:id="i-TyH1AMj17ndcYRi14VWsFc">
            GOTAB 73 3183 S Stockholm 1973
          </p>
          <pb facs="riksdagen-motions-pdf/data/1973/mot_1973__702/mot_1973__702-014.pdf"/>
        </div>
      </div>
    </body>
  </text>
</TEI>
