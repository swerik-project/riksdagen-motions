<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__ak__398/mot_1951__ak__398-001.pdf"/>
      <fw xml:id="i-9jV5oTvgFktTBU1z6yZ4gd">
        NI 398—403. Motioner i Andra kammaren, nr 398. 1
      </fw>
      <div type="motHeader" xml:id="i-65sQ8NjZM6mra6VbSMFX2c">
        <div type="motTitle" xml:id="i-MMxscmQfcQHf2Fugcstb4m"/>
        <div type="motSubmissionInfo" xml:id="i-2fNybdJN4RR7sBR2uz73vP"/>
      </div>
      <div type="motBody" xml:id="i-91T4n2PGhFB7uxKYGDDyQM">
        <div xml:id="i-APwYQqxhs7hajPkRfot3Xr">
          <p xml:id="i-99ht2s4yhiSMe1EYFKYi2k">
            Nr 398.
          </p>
          <p xml:id="i-8yS8ipZRD2U2j6zQUnzSbS">
            Av herr Senander m. fl., i anledning av Kungl. Maj:ts proposition,
            nr 52, angående grunderna för höjning av löner enligt statens
            löneplansförordning m. m.
          </p>
          <p xml:id="i-AcyAibGUm5TnUeb1XzsNJc">
            Den uppgörelse, som träffats angående statstjänstemännens löner
            under innevarande år och vilken nu underställes riksdagens prövning,
            medför knappast någon förbättring av reallönen av den 1 juli 1947,
            då den senaste löneregleringen trädde i kraft. ännu mindre blir
            detta fallet om man, såsom rätteligen bör ske; jämför de föreslagna
            lönerna med dem som fastställdes av höstriksdagen 1946. Tills
            löneregleringen hunnit träda i kraft, hade näm- ligen levnadskostnaderna
            stigit så, att statstjänarna enligt den rörliga regeln voro berättigade
            till minst 12 procents tillägg. Då emellertid den rörliga regeln
            endast ger tre fjärdedels kompensation för levnadskostnadssteg-
            ringen, förelåg redan vid ikraftträdandet en underkompensation
            med minst 3 procent. Tar man detta i betraktande, innebär vad
            som nu föreslås, att statstjänarna inte ens uppnått den ursprungliga
            fastställda reallönen. Det kan inte med skäl bestridas, att statstjänarna
            i december förra året voro underkompenserade med minst 12 procent.
            Vid denna tid hade näm- ligen 1935 års index stigit till talet
            171. Enligt den rörliga regeln (som endast ger tre fjärdedels
            kompensation) skulle statstjänarna redan vid talet 169 vara berättigade
            till 18 procent. Full kompensation skulle ge 24 procent. Då statstjänarna
            endast erhöllo 12 procent, så voro de givetvis underkom- penserade
            med minst 12 procent. Sedermera har emellertid från officiellt
            håll upplysts, att det uppstått en felräkning på index, motsvarande
            3,4 procent. Underkompensationen var därför mellan 15 och 16 procent.
            Felräkningen i fråga betydde emellertid väsentligt mera. Hade
            den inte skett, så skulle redan fr. o. m. den 1 januari, eller
            i varje fall den 1 april, »taket&gt; 169 uppnåtts och statstjänarna
            därmed, enligt lönestoppsuppgörelsen, varit berättigade till de
            20 procent, som de erhöllo först fr.o.m. den 1 januari i år. Av
            denna redogörelse framgår, att statstjänarna, enbart för att inhämta
            eftersläpningen i fråga om levnadskostnadsstegringen sedan den
            1 juli 1947 och fram till december månad förra året, äro berättigade
            till 15 eller 16 procent. Den nu träffade uppgörelsen innebär,
            att de erhålla 20 resp. 21 procent på grundlönen utöver de 12
            procent som tidigare utgått. Det finns sålunda en marginal av
            5 å 6 procent för att täcka de prisstegringar som skett och komma
            att ske efter den 1 januari i år.
          </p>
          <p xml:id="i-5FdP4NQtCEBzSw2sgrEDRs">
            Bihang till riksdagens protokoll 1951. 4 saml. Nr 398—403.
          </p>
          <pb facs="riksdagen-motions-pdf/data/1951/mot_1951__ak__398/mot_1951__ak__398-002.pdf"/>
          <fw xml:id="i-Stub11H15LMemUBqCfpQVB">
            2 Motioner i Andra kammaren, nr 398.
          </fw>
          <p xml:id="i-J58MqqsEtr8EV9bEx6ha9K">
            Denna marginal är emellertid redan försvunnen. Enligt uppgift
            har index under januari månad i år stigit från 171 till 180 å
            181 eller med 9 å 10 enheter. Detta motsvarar en stegring av levnadskostnaderna
            med cirka 6 procent. Därvid bör beaktas, att det hela tiden är
            fråga om index, där skat- ter icke medräknas. Uppenbart är, att
            de senaste skattehöjningarna ytter- ligare försämra resultatet
            för statstjänarnas vidkommande. Den föreslagna löneförhöjningen
            innebär sålunda knappast status quo i förhållande till löneläget
            för statstjänarna den 1 juli 1947. Eftersläpningen i förhållande
            till levnadskostnadsstegringen begynner således redan vid starten.
            Det bör till ytterligare stöd för det här förda resonemanget framhållas,
            att därest den rörliga regeln fått fortsätta att verka, men med
            full kompen- sation och med 1947 som basår, så skulle indextalet
            180, vilket nu uppnåtts, berättiga till 30 procent. Lägger man
            härtill de 3,4 procent, som felräk- ningen representerar, så kommer
            man till siffran 33,4 procent. Då uppgö- relsen emellertid endast
            ger 32 resp. 33 procent, så inses lätt, att statstjä- narna inte
            ens nått 1947 års reallön. För de fortsatta prisstegringarna finns
            det följaktligen ingen marginal. Dessa ha av socialstyrelsen beräknats
            till minst 10 procent under första hälften av året. Innan årets
            slut kommer alltså en avsevärd eftersläpning att föreligga i förhållande
            till levnadskostnadsstegringen. Av vad som här anförts framgår
            även, att eftersläpningen i förhållande till den allmänna inkomstutvecklingen
            inte bara består utan ytterligare accentuerats genom de för andra
            samhällsgrupper i år träffade avtalsupp- görelserna. Eftersläpningen
            är högst betydande. I augusti månad förra året var, enligt socialstyrelsen,
            den genomsnittliga timförtjänsten för manliga industriarbetare
            i ortsgrupp V kr. 3: 10. Genom årets avtalsuppgörelser torde en
            höjning med 10 procent ha skett. Därmed är den genomsnittliga
            tim- förtjänsten nu cirka kr. 3: 40. Efter en arbetstid av 208
            timmar för 30 dagar ger detta en månadsinkomst på 707 kr. Därest
            Kungl. Maj:ts nu föreliggande förslag godkännes av riksdagen,
            belöper sig en stationskarls, brevbärares eller tullvakts lön
            i 12 lönegraden ortsgrupp V till i runt tal 645 kr. i månaden.
            Dessa befattningshavares månadslöner komma följaktligen även efter
            den föreslagna höjningen att ligga 62 kr. under genomsnittsförtjänsten
            för berörda industriarbetare. Vi vilja i sammanhang härmed erinra
            om att statsmakterna vid den senaste löneregleringens fastställande
            förbundo sig att inte bara ta hänsyn till levnadskostnadsstegringen
            utan jämväl till den allmänna inkomstut- vecklingen. 1945 års
            lönekommitté skrev härom bl. a.: »I fråga om reglerna för det
            rörliga tillägget vill kommittén framhålla, att om tillägget skall
            kunna i möjligaste mån fylla sin avsedda funktion, en sådan anpassning
            av tillägget efter enbart vissa förändringar i de allmänna
          </p>
          <pb facs="riksdagen-motions-pdf/data/1951/mot_1951__ak__398/mot_1951__ak__398-003.pdf"/>
          <fw xml:id="i-B5vZvjAWKBZG2mttKDbNFz">
            Motioner i Andra kammaren, nr 398. 3
          </fw>
          <p xml:id="i-F5MjbabvN7jkgSUNZcf9Yd">
            levnadskostnaderna, som hittills förekommit, måste anses mindre
            tillfreds- ställande. En lämplig lösning förutsätter nämligen,
            att hänsyn också bör tagas till den allmänna ekonomiska utvecklingen,
            som icke alltid är kon- gruent med levnadskostnadsutvecklingen.»
            Kommittén ansåg det »skäligt, att rörligt tillägg finge utgå med
            högre procenttal än det som skulle följa av den automatiskt verkande
            garantire- geln», därest den allmänna ekonomiska utvecklingen
            skulle ge anledning därtill. Kommittén fann det emellertid icke
            möjligt »att därför fastställa särskilda regler, utan i den mån
            det rörliga tillägget ansågs böra utgå med sådant högre procenttal,
            skulle detta för begränsade tidsperioder bestämmas genom särskilda
            beslut». Det förutsattes, att initiativ till förhandlingar därom
            »i allmänhet skulle tagas av huvudorganisationerna gemensamt».
            Dessa uttalanden lämnades utan erinran av riksdagen. De ha emellertid
            hela tiden sedan löneregleringen trädde i kraft blivit obeaktade,
            och inte ens nu, då en förbättring av löneläget för statstjänarna
            anses ofrånkomlig, ha de satt några spår efter sig. På grund av
            de förhållanden, som här berörts, är det på intet sätt märk- ligt,
            att statstjänarna känna sig besvikna. Givet är, att de i första
            hand oroas av perspektivet om kommande prisstegringar, för vilka
            det inte finns någon som helst täckning i de nu föreslagna löneförhöjningarna.
            Det råder knappast någon tvekan om att uppgörelsen, trots allt,
            skulle ha ganska allmänt accepterats, därest till densamma hade
            knutits garantier mot fort- satta prisstegringar. För vår del
            hävda vi att sådana garantier kunna och böra skapas genom riksdagens
            medverkan. Med hänvisning till vad här anförts vilja vi hemställa,
            att riksdagen vid behandlingen av Kungl. Maj:ts propo- sition
            nr 52 måtte uttala att, därest vid innevarande eller kommande
            kvartals slut index enligt 1935 års serie uppnått eller överskridit
            talet 180, förhandlingar böra upptagas med statstjänarnas huvudorganisationer
            om full kompensation för levnadskostnadsstegringen.
          </p>
          <p xml:id="i-Dr7CfukT7Uov95CcrQj66h" type="date">
            Stockholm den 14 februari 1951.
          </p>
          <p xml:id="i-4nAiJLVe3Tp8jSfk2L6a8S">
            K. Senander.
          </p>
          <p xml:id="i-U1kGtbP3di88z4YVngwHXF">
            Gunnar Dahlgren. Gerda Nilsson. Helmer Holmberg.
          </p>
        </div>
      </div>
    </body>
  </text>
</TEI>
