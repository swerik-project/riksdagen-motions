<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__ak__505/mot_1938__ak__505-001.pdf"/>
      <div type="motHeader" xml:id="i-WV6u4YgNTfza1Hf7sz6DB3">
        <div type="motTitle" xml:id="i-U5Jo2JsRRhecqz8fFSxgrX"/>
        <div type="motSubmissionInfo" xml:id="i-2es9WwcDXFFxFWgDp7CyVj"/>
      </div>
      <div type="motBody" xml:id="i-JSSSXByGegKqzEGNovaJYh">
        <div xml:id="i-N2N4FeVgNpqcCkYyoDNxg5">
          <p xml:id="i-M3gstqCSJnV59aZCRWt81d">
            Motioner i Andra kammaren, Nr 505. 7
          </p>
          <p xml:id="i-CYhKXBtHuJdbyr2nDqQ3vD">
            Nr 505.
          </p>
          <p xml:id="i-13iGLvzZQTfEqSBT3TpS5w">
            Av herr Olsson i Staxäng, i anledning av Kungl. Maj:ts proposition,
            nr 286, med förslag till lag om semester
          </p>
          <p xml:id="i-5CqnAh5i26LQ72fJVp2dGS">
            m. Mm.
          </p>
          <p xml:id="i-XxmvScvGUqzgzsnfkzwP7D">
            I proposition nr 286 har Kungl. Maj:t förelagt riksdagen förslag
            till lag om semester. Enligt propositionen skall lagen — i huvudsaklig
            över- ensstämmelse med semestersakkunnigas förslag — avse alla
            arbetstagare i enskild tjänst med undantag allenast för sådana,
            som äro anställda hos familjemedlem eller som avlönas uteslutande
            genom andel i vinst. I propo- sitionen uttalas, att synnerligen
            starka skäl måste anföras, för den händelse undantag från lagens
            tillämpning skall stadgas för visst yrkesområde; och enligt departementschefens
            mening ha sådana skäl icke förebragts. Det torde vara obestridligt
            att en semesterlag av den läggning som här föreslås ekonomiskt
            sett ställer ytterst olika krav på olika arbetsgivare. Eftersom
            lön skall utgå under semestern, är det till en början av stor
            be- tydelse, vilken roll lönekostnaden spelar för arbetsgivaren
            i förhållande till andra omkostnader i den av honom bedrivna verksamheten.
            TI detta hän- seende råder uppenbarligen! en avsevärd skillnad
            mellan exempelvis å ena sidan ett i hög grad mekaniserat, storindustriellt
            företag, som för driften behöver relativt få arbetare och följaktligen
            vidkännes relativt små löne- kostnader i förhållande till produktionens
            omfattning, och å andra sidan ett litet hantverks- eller handelsföretag,
            där omkostnaderna för verksam- heten väsentligen eller i varje
            fall i övervägande grad utgöras av arbetslöner. I det senare fallet
            betyder semesterlönen relativt sett en långt starkare be- lastning
            på företagaren än i det förra fallet. Därtill kommer att småföretagarens
            ekonomiska ställning mången gång är bekymmersam. Han skulle ofta
            åsamkas synnerligen kännbara bördor för att bereda sina anställda
            semester under de betingelser lagen föreskriver, under det att
            han icke skulle se sig i stånd att unna sig själv en välbehövlig
            ledighet. I sitt yttrande över kommitténs angående privatanställda
            förslag till arbetsavtal underströk också socialstyrelsen, att
            ett avsevärt antal av de arbetsgivare, som skulle beröras av kommitténs
            lagförslag, knappast befunne sig i annan eller bättre social och
            ekonomisk ställning än den hos dem anställda arbetstagaren, varför
            styrelsen ansåg att det måste möta betänk- ligheter att tynga
            dem med långt gående förpliktelser mot den anställde. Semestersakkunniga
            ha i anslutning härtill uttalat, att de anförda synpunk- terna
            icke kunna frånkännas betydelse. Under hänvisning till att en
            lag- stiftning om semester måste vara allmän ha de sakkunniga
            likväl stannat vid att några undantagsbestimmelser icke kunna
            ifrågakomma. Detta innebär ” enligt de sakkunniga, att »den person,
            som över huvud anställer annan i
          </p>
          <pb facs="riksdagen-motions-pdf/data/1938/mot_1938__ak__505/mot_1938__ak__505-002.pdf"/>
          <p xml:id="i-Guz65BvTZuiWpTEnafRCEU">
            8 Motioner i Andra kammaren, Nr 505.
          </p>
          <p xml:id="i-LQ7fYQiGdHit5iVP87P97D">
            sin tjänst, måste vara beredd att anpassa arbetsvillkoren efter
            de krav, som samhället finner skäligt att ställa». Enligt min
            mening ligger det ingalunda i sakens natur, att en lagstiftning
            av förevarande art måste äga giltighet över hela arbetsavtalsområdet.
            Avgörande kan endast vara, om det ur praktiska och ekonomiska
            synpunkter är befogat att låta lagen få generell giltighet eller
            icke. I vissa utländska semester- lagar och även i det internationella
            förslaget till semesterkonvention har man ansett lämpligt att
            göra undantag för vissa näringsgrenar och för vissa arbetare.
            I det engelska lagförslag, som nyligen bebådats, undantagas de
            allra minsta företagen. Om semesterlagen i väsentlig grad ökar
            svårigheterna för de mindre företagarna, så vore detta ägnat att
            verka återhållande på företagsamhet i form av smådrift inom jordbruk,
            hantverk och andra nä- ringar och att premiera dem som söka sitt
            uppehälle såsom anställda. En dylik utveckling synes åtminstone
            ur social synpunkt icke önskvärd. Tvärtom bör det vara angeläget
            för samhället att uppmuntra tillkomsten av mindre näringsföretag,
            vilka i väsentlig mån torde kunna bidraga till en förbättrad sysselsättning
            för landets arbetskraft. De tekniska möjligheterna för små- drift
            ha som bekant på senare tid väsentligt ökats inom vissa yrkesområden
            tack vare de hjälpmedel i form av elektrisk drivkraft och nya
            slags redskap, som numera stå till buds. Även bortsett från rent
            ekonomiska synpunkter måste särskilda olägen- heter uppkomma för
            de minsta företagarna att anpassa sig efter de tämligen stela
            regler, som den föreslagna lagstiftningen innehåller. Om det i
            ett stort företag med många anställda i allmänhet icke bör bereda
            någon större svårighet att låta dessa en i sänder åtnjuta ledighet
            i överensstämmelse med lagens föreskrifter, så ställer det sig
            helt annorlunda i detta avseende i fråga om en jordbrukare, handlande
            eller annan småföretagare, som endast har en eller annan anställd.
            Småföretagaren blir uppenbarligen nödgad att anlita vikarie för
            semesterledig arbetstagare i större utsträckning än den större
            företagaren — särskilt om semestern skall utgå i ett sammanhang
            — och lämplig vikarie kan ofta vara svårt att anskaffa. Detta
            gäller icke minst detaljhandlare och andra företagare på landsbygden.
            Tillämpningen av de ganska invecklade bestämmelserna om beräkning
            av semestertid och semester- lön kommer sannolikt att bereda särskilt
            den mindre företagaren icke ringa besvärligheter. I den mån ekonomiska
            och andra möjligheter därtill finnas, måste man självfallet önska,
            att även de minsta företagens arbetstagare uppnå en sådan ledighet
            för rekreation och vila, som ur allmänt sociala och folkhygieniska
            synpunkter är lämplig och nyttig. Förhållandet mellan arbets-
            givare och arbetstagare i de små företagen är ofta av en mera
            personlig karaktär, och medan tvingande lagregler angående ett
            viktigt moment i arbetsavtalet skulle kunna verka störande för
            båda parter, så måste man å andra sidan räkna med som något naturligt
            och något som säkerligen låter sig väl göra, att frivilliga överenskommelser
            ingås om rimliga ledighetsför- måner, anpassade efter den mindre
            företagsamhetens speciella ställning och arbetsvillkor.
          </p>
          <pb facs="riksdagen-motions-pdf/data/1938/mot_1938__ak__505/mot_1938__ak__505-003.pdf"/>
          <p xml:id="i-KQtAEdvhBCWFcyygLp53Eu">
            Motioner i Andra kammaren, Nr 505. 9
          </p>
          <p xml:id="i-EFkxssoRNyoCQsefHKDEuV">
            Med stöd av liknande överväganden som här gjorts har samhället
            funnit sig icke böra inskrida mot de minsta företagen, då det
            gällt andra områden av sociallagstiftningen. Den allmänna lagen
            om arbetstidens begränsning gäller endast företag med i regel
            flera än fyra arbetare. Lantarbetstidslagen tillämpas endast å
            jordbruk med minst tre arbetare. Och i ett under inne- varande
            år avgivet förslag till arbetstidslag för detaljhandeln föreslås,
            att denna lag skall gälla endast sådan rörelse som i regel sysselsätter
            minst två arbetstagare. Den föreslagna semesterlagens starkt understrukna
            karaktär av sociallagstiftning gör det befogat att ifrågasätta
            en liknande gränsdrag- ning mellan olika företag även för denna
            lags del. De betänkligheter, som tilläventyrs resas häremot, kunna
            näppeligen vara större än på nyss berörda lagstiftningsområden.
            Var denna gräns bör dragas är tydligen en lämplig- hetsfråga.
            Möjligen vore det en utväg att i detta avseende tillämpa ena-
            handa regler som inom respektive näringsgrenar föreskrivits i
            den arbets- tidslag, som gäller för näringsgrenen ifråga. Detta
            skulle dock medföra att vissa arbetsområden, som i dessa lagar
            undantagits från reglering, också komma att falla utanför semesterlagen.
            Detta synes knappast önskvärt, var- till kommer att ett undantagsstadgande
            i semesterlagen synes böra erhålla samma räckvidd inom olika näringsgrenar.
            Ytterligare lärer undantag från lagen icke böra föreskrivas i
            vidare omfattning än som förestavas av de allra minsta företagens
            behov. Med beaktande av dessa synpunkter tillåter jag mig yrka,
            att från semesterlagen måtte undantagas arbetstagare i jord- bruk,
            hantverk, handel och i annan på yrkesmässigt sätt bedriven verksamhet
            samt i särskilt arbetsföretag, allt under förutsättning att i
            verksamheten eller företaget i regel icke användes mer än en arbetstagare.
            Undantaget tar sålunda endast sikte på yrkesmässig och därmed
            jämförlig verksamhet och icke på exempelvis husligt arbete. Vid
            bestämmandet av antalet arbets- tagare böra icke medräknas sådana,
            som avses i lagförslagets 1 $ andra punkten, d. v. s. medlemmar
            av arbetsgivarens familj och de som avlönas uteslutande genom
            andel i vinst. I fråga om undantagsbestämmelsens när- mare utformning
            torde denna kunna verkställas genom vederbörande utskotts försorg.
            Räckvidden av den av mig föreslagna undantagsbestämmelsen belyses
            av följande siffror. Enligt 1931 års företagsräkning utgör antalet
            företag med 2 å 3 sysselsatta personer 75,951. Hela antalet sysselsatta
            personer inom gruppen uppgår till 178,899. Antager man att varje
            företag inom gruppen sysselsätter en person såsom företagare,
            återstå alltså omkring 103,000 an- ställda inom gruppen. Detta
            innebär att omkring 50,000 av hithörande före- tag ha endast en
            anställd. Åtskilliga av dessa anställda äro emellertid familjemedlemmar
            och därför redan enligt propositionen undantagna från lagstiftningen.
            Å andra sidan komme den föreslagna bestämmelsen att bli tillämplig
            på en del företag med två (eventuellt flera) anställda, vilka
            samt- liga utom en äro familjemedlemmar. Vad angår jordbruket,
            som icke om- fattas av företagsrikningen, erbjuder det större
            svårighet att närmare ange antalet anställda, som skulle beröras
            av undantagsbestämmelsen. Enligt
          </p>
          <pb facs="riksdagen-motions-pdf/data/1938/mot_1938__ak__505/mot_1938__ak__505-004.pdf"/>
          <p xml:id="i-4ge2FW4t5gY1X5CHnhmYm3">
            10 Motioner 1 Andra kammaren, Nr 505.
          </p>
          <p xml:id="i-TUpWdBc9q9gqHePqpV85Ze">
            1932 års jordbruksräkning fanns i jordbruk om högst 30 hektar
            åker lejd arbetskraft till ett antal av omkring 105,000 personer,
            övervägande syssel- satta i husligt arbete undantagna. Dessa jordbruk
            torde i regel sysselsätta endast en anställd, varför sannolikt
            större delen av ifrågavarande arbets- tagare skulle beröras av
            undantagsbestämmelsen. I anslutning till vad jag sålunda anfört,
            tillåter jag mig hemställa,
          </p>
          <p xml:id="i-P3ywVV4fKR3CkbZHX4vUba">
            att en undantagsbestämmelse i överensstämmelse med av mig ovan
            framförda yrkanden och synpunkter införes i den i Kungl. Maj:ts
            proposition nr 286 föreslagna lagen. Stockholm den 17 maj 1938.
          </p>
          <p xml:id="i-ScKYi13T8DjBQ1Jf8Yw2wn">
            Ernst V. Olsson,
          </p>
          <p xml:id="i-YUA4exVppJQdr7JqFHpt2y">
            Staxäng.
          </p>
        </div>
      </div>
    </body>
  </text>
</TEI>
