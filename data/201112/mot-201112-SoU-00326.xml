<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00326">
  <teiHeader>
    <fileDesc>
      <titleStmt>
        <title>Förebyggande av självmord</title>
        <author corresp="i-V4PGuKUAKzYUXWKqj2bLeL">av Andreas Carlson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förebyggande av självmord</title>
          <idno type="rdwebb">GZ02So326</idno>
          <rs type="number">So326</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So326/text</ref>
          <ref type="dokument_url_html">http://data.riksdagen.se/dokument/GZ02So326</ref>
          <ref type="dokumentstatus_url_xml">http://data.riksdagen.se/dokumentstatus/GZ02So326</ref>
          <ref type="doc">http://data.riksdagen.se/fil/2B1B421A-0649-4F57-A1A0-D68AD1C56F18</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Wfqssgx29ALYmEhxx9QkLX" type="signed"/>
        <correspContext corresp="i-Wfqssgx29ALYmEhxx9QkLX">
          <note type="signatory" corresp="i-V4PGuKUAKzYUXWKqj2bLeL"/>
        </correspContext>
        <correspAction xml:id="i-CBniNTRfyLTZYN4qfe3FMR" type="numbering">
          <date when="2011-10-05"/>
        </correspAction>
        <correspAction xml:id="i-J42FokqJBhovwNmXyWd9es" type="submission">
          <date when="2011-10-03"/>
        </correspAction>
        <correspAction xml:id="i-Ti8Lu75c2QBP6h88JSGTxb" type="transfer">
          <date when="2011-10-03"/>
        </correspAction>
        <correspAction xml:id="i-KNfLd8Z7rGVTfnhJqPz4kp" type="assigned"/>
        <correspContext corresp="i-KNfLd8Z7rGVTfnhJqPz4kp">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CJyp4QbN5EeYEZBQ1e98da" type="motBody">
        <div xml:id="i-FQy6jpfEk9JYQH7RLVUMCA" type="motProposal" subtype="förslag">
          <head xml:id="i-Hactkf6QLHGKT934Bkfgjf">
            Förslag till riksdagsbeslut
          </head>
          <list xml:id="i-EVKALupnDfJsgtNau6cA6N" style="ol">
            <item xml:id="i-A2661r4kTtdhaUFpymipjq">
              Riksdagen tillkännager för regeringen som sin mening vad som
              anförs i motionen om att utreda hur antalet självmord och självmordsförsök
              ska minskas.
            </item>
            <item xml:id="i-ErdUU2ywotgYaV3GrPwm5N">
              Riksdagen tillkännager för regeringen som sin mening vad som
              anförs i motionen om att överväga att göra det brottsligt att
              uppmana andra att begå självmord. 1
            </item>
            <item xml:id="i-FoPrHXtUm1LaJVcQgrsAEx">
              Riksdagen tillkännager för regeringen som sin mening vad som
              anförs i motionen om att synliggöra unga mäns självmord.
            </item>
            <item xml:id="i-GKDMdbU6S6kwu6vUKxcT1T">
              Riksdagen tillkännager för regeringen som sin mening vad som
              anförs i motionen om att använda ordet självmordsprevention snarare
              än suicidprevention för att synliggöra och tydliggöra.
            </item>
            <item xml:id="i-KNUBUT3E2LUgsU78nJiYxn">
              Riksdagen tillkännager för regeringen som sin mening vad som
              anförs i motionen om att överväga en informationskampanj till
              föräldrar om ungas hälsa och situation.
            </item>
          </list>
          <p xml:id="i-D8kKuVjxKAH5UfqY7yusGh">
            1 Yrkande 2 hänvisat till JuU.
          </p>
        </div>
        <div xml:id="i-6rsUAPkLf1gLYrSoVNAnxi" type="motContent">
          <head xml:id="i-VHZBm58KB42bkc5cS5QMDa" type="h1">
            Motivering
          </head>
          <p xml:id="i-TSzaVNPgYrUMoqZZdddi9A">
            I mitten av oktober 2010 valde en ung man att begå självmord
            live på webbforumet Flashback. Personen skrev inlägg fram till
            självmordsögonblicket och visade via en webbkamera hur självmordet
            gick till. Fallet är djupt tragiskt och borde tjäna som en väckarklocka
            för samhället att använda alla till buds stående medel för att
            stärka arbetet med att förebygga självmord och självmordsförsök.
          </p>
          <head xml:id="i-5U6KrAFDeibqBArjqFw271" type="h2">
            Minska antalet självmord
          </head>
          <p xml:id="i-EhFexnirB6pRnDQHn2JAXQ">
            Många ungdomar i Sverige i dag mår bra, men en växande grupp
            mår väldigt dåligt. Det finns inga enkla lösningar på hur man
            kan förhindra självmord, men det är viktigt att det konstaterandet
            inte lamslår utan i stället motiverar till att söka lösningar
            och en förståelse för unga människors livssituationer. Självmordsprevention
            är ett ganska nytt och eftersatt område på grund av det tabu som
            har funnits och fortfarande till viss del finns kvar. Siffror
            från Karolinska Institutet visar att 1 443 personer tog sitt liv
            under 2007. Siffrorna omfattar både säkra självmord där det inte
            råder någon oklarhet och de fall då läkare inte med säkerhet har
            kunnat avgöra om det handlar om självmord eller olycksfall. De
            senaste 15 åren har antalet självmord minskat med cirka 20 procent
            i Sverige och i större delen av EU. Självmorden för ungdomar har
            emellertid legat på samma nivå under en längre tid. Enligt uppgifter
            från Karolinska Institutet i Solna tar 4050 ungdomar under 20
            år sitt liv i Sverige varje år, och av dem är cirka fem under
            15 år. Forskningen bör ännu mer inriktas på att studera de bakomliggande
            orsakerna till att självmord begås. Psykisk ohälsa, alkohol och
            andra drogers inverkan, ungdomars upplevda otrygghet och andra
            faktorer måste tas på ännu större allvar.
          </p>
          <p xml:id="i-GVcGD5HBTcZEsz6iSXMR8i">
            Precis som socialutskottet konstaterar i betänkande 2010/11:SoU16
            så måste samhällets förmåga att förebygga självmord förbättras.
            Utskottet pekar på flera insatser som nu görs i form av att få
            fram konkreta åtgärder utifrån Självmordspreventionsutredningen
            och det uppdrag som Karolinska Institutet har att genomföra en
            pilotstudie på det australiensiska självmordsförebyggande programmet
            The Mental Health First Aid Training and Research Program (MHFA)
            med vissa tillägg. Dessa arbeten är nu igång och ska redovisas
            2012 och 2013. Socialstyrelsens nationella utvecklingscentrum
            för tidiga insatser för barn och unga som löper risk att utveckla
            psykisk ohälsa är också ett positivt exempel. I budgeten för 2012
            avsätts pengar till Nationell prevention av suicid och psykisk
            ohälsa (NASP). Det är positivt att regeringen arbetar aktivt med
            frågorna. Jag anser att dessa initiativ är bra men arbetet med
            självmordsprevention behöver intensifieras.
          </p>
          <head xml:id="i-BchiAiU9Eaqcn4yCZxVD8z" type="h2">
            Uppmaningar till självmord
          </head>
          <p xml:id="i-TBs1dwR4ZQrpGp6ucvhRni">
            Det har väckts förslag om att det borde bli brottsligt att uppmana
            folk att begå självmord. Jag anser att detta är ett förslag bland
            flera som bör övervägas. Samtidigt är det viktigt att säga att
            detta knappast är den viktigaste åtgärd som vi kan ta till.
          </p>
          <head xml:id="i-5eqYMwWxhDHAxMftcnmRWQ" type="h2">
            Synliggör de unga männens självmord
          </head>
          <p xml:id="i-Xat9ojU6hfsNNbSFom3r4s">
            Den ledande dödsorsaken bland män mellan 15 och 44 år är självmord.
            Av de 1 443 självmord som begicks 2007 utfördes 1 019 av män och
            424 av kvinnor. För varje självmord som begicks av en kvinna,
            begicks 2,4 självmord av män. Samtidigt är unga kvinnor överrepresenterade
            i statistiken över självmordsförsök; för varje självmordsförsök
            bland män finns 1,4 bland kvinnor. Detta bör givetvis belysas
            och förebyggas genom arbete för att stärka unga tjejers självförtroende
            och självkänsla. Att män väljer att avsluta sina liv i den utsträckningen
            och att skillnaden är så häpnadsväckande stor mellan män och kvinnor
            måste uppmärksammas mer. De bakomliggande orsakerna måste också
            grundligt analyseras. När den unge mannen i början av oktober
            2010 valde att begå självmord publikt blev det stora rubriker.
            Utan att förminska denna stora olycka, måste man i sammanhanget
            konstatera att varje fall är djupt tragiskt även alla de självmord
            av män som inte leder till artiklar med stora rubriker. Antalet
            självmordsförsök är svårt att avgöra, då det inte finns någon
            heltäckande statistik. För varje självmord registreras cirka fem
            självmordsförsök som lett till slutenvård; ytterligare lika många
            fall antas förekomma som inte registreras. Statistiken för män
            gällande reella självmord bör innebära att vi kraftigt arbetar
            för att stärka även unga mäns självförtroende. Det bör utredas
            hur det kan skapas miljöer för unga män som mår dåligt där de
            kan få hjälp med de problem som i dag ofta tystas ned och hålls
            gömda. Det finns i samhället en svaghetsfobi som är könsrelaterad,
            och normen upplevs vara att det är fel att män visar sig svaga
            i någon mån. I ett första led handlar det om att synliggöra och
            bidra till kunskap om det oerhörda problem som det innebär när
            så många män väljer att begå självmord.
          </p>
          <head xml:id="i-PW3gTDWgSbxMWUrKc1W9kq" type="h2">
            Använd ordet självmord istället för suicid
          </head>
          <p xml:id="i-paJhHZGX5NuqzWvojfeQ2">
            Den medicinska termen för självmord är suicid och därför används
            begreppet suicidprevention ofta. När vi har ett samhällsproblem
            av den kaliber som det innebär när människor väljer att avsluta
            sina liv, måste vi använda ett språk som används i breda skaror
            i samhället. Primär målgrupp för arbetet med självmordsprevention
            är ungdomar. Inom statligt finansierad verksamhet bör orden självmord
            och självmordsförebyggande arbete användas. Detta bör meddelas
            i aktuella regleringsbrev.
          </p>
          <p xml:id="i-KcQ9i1GSbCZVkxtCXqPn6E">
            Självmord har länge varit ett tabubelagt och känsligt ämne, men
            vi skapar inte bättre förutsättningar att stävja problemen genom
            att linda in orden så att de inte förstås av den målgrupp som
            i huvudsak adresseras.
          </p>
          <head xml:id="i-8XbHh1vJfusYTbSUGFn7j" type="h2">
            Riktad informationskampanj om ungdomars hälsa
          </head>
          <p xml:id="i-E6Ud4MZGXiiW1aKLUYurAB">
            Att vuxenvärlden tidigt ser och identifierar barn och unga med
            psykiska problem är avgörande för att snabbt kunna sätta in rätt
            stöd. Regeringens satsningar på en förstärkt elevhälsa är mycket
            bra. Behovet av att se varningssignalerna gäller dock inte enbart
            skolpersonalen. Även föräldrar behöver ha större kunskap om psykisk
            ohälsa bland unga. Detta är särskilt viktigt för att minska antalet
            självmord och självmordsförsök. Hela samhället bär ansvar för
            varje ung människa som väljer att avsluta sitt liv. Ungdomsstyrelsen
            bedömer i rapporten Fokus 07 en analys av ungas hälsa och utsatthet
            att det i många avseenden finns för lite kunskap om ungas hälsa
            och utsatthet. I rapporten konstateras det även att det saknas
            kontinuerliga uppföljningar inom området. För att skapa förutsättningar
            för föräldrar att se varningssignaler i tid, bör man överväga
            att genomföra en informationskampanj riktad till alla föräldrar
            med barn i åldrarna 1018 år. Ett sådant material skulle sedan
            även kunna spridas till exempelvis föreningsledare, fritidsledare,
            lärare och andra som arbetar med ungdomar. Målet ska vara att
            sprida information om hur man kan se tecken på psykisk ohälsa
            hos sina barn.
          </p>
          <p xml:id="i-YFtxzf46V7YxadLjWkTAEa">
            Socialstyrelsen fick i uppdrag att under 2009 redovisa ett informationsmaterial
            med syfte att öka kunskapen om självmord i befolkningen. Detta
            och liknande initiativ är mycket positiva och det finns all anledning
            att samordna den samlade kunskapen för att nå ut ännu mer brett.
          </p>
          <p xml:id="i-BvkpKtizvDT62jnVQ1HTak">
            På flertalet communities på Internet finns såväl självskadeklubbar
            som diskussionsgrupper för självmordsmetoder. Vilken roll ungdomars
            allt mer frekventa användande av informationsteknologi har för
            påverkan på den psykiska hälsan bör utredas och vara en del av
            informationsmaterialet. Den 1 januari 2011 bildades Statens medieråd
            med uppdraget att stärka barn och unga som medvetna medieanvändare
            och skydda dem från skadlig mediepåverkan. Förordning 2010:1923
            med instruktion för Statens medieråd slår fast att m yndigheten
            ska följa medieutvecklingen när det gäller barn och unga samt
            sprida information och ge vägledning om barns och ungas mediesituation.
            Inom ramen för sitt arbete bör statens medieråd särskilt beakta
            problemen med självskadeklubbar, instruktionsguider för självmord
            och andra destruktiva internetsidor som finns lättillgängliga
            för barn och unga.
          </p>
          <p xml:id="i-QsJykJiWNfrtijUGebch6B">
            Det är viktigt att unga människors uppväxt präglas av tillit
            och trygghet. Det går inte att lagstifta fram respekt och värdighet.
            Det är en konsekvens av ett samhälle byggt på goda värden. Därför
            behöver familjer stärkas. Skolans roll som förmedlare av goda
            värden är också viktig. I det civila samhället finns en stor tillgång
            i aktörer som genom sin verksamhet i praktiken förmedlar trygghet,
            respekt och kunskap om varje människas unika och okränkbara värde.
          </p>
        </div>
        <div xml:id="i-GPYi4evTt1r9jW1ixE17h6" type="signatureBlock">
          <list xml:id="i-8fCNTGhozFJu58bPMn7xoa">
            <item xml:id="i-7dPsiadoD9NkNTYbwxYcEP" who="i-V4PGuKUAKzYUXWKqj2bLeL" type="signature">
              Andreas Carlson (KD)
            </item>
          </list>
        </div>
      </div>
    </body>
  </text>
</TEI>
