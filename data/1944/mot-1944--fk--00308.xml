<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__fk__308/mot_1944__fk__308-001.pdf"/>
      <div type="motHeader" xml:id="i-NUEUSzoYCjQpqM9QdeURmc">
        <div type="motTitle" xml:id="i-NSd2qbZ6TiUvszJGfGvkRS"/>
        <div type="motSubmissionInfo" xml:id="i-P47x8Ph5UFTyM81R94V2qJ"/>
      </div>
      <div type="motBody" xml:id="i-8K2KjUyLG5U6QJjTLSyy4F">
        <div xml:id="i-3TThMEuwwM9BxojcgDHWk3">
          <p xml:id="i-5RPhzcLB1ECRYARjV7Yjp5">
            Motioner i Första kammaren, nr 308. 7
          </p>
          <p xml:id="i-RmrAjabps1xVtiEHTRCwj">
            Nr 308.
          </p>
          <p xml:id="i-8vTAwaKcgUx4tW1VxvuDVz">
            Av herr Ekströmer, i anledning av Kungl. Maj:ts proposition med
            förslag till lag om ändring i förordningen den 16 maj 1884 (nr
            25) angående patent.
          </p>
          <p xml:id="i-2v3KUxoovdJ79YKHEXA5pn">
            I proposition (nr 176) har Kungl. Maj:t föreslagit riksdagen
            att antaga förslag till lag om ändring i förordningen den 16 maj
            1884 angående patent. I anledning härav anföres följande. Enligt
            hittills gällande lag och allmänt vedertagen praxis beviljas i
            Sverige patentskydd för alster eller förfaranden. 1908 års patentkommitté
            har i sitt 1919 avgivna förslag till lag om patent fasthållit
            vid denna indelning av pa- tenten i produktpatent och förfarandepatent.
            Ej heller 1938 års patentutred- ning, vars förslag ligger till
            grund för propositionen, har funnit anledning vid- taga ändring
            i detta avseende. I Kungl. Maj:ts proposition har emellertid vid-
            tagits en ändring i 1 $, genom vilken en viss oklarhet i detta
            hänseende upp- kommit. Denna oklarhet består däri, att enligt
            propositionen patent må meddelas »å nya uppfinningar, som avse
            alster eller förfaranden — — —&gt;». En uppfin- ning kan emellertid
            avse alster eller förfarande utan att vara någondera delen. I
            vissa främmande länder råder sålunda den uppfattningen, att patent-
            skyddet kan gälla en teknisk lära eller en regel för tekniskt
            handlande, som icke har karaktären av förfaringssätt. Den i propositionen
            använda formule- ringen kan därför tänkas föranleda en tolkning,
            som innebär en antagligen icke avsedd utvidgning av patenterbarhetsområdet.
            En sådan tolkning skulle kunna undvikas genom exempelvis en formulering
            av 1 $ första stycket i an- slutning till 1919 års förslag: »Skydd
            medelst patent kan, under de villkor här nedan stadgas, förvärvas
            för nya uppfinningar, som kunna utnyttjas i industriell verksamhet.
            Patent meddelas å alster eller förfarande.» Därest en omformulering
            av lagtexten anses obehövlig för ett klarläggande i berörda hänseende,
            synes i varje fall önskvärt med ett uttalande av riks- dagen,
            att någon utvidgning av det patenterbara området icke är avsedd
            med den i propositionen föreslagna formuleringen. I 2 $ av förslaget
            har stadgats undantag från patenterbarhet i fråga om produktpatent
            på kemiska föreningar. Härmed har man tillfredsställt ett ofta
            upprepat krav från den kemiska industriens sida. Såsom departementschefen
            anfört i propositionen har i de avgivna yttran- dena ifrågasatts
            att även göra undantag för produktpatent i fråga om lege-
          </p>
          <pb facs="riksdagen-motions-pdf/data/1944/mot_1944__fk__308/mot_1944__fk__308-002.pdf"/>
          <p xml:id="i-RsyadU2ZSvABbKMt15eUpw">
            8 Motioner i Första kammaren, nr 308.
          </p>
          <p xml:id="i-YZ9i7wCVJ1PesBUotP8kkG">
            ringar. I anledning härav uttalar emellertid departementschefen
            att tillräck- liga skäl härför icke förebragts och att ett sådant
            undantag ej regelmässigt synes finnas i de länder, där undantag
            gäller med avseende på kemiska för- eningar. Härtill må framhållas,
            att avsikten i yttrandena säkerligen icke varit att helt omöjliggöra
            patentskydd inom det legeringstekniska området utan endast att
            begränsa patenteringsmöjligheterna till vad som objektivt sett
            kan be- traktas som en uppfinning. Till belysande härav må såsom
            exempel anföras svenska patentet nr 103 796, som beviljades den
            22 december 1941. Detta patent skyddar enligt sitt huvudanspråk:
            »Legering, väsentligen bestående av kisel, kalcium och barium».
            Patentskyddet omfattar sålunda alla legeringar, i vilka de tre
            metallerna kisel, kalcium och barium ingå som väsentliga beståndsdelar,
            och detta all- deles bortsett från hithörande legeringars egenskaper
            och användningsom- råden. Ett sådant patentskydd kan icke rimligtvis
            vara berättigat, enär det ej endast omfattar den gjorda uppfinningen
            utan samtidigt utgör en inmut- ning av ett outforskat undersökningsområde,
            inom vilket ingen annan än patenthavaren har möjlighet att under
            patentets skyddstid göra nya paten- terbara uppfinningar eller
            upptäckter och därigenom föra utvecklingen fram- åt. Den uppfinning
            som i ovannämnda fall borde vara berättigad till pa- tentskydd
            är, såsom framgår av patentbeskrivningen, inskränkt till dels
            ett förbättrat desoxidationsmedel för stålbad, bestående av kända
            kisel-kalcium- legeringar med tillsats av barium, och dels eventuellt
            ett pyrotekniskt medel för framkallande av vissa ljuseffekter
            för fyrverkeriändamål. Belysande för de olägenheter, som meddelande
            av produktpatent å lege- ringar kan medföra, är uppfinningen av
            de s. k. austenitiska kromnickelstålen. Dessa framställdes först
            av fransmannen Guillet år 1904, varvid han påvisade att stålen
            ifråga voro omagnetiska, vilket gjorde dem användbara inom vissa
            fysikaliska apparater. Först senare upptäcktes av en annan uppfinnare,
            att stål av denna sammansättning voro i så hög grad korrosionsbeständiga,
            att de kunde ersätta tidigare använda ädelmetaller inom kemisk
            apparatur. Om legeringen 1904 patenterats såsom sådan, hade patenthavaren
            kunnat för- bjuda den senare uppfinnaren att använda densamma
            i rostfri apparatur. Det är sådana, uppenbart otillfredsställande
            konsekvenser man vill undan- röja genom att utesluta de rena legeringssammansättningarna
            från patenter- barhet. Något fall där patentskydd för enbart en
            viss legering skulle vara nödvän- digt för tillgodoseende av en
            uppfinnares rättmätiga krav torde icke vara tänkbart. Redan enligt
            hittills gällande praxis är uppfinnaren skyldig att i och för
            motivering av patentskyddet i sin ansökan uppgiva den verkan han
            av- sett att åstadkomma med uppfinningen. Det är just i uppnåendet
            av denna verkan, som uppfinningen ligger, och det måste därför
            vara denna verkan som skall vara utslagsgivande för det beviljade
            patentskyddets omfattning.
          </p>
          <pb facs="riksdagen-motions-pdf/data/1944/mot_1944__fk__308/mot_1944__fk__308-003.pdf"/>
          <p xml:id="i-X6AnwhWpV1rRt2KKNpzgEs">
            Motioner i Första kammaren, nr 308. 9
          </p>
          <p xml:id="i-7QWYJV12cY6mM1q5jpARo5">
            Av det sagda framgår å ena sidan, att meddelandet av legeringspatent
            saknar berättigande och kan verka hämmande på legeringsteknikens
            ut- veckling och å andra sidan, att legeringssammansättningars
            undantagande från patenterbarhet icke alls hindrar en uppfinnare
            att få det skydd, vartill han skäligen är berättigad. Under hänvisning
            till det anförda hemställes, att ovanstående synpunkter måtte
            vinna beaktande vid riksdagens behandling av föreliggande proposition.
          </p>
          <p xml:id="i-7at83dXYatXUcJja1zSLuC">
            Stockholm den 21 mars 1944.
          </p>
          <p xml:id="i-EFHhwzUsitmpPR3BEqtmrC">
            Ivar Ekströmer.
          </p>
        </div>
      </div>
    </body>
  </text>
</TEI>
