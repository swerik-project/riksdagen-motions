<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00003">
  <teiHeader>
    <fileDesc>
      <titleStmt>
        <title>med anledning av prop. 2012/13:10 Stärkt stöd och skydd för barn och unga</title>
        <author corresp="i-du5LHNwBWrCH1am94GCk1">av Eva Olofsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2012/13:10 Stärkt stöd och skydd för barn och unga</title>
          <idno type="rdwebb">H002So3</idno>
          <rs type="number">So3</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So3/text</ref>
          <ref type="dokument_url_html">http://data.riksdagen.se/dokument/H002So3</ref>
          <ref type="dokumentstatus_url_xml">http://data.riksdagen.se/dokumentstatus/H002So3</ref>
          <ref type="doc">http://data.riksdagen.se/fil/E3C65DC3-CB3B-411D-9D2C-A034D39C3F12</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JFE3ukUJDAVGy5zmF8S6ZB" type="basedOn"/>
        <correspContext corresp="i-JFE3ukUJDAVGy5zmF8S6ZB">
          <ref>Proposition 2012/13:10</ref>
        </correspContext>
        <correspAction xml:id="i-6pGPATjXny4UAYhXdaAhGz" type="signed"/>
        <correspContext corresp="i-6pGPATjXny4UAYhXdaAhGz">
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-AvFEZKaHGbZoein8pn5z5Q" type="referral">
          <date when="2012-10-16"/>
        </correspAction>
        <correspAction xml:id="i-4ar1WJCscind4jxtrcTiqM" type="dismissal">
          <date when="2012-10-15"/>
        </correspAction>
        <correspAction xml:id="i-XkXJrErw8uXgcEFx25oYHz" type="dismissal">
          <date when="2012-10-15"/>
        </correspAction>
        <correspAction xml:id="i-BqvrGPAJXkRV78v9S8mdjS" type="submission">
          <date when="2012-10-03"/>
        </correspAction>
        <correspAction xml:id="i-GmfqXv5MukSb25K8HA9xrN" type="transfer">
          <date when="2012-10-03"/>
        </correspAction>
        <correspAction xml:id="i-M51of4ZQzWu57WGHMveEjr" type="assigned"/>
        <correspContext corresp="i-M51of4ZQzWu57WGHMveEjr">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EYGnysG57vCMyKu7bPC9iG" type="motHeader"/>
      <div xml:id="i-NWLAhigzkAFf6Z7wCtnoTZ" type="motBody">
        <div xml:id="i-5QpCRLPvz6HmNWXNdm3CC8" type="motProposal" subtype="förslag">
          <head xml:id="i-MHBDty62Ze3jdMmBR627v8">
            1 Förslag till riksdagsbeslut
          </head>
          <list xml:id="i-RxrjJNUyqPK4R46bjYwH5g" style="ol">
            <item xml:id="i-PmM86X26ziLVjPTfBjbyHh">
              Riksdagen tillkännager för regeringen som sin mening vad som
              anförs i motionen om krav på utbildning och introduktion för de
              socialsekreterare som arbetar med bedömning, utredning och uppföljning
              inom den sociala barn- och ungdomsvården.
            </item>
            <item xml:id="i-2316EihmkdFpLd1vuvyME6">
              Riksdagen tillkännager för regeringen som sin mening vad som
              anförs i motionen om att inrätta en specialistutbildning på avancerad
              nivå inom den sociala barn- och ungdomsvården.
            </item>
            <item xml:id="i-ECv2amP2zqzMvbofDJJPnC">
              Riksdagen tillkännager för regeringen som sin mening vad som
              anförs i motionen om att inrätta ett barnfridscentrum.
            </item>
          </list>
        </div>
        <div xml:id="i-PdUE35HLmUZX2KPYs6hQt6" type="motContent">
          <head xml:id="i-GtQeBWZfhuvtNjYMN7gimo" type="h1">
            2 Regeringens förslag
          </head>
          <p xml:id="i-BuYx3jNCRMNRK5acdsARkp">
            I propositionen föreslår regeringen ändringar i främst socialtjänstlagen
            i syfte att stärka stödet och skyddet för barn och ungdomar som
            far illa eller riskerar att fara illa. Barnrättsperspektivet stärks
            genom att barnets bästa ska vara avgörande vid beslut och andra
            åtgärder som rör vård- eller behandlingsinsatser. Ett barn ska
            ges möjlighet att framföra sina åsikter i frågor som rör barnet.
            Om barnet inte framför sina åsikter, ska hens inställning så långt
            det är möjligt klarläggas på annat sätt. Kriterierna för när det
            finns en skyldighet att anmäla eller när en anmälan bör göras
            av allmänheten föreslås ändras till när man får kännedom om eller
            misstänker att ett barn far illa. Socialnämnden ska på begäran
            av den som gjort anmälan, eller får på eget initiativ, informera
            den som gjort anmälan om att en utredning inletts eller inte har
            inletts eller om att en utredning redan pågår.
          </p>
          <p xml:id="i-QVaQ6tBRRQdnic7UDx1YSh">
            Regeringen föreslår även regler om omedelbar skyddsbedömning
            när en anmälan kommit in till socialnämnden och en tidsgräns för
            när ett beslut om att inleda eller inte inleda en utredning ska
            ha fattats. Om det inte finns synnerliga skäl ska beslut fattas
            inom fjorton dagar.
          </p>
          <p xml:id="i-UZAuGoGoh2Uecaok3t3uoB">
            När en utredning avslutats utan att någon insats beslutats föreslås
            att nämnden under vissa förutsättningar får besluta om uppföljning
            av ett barns situation. Om någon efter ett beslut av en annan
            kommun redan vistas i ett tilltänkt enskilt hem, ska socialnämnden
            inför beslut om placering informera och samråda med den kommunen.
            Det föreslås även att socialnämnden i samband med ett beslut om
            placering ska teckna avtal med familjehemmet om nämndens och familjehemmets
            åtaganden under placeringen. Socialnämnden föreslås också bli
            skyldig att tillhandahålla familjehemmet den utbildning som behövs
            för dem som nämnden avser att anlita för vård av barn i familjehem
            eller jourhem. Socialnämnden ska vidare verka för att de barn
            och unga som placerats i ett familjehem, jourhem eller hem för
            vård eller boende (HVB) får hälso- och sjukvård.
          </p>
          <p xml:id="i-TNR13YrE2ax9ykwnz65eUQ">
            När vård ges i ett familjehem eller i ett HVB föreslår regeringen
            att socialnämnden ska utse en särskild socialsekreterare som ska
            ansvara för kontakterna med barnet eller den unge. Den särskilt
            utsedda socialsekreteraren ska besöka barnet eller den unge regelbundet
            och i den omfattning som är lämplig utifrån barnets och den unges
            behov och önskemål. Socialsekreteraren ska föra enskilda samtal
            med barnet eller den unge.
          </p>
          <p xml:id="i-DfgKmWovcTVk2Wk4FtZGvX">
            Som ett led i att kvaliteten i verksamheten systematiskt och
            fortlöpande ska utvecklas, följas upp och säkras föreslår regeringen
            att socialnämnden ska se till att det finns rutiner för att förebygga,
            upptäcka och åtgärda risker och missförhållanden.
          </p>
          <p xml:id="i-FPsSxLBuaX9N48QWZKvVFX">
            För att tydliggöra socialtjänstens roll i det förebyggande arbetet
            och ansvaret för uppsökande verksamhet föreslås nya bestämmelser
            som klargör socialnämndens ansvar. Vidare föreslås att öppna insatser
            ska kunna beviljas barn som fyllt 15 år även utan vårdnadshavares
            samtycke.
          </p>
          <p xml:id="i-J1PUKW1YdKzYyNWHgAU8L">
            Lagförslagen föreslås träda i kraft den 1 januari 2013.
          </p>
          <head xml:id="i-FD55VTtK7vnRfgV2qtSHmf" type="h1">
            3 Bakgrund
          </head>
          <p xml:id="i-RpK5A2779bnuYVbCHEkfMD">
            Barnskyddsutredningen tillsattes 2007 med uppdrag att göra en
            översyn av bestämmelserna till skydd och stöd för barn och unga
            i socialtjänstlagen (SoL) och lagen med särskilda bestämmelser
            om vård av unga (LVU). Utredningen presenterade sina förslag på
            förändringar av lagstiftningen och andra förslag i juli 2009 i
            betänkandet Lag om stöd och skydd för barn och unga, LBU (SOU
            2009:68). Med tanke på alla positiva reaktioner på utredningens
            förslag har det tagit anmärkningsvärt lång tid, 3 år, innan regeringen
            kommer med en proposition till riksdagen och förslagen kan bli
            verklighet.
          </p>
          <p xml:id="i-J5fEL9KVaBKBj9j6mY7Qim">
            Vänsterpartiet instämmer i de förslag till ändringar som regeringen
            lagt fram för att stärka skyddet av barn och ungdomar som far
            illa. De innebär att barnrättsperspektivet stärks så att barn
            lättare kan göra sina röster hörda och att skyddet av barn i utsatta
            livssituationer stärks.
          </p>
          <p xml:id="i-XMfCKVQSjSkMfsR7qgj7i9">
            Alla förslagen är viktiga men vi vill särskilt lyfta fram att
            socialnämnden ska utse en särskild socialsekreterare för att hålla
            kontakten med varje barn och ungdom som finns i familjehem eller
            på hem för vård och boende (HVB). Att socialsekreteraren ska besöka
            barnet och den unga regelbundet och då också se till att barnet
            får en möjlighet till enskilda samtal stärker barnets möjlighet
            att göra sin röst hörd.
          </p>
          <p xml:id="i-AykwqSX9ebkAixDhBxub28">
            Upprättelseutredningens kartläggning av socialtjänstens kännedom
            om misstänkta fall av övergrepp eller annan vanvård av barn och
            unga som vistades på HVB eller i familjehem, visade att vanvård
            och övergrepp inte är en historisk fråga utan pågår här och nu.
            Sammanlagt 246 barn och unga misstänks ha utsatts för övergrepp
            eller allvarliga försummelser under åren 2008 och 2009 och 85
            procent av dem var placerade i familjehem. Relaterat till det
            totala antalet barn och unga, som varit placerade någon gång under
            samma period, motsvarar det nära 1 procent. Resultatet säger dock
            ingenting om det faktiska antalet som utsatts. Mörkertalet är
            sannolikt stort.
          </p>
          <p xml:id="i-SFddMK8RzN2Ym9xPEkwNRD">
            När det gäller de misstänkta fallen bedömde socialtjänsten att
            misstankarna i huvudsak var välgrundade. I flertalet fall är det
            fråga om mycket allvarliga övergrepp och missförhållanden. Psykisk
            misshandel i form av hårda och olämpliga bestraffningar, brist
            på omvårdnad, negativ särbehandling och kränkningar förekommer
            fortfarande i dag. En dryg tredjedel av samtliga fall rörde fysisk
            misshandel, varav nära en tredjedel var grovt våld såsom slag
            med tillhygge, sparkar och strypgrepp. En fjärdedel av samtliga
            fall rörde sexuella övergrepp, varav en tredjedel var våldtäkt
            eller annan form av grova sexuella övergrepp. Familjehemsföräldrarna
            hade i vissa fall allvarliga problem som t.ex. missbruk, kriminalitet
            eller sexualiserat beteende, vilket drabbade de placerade barnen.
          </p>
          <p xml:id="i-D9hpgbNQN1gfKC9fGe9twj">
            Denna kunskap gör att det är extra viktigt att socialnämnden
            ser till att det finns rutiner för att förebygga, upptäcka och
            åtgärda risker och missförhållanden, något som regeringen föreslår.
            Men det räcker inte. Upprättelseutredningen lade i betänkandet
            Barnen som samhället svek (SOU 2011:9) också fram förslag om särskilt
            tillstånd för familjehem som tar emot fler barn än två, som inte
            är syskon. Dessutom ska konsulentstödda verksamheter i sin helhet
            omfattas av ett särskilt tillstånd, även de som rör handledning
            och stöd till familjehemmen. Detta är förslag som Vänsterpartiet
            stöder och har fört fram i motion 2011/12:So566.
          </p>
          <p xml:id="i-SCYtn6wcjtJvYZ6gbxA9PA">
            Dessa och flera andra viktiga förslag har regeringen lagt fram
            i en ny utredning som ska se över bestämmelserna i LVU, Lagen
            med särskilda bestämmelser om vård av unga, och som ska vara färdig
            den 3 mars 2014. Vår förhoppning är att regeringen inte utsätter
            den utredningen för samma långbänksförfarande som Barnskyddsutredningen.
          </p>
          <head xml:id="i-VbCKoz7h3nVQVsE84fPf7v" type="h1">
            4 Ökat krav på utbildning
          </head>
          <p xml:id="i-CnPm5suvH5t3A6ykdiVoVc">
            Att arbeta inom den sociala barn- och ungdomsvården är ett komplicerat
            och ansvarsfullt arbete som ofta innebär svåra bedömningar, som
            kan vara livsavgörande för barn, ungdomar och föräldrar. Att socialsekreterare
            som arbetar med dessa uppgifter har tillräcklig kompetens och
            erfarenhet bör vara ett självklart krav med tanke på föräldrars
            och barns behov av rättssäkerhet och kvalitet i verksamheten.
            Förhoppningar om att kompetens och utbildningsnivå ska höjas på
            frivillig väg har inte visat sig infrias i tillräcklig utsträckning.
          </p>
          <p xml:id="i-6a3xQJodHX2MnZCPU5cfnn">
            Vänsterpartiet anser att de som arbetar med bedömning av om utredning
            ska inledas, med utredning och bedömning av behovet av insatser
            eller andra åtgärder samt med uppföljning av beslutade insatser
            ska ha socionomutbildning som grund. Vi stöder också utredningens
            förslag om att socialnämnden ska vara skyldig att erbjuda socialsekreterare
            som saknar tidigare erfarenhet av ovan nämnda arbetsuppgifter
            lämplig introduktion och stöd i yrket. Introduktionen i yrket
            ska ske med hjälp av erfarna kollegor och arbetsledare, där man
            successivt får ta ansvar för arbetsuppgifterna på egen hand. Detta
            bör riksdagen ge regeringen till känna.
          </p>
          <p xml:id="i-23CLc5oS1v9tx5heswxaHX">
            Men detta räcker inte. Socionomutbildningen är en bred utbildning
            med ämnen som juridik, socialrätt, socialt arbete, statskunskap,
            psykologi m.m. och ska täcka in hela fältet av socialt arbete.
            Socialnämnden bör också ha tillgång till specialistkompetens vid
            bedömning av om en utredning ska inledas, utredning och bedömning
            av behovet av insatser eller andra åtgärder samt uppföljning av
            beslutade insatser. Därför bör en specialistutbildning på avancerad
            nivå om minst ett år införas. På sikt bör det bli en lagstadgad
            skyldighet för socialnämnden att ha tillgång till specialistkompetens
            för den sociala barn- och ungdomsvården. Detta bör riksdagen ge
            regeringen till känna.
          </p>
          <head xml:id="i-XnZG7c69EcvzsPA9PMd482" type="h1">
            5 Barnfridscentrum
          </head>
          <p xml:id="i-W9q6AVrrqk3Zh6UuDod9zF">
            För att ytterligare stärka kompetensen behövs ett nationellt
            kunskapscentrum som kan hämta in och sprida kunskaper för att
            utjämna skillnader i kunskap och behandling eller utredning mellan
            olika regioner när det gäller barn som utsätts för våld och övergrepp.
            Genom kunskapsspridning ska det säkerställas att barn inte får
            olika behandling beroende på var de bor. Norge har mycket goda
            erfarenheter av liknande center, vilket ger oss anledning att
            tro att Sverige skulle kunna använda de goda resurser som redan
            finns på ett mer effektivt och långsiktigt sätt. Mot bakgrund
            av ovanstående föreslår Vänsterpartiet att ett barnfridscentrum
            startas under 2013. Detta bör riksdagen som sin mening ge regeringen
            till känna.
          </p>
          <p xml:id="i-2A7hcrceeigeBKugL6iEnA">
            I vårt förslag till budget avsätter vi 7 miljoner kronor 2013
            och 13 miljoner kronor per år från 2014 till arbetet med ett barnfridscentrum.
          </p>
        </div>
        <div xml:id="i-QZsq9GefetXW9G3cuR6odw" type="motSignatures">
          <list xml:id="i-8oGvP7k8StELps88B5vDH6">
            <item xml:id="i-JJfR5V7HdT1Jy29RRvcwxX">
              Eva Olofsson (V)
            </item>
            <item xml:id="i-EPd39SktTGix9ABH9pLB48">
              Bengt Berg (V)
            </item>
            <item xml:id="i-GPZ1pr353WC1dEtsBo42eS">
              Marianne Berg (V)
            </item>
            <item xml:id="i-YBLZMvQYrEFiXZMhMVYhuV">
              Amineh Kakabaveh (V)
            </item>
            <item xml:id="i-EA5y6a2pXzqTm87HvcuuLZ">
              Lars Ohly (V)
            </item>
            <item xml:id="i-EkJ3VMuHzXvQNx3cZDgt1k">
              Lena Olsson (V)
            </item>
            <item xml:id="i-UyWizfkS8r6KHdcSMBvgSc">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
