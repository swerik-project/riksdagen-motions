<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-UU-00238">
  <teiHeader>
    <fileDesc>
      <titleStmt>
        <title>Mellanöstern</title>
        <author corresp="i-TSGehE1rwudkXFF6bgJHmH">av Henrik von Sydow (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mellanöstern</title>
          <idno type="rdwebb">GT02U238</idno>
          <rs type="number">U238</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GT02U238/text</ref>
          <ref type="dokument_url_html">http://data.riksdagen.se/dokument/GT02U238</ref>
          <ref type="dokumentstatus_url_xml">http://data.riksdagen.se/dokumentstatus/GT02U238</ref>
          <ref type="doc">http://data.riksdagen.se/fil/E8C84492-5339-4BB6-9DE7-F96335B01AD0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TSGehE1rwudkXFF6bgJHmH</idno>
            <name>Henrik von Sydow</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Bogn1nux9RdAMRs8yhfHvg" type="signed"/>
        <correspContext corresp="i-Bogn1nux9RdAMRs8yhfHvg">
          <note type="signatory" corresp="i-TSGehE1rwudkXFF6bgJHmH"/>
        </correspContext>
        <correspAction xml:id="i-Tpwfixcp6CcEDp1zcqDDdU" type="referral">
          <date when="2005-10-13"/>
        </correspAction>
        <correspAction xml:id="i-K7F6eDGyL9P7tULcYhcjbc" type="dismissal">
          <date when="2005-10-13"/>
        </correspAction>
        <correspAction xml:id="i-WdVQxpVLLHdYP2CdYVLVim" type="submission">
          <date when="2005-10-05"/>
        </correspAction>
        <correspAction xml:id="i-CHADwnKhoUszHKz4pDG77m" type="assigned"/>
        <correspContext corresp="i-CHADwnKhoUszHKz4pDG77m">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_U_238/mot_200506_U_238-0001.pdf"/>
      <div xml:id="i-5o7PuWi8jd5zP99jdjw99k" type="motHeader">
        <div xml:id="i-CLVGkvN6VpTWkRaFHmzV46" type="motTitle"/>
        <div xml:id="i-Wyjozt7gsYFcmYbgDLTMyB" type="motSubmissionInfo"/>
      </div>
      <div xml:id="i-2kQ6nsn6nJzoG9qqJPAr9q" type="motBody">
        <div xml:id="i-6H6etTu2QPizT4zgAX7tRx">
          <p xml:id="i-VUurtzHTAXYUQmdUigmrXd">
            2005/06 mnr: U238 pnr: m1492
          </p>
          <p xml:id="i-RDkZowA7fJTzpFFwXbVPrc">
            Motion till riksdagen 2005/06:U238
          </p>
          <p xml:id="i-G5nBbWz3X2wTVchKN6fP6K">
            av Henrik von Sydow (m)
          </p>
          <p xml:id="i-7MsP8JPSu9CxoUhWwMe4Cb">
            Mellanöstern
          </p>
          <p xml:id="i-987kAt7wDwB6pJ1dqgPjFr">
            Förslag till riksdagsbeslut
          </p>
          <p xml:id="i-GTzaY6juzE5Du8AQaaBkVA">
            1. Riksdagen tillkännager för regeringen som sin mening vad i
            motionen anförs om att arbeta för Mellanöstern som ett frihandelsområde.
            2. Riksdagen tillkännager för regeringen som sin mening vad i
            motionen anförs om att reformera svenska biståndsinsatser i syfte
            att stödja de demokratiska reformisterna i regionen.
          </p>
          <p xml:id="i-LQdpZbyfu8ueUAGjteCnwa">
            Motivering
          </p>
          <p xml:id="i-9LdsMgArrdyP8HW8Gk9QQu">
            ”Pojkvännen lade armen om henne, sjalen gled, håret blottades.
            Två brott: armen, håret. Pojkvännen flydde. Hon slets in i polisbilen
            av två chadorklädda poliser.” När journalisten Agneta Klingspor
            skriver i Expressen (18/5 2004) visar hon hur diktaturens övergrepp
            tränger in i livet, mitt på öppen gata, för människorna i Irans
            huvudstad Teheran. Hon berättar också om vännerna som hade fest
            med dans, musik och alkohol. Polis trängde in, några killar flydde,
            knöt ihop lakan och hivade sig ner. En av dem slogs till döds
            i fallet. Hon skriver om Shirin, vars parabol beslagtogs när mullornas
            män rättsvidrigt störtade in i hennes hem. Hon var troende muslim,
            men har nu slutat be och hatar islam. Hon vill fly, men har inga
            pengar. Det är små berättelser som avslöjar ett stort förtryck;
            ingen annan region i världen åsidosätter människans frihet som
            diktaturerna i Mellanöstern. Det är nära 300 miljoner människor
            som lever i fattigdom och förtryck. På samma sätt som diktaturerna
            i Sovjetimperiet med sattelitstaterna i Östeuropa utgjorde demokratin
            och frihetens motkraft före murens fall framstår idag regimerna
            i Mellanöstern som vår tids stora diktaturpakt. Våren 2005 har
            vi ändå sett hoppfulla tecken. De massiva demonstrationerna i
            Libanon, öppningar i Egypten och val i Irak har visat på att demokratiska
            idéer också får fäste där de tidigare varit åsidosatta. Friheten
          </p>
          <pb facs="riksdagen-motions-pdf/data/200506/mot_200506_U_238/mot_200506_U_238-0002.pdf"/>
          <p xml:id="i-TBnZFDDA1ZYpXXjCxDvYGo">
            2005/06:U238
          </p>
          <p xml:id="i-GaJ55xQRDbfXuYNfxAsWMM">
            har fått en chans — det är ett tillfälle där omvärlden nu måste
            stödja de krafter som verkar för demokrati och mänskliga rättigheter
            i regionen.
          </p>
          <p xml:id="i-2WtDtD7KpcdkUaGuCvi3AU">
            ”Frihetsunderskottet” ger både fattigdom och förtryck
          </p>
          <p xml:id="i-CQYXZoN141jGt8ABSkRHmz">
            Den faktaspäckade FN-rapporten UN-report on Arab Human Development
            redogör systematiskt för bristen på demokrati och mänskliga rättigheter
            i arabvärlden. I skriften visar 30-talet arabiska forskare och
            intellektuella hur ”frihetsunderskottet” gör arabvärlden mer underutvecklad
            än andra regioner i världen. Bristen på frihet ger både ekonomisk
            fattigdom och politiskt förtryck. Mer än 60 miljoner vuxna araber
            kan i dag inte läsa eller skriva; två tredjedelar av dem är kvinnor.
            Tio miljoner barn mellan sex och sexton år saknar skolundervisning
            och siffran ökar för varje år. Nätsurfandet är som allra minst
            utbrett i arabvärlden — till och med mindre än i Afrika söder
            om Sahara. Bara 0,6 procent av arabvärldens befolkning har tillgång
            till Internet, drygt 1 procent har tillgång till en persondator.
            Visst finns det gott om hopp och ljusa tecken, men utvecklingen
            går i flera fall mera bakåt än framåt. Den enda större förändring
            som har skett sedan rapporten publicerades är att den irakiska
            diktaturen har fallit med de möjligheter och förhoppningar om
            en demokratisk utveckling det kan ge. Men det finns inte i dag
            politiska oppositionspartier som på laglig väg kan utmana regimerna
            i något arabland. Fria massmedier existerar inte i någon arabstat.
            De tidningar och tidskrifter som utges är med ytterst få undantag
            propagandaorgan eller hårt censurerade, liksom i ännu högre grad
            tv och radio. Årligen översätts blott drygt 300 utländska böcker
            för hela arabvärldens nära 300 miljoner människor. Jämför det
            med Grekland som med sina elva miljoner invånare översätter fem
            gånger så många böcker varje år. Allra mest omvittnat — och nedslående
            — är situationen för kvinnorna i arabvärlden. Saudiarabien är
            det mest extrema landet i arabvärlden när det gäller kvinnoförtryck.
            Kvinnor får inte köra bil eller ens resa/studera utan en manlig
            släktings tillåtelse. Men situationen är illa nog också i de övriga
            länderna. Kvinnor har som regel ingen rätt att skilja sig, månggifte
            är tillåtet och hedersrelaterat våld bemöts ofta med eftergivenhet.
            De flesta kvinnor framlever sina dagar i hemmets hägn; bara en
            tredjedel har ett arbete. Professorn och Mellanösternkännaren
            Berhard Lewis svar på frågan vilken som är den enskilt viktigaste
            faktorn som förklarar varför muslimska länder hamnat i en så påtagligt
            underläge i jämförelse med andra länder är kort: kvinnornas situation.
            Berhard Lewis hänvisar till den turkiska tänkaren Namik Kamal,
            som redan i slutet av 1800-talet visade att landets efterblivenhet
            berodde på sättet som männen behandlar kvinnor. ”Om en
          </p>
          <pb facs="riksdagen-motions-pdf/data/200506/mot_200506_U_238/mot_200506_U_238-0003.pdf"/>
          <p xml:id="i-EteX1M2UEtBW7cBYdG1e9A">
            2005/06:U238
          </p>
          <p xml:id="i-SRkrsWmWdTXrcFRgXHu7AD">
            nation berövar sig själv så ofantligt mycket talang och insatser
            från halva befolkningen — hur kan det landet överhuvudtaget hoppas
            på att hänga med?”
          </p>
          <p xml:id="i-E1iNnQPKG2mv1UHYxPet9g">
            Det finns gott om hopp — och gott om missförstånd om islam!
          </p>
          <p xml:id="i-QgZUU4szHgruAFR3mW4suk">
            Samtidigt som UN-report on Arab Human Development visar på nedslående
            fakta är den ändå ett uttryck för hopp. Rapporten slår fast att
            ”Frihet är garantin och målet för både mänsklig utveckling och
            mänskliga rättigheter” och med en utvidgning av de individuella
            friheterna kan denna dystra utveckling brytas. Och den har kunnat
            skrivas av araber med högt anseende, den är utgiven med stöd av
            välkända arabiska institutioner och den är tryckt i Jordanien.
            Så det finns frihetliga krafter i arabvärlden. Öppenheten ökar
            och stödet för västerländska idéer är större än vad vi anar. Att
            10-tals miljoner araber röstar med fötterna och lämnat diktaturen
            för västerlandet visar att stödet för den västerländska livsstilen
            är stort och attraktionskraften hos idéer om demokrati, tolerans
            och mänskliga fri- och rättigheter är omfattande. I år hölls en
            uppmärksammad konferens om kvinnofrågor i Saudiarabien och unga
            tjejer berättade om hemliga pojkvänner och om intryck de fått
            från chattande på Internet. Dessutom visar historien att frihetliga
            idéer, kapitalism och utveckling går alldeles förträffligt att
            förena med den arabiska kulturen och islam. Vi har till och med
            Mellanöstern att tacka för att idéerna om individuella friheter
            åter växte sig starka i Europa. Under det arabiska väldets blomstringstid
            flydde förföljda europeiska minoriteter till denna oas av tolerans
            och pluralism. Det var i själva verket den arabiska kulturen som
            höll de grekiska idéerna levande under Europas mörka medeltid,
            och det var den vägen de kom tillbaka till Europa. Här finns en
            läxa att lära för oss alla i dag: Det finns inget i vare sig islamsk
            tro eller arabisk kultur som ursäktar att människor i arabiska
            länder förtrycks, torteras och förnedras. Att alltför många betraktar
            diktaturerna i Mellanöstern som en funktion av muslimsk kultur
            och religion är en följd av att det är en del av den fria och
            demokratiska västvärldens oförmåga att förstå islamska samhällen
            som gör att man inte kan skilja på det som i grunden är totalitärt
            förtryck från religionsutövning och kulturella traditioner. Det
            är en nedvärdering av människor som har samma rätt till mänskliga
            fri- och rättigheter som vi, som har samma ansvar för sina handlingar
            som människor från andra kulturer och annan religiös tillhörighet.
            Det är allt annat än rättvist mot islam att acceptera att den
            förknippas med terror och diktatur. Samma oförmåga att förstå
            skillnaden mellan det islamska och den totalitära politiken riktar
            sig just nu mot Turkiet och diskussionen om dess medlemskap. Turkiet
            är inte en islamsk stat utan ett islamskt samhälle. Vill vi visa
            att skillnaden i kultur och tradition kan lösas upp i en integration
            baserad på respekten för mänskliga fri- och rättigheter, demokrati
            och insikten att
          </p>
          <pb facs="riksdagen-motions-pdf/data/200506/mot_200506_U_238/mot_200506_U_238-0004.pdf"/>
          <p xml:id="i-ApK7Ry5Fb1Qr2fbT94Qan2">
            2005/06:U238
          </p>
          <p xml:id="i-WYcLkFH4qEiYAHzZUyT6Ya">
            politiken måste stå fri från den religiösa makten skall vi bejaka
            de krafter inom islam som verkar för pluralism och mångfald. Då
            skall vi möta Turkiet som det land det är, ett sekulärt land som
            utvecklas för att uppfylla de krav som ställs för medlemskap i
            EU.
          </p>
          <p xml:id="i-YPb2zqWkCatd381W1SHWqn">
            Mänskliga fri- och rättigheter utvägen från förtrycket
          </p>
          <p xml:id="i-4xz1EyCVDPhfMSg4oPV276">
            Det finns utvägar från den neråtgående spiralen av fattigdom,
            diktatur och förtryck. Det finns andra lösningar. Upprättandet
            av individuell frihet, frihandel och demokrati är nödvändiga för
            utveckling och fredlig samlevnad i regionen. I grund och botten
            är utmaningen humanitär och moralisk: araber och muslimer har
            samma rätt till demokrati och fri- och rättigheter som alla andra
            människor. Demokratins genombrott i dessa länder skulle innebära
            inte bara en respekt för den enskilda människan utan också en
            större öppenhet mot andra länder och andra kulturer. Det är en
            frihetskamp och människorättsaktivism som måste föras med en benhård
            övertygelse om demokratiska principer — men också med stora mått
            av ödmjukhet inför hur de olika reformerna kommer att se ut. De
            olika länderna i regionen är olika och varje samhälle måste fatta
            sitt eget beslut om demokratins form och innehåll. Men demokrati
            definieras lika mycket av mänskliga rättigheter som av majoritetsstyre.
            Kraven mot de politiska ledarna i Mellanöstern kan inte stanna
            vid endast krav på folkstyre och val. Minoritetsskydd, ett oberoende
            rättsväsende, skydd för fri- och rättigheter är lika viktiga delar
            i demokratin som valurnan och rösträkningen. Här kan ekonomisk
            öppenhet och marknadsekonomi spela stor roll. Den fria ekonomin
            ställer dels krav på förutsägbara lagar, dels för den med sig
            en medelklass som kan ställa krav på politiskt deltagande.
          </p>
          <p xml:id="i-AhQCgbkUYto1Yczs1X5NFo">
            Två viktiga steg mot demokrati i Mellanöstern
          </p>
          <p xml:id="i-4vaTKdrcYWNJhzmTaRZvNV">
            Den frihetskampen som i början på 1990-talet fördes för Baltikum
            och Östeuropa och kampen för demokratisering av Mellanöstern på
            2000-talet förenas av den gemensamma nämnaren: kampen för demokrati,
            frihet och respekt för mänskliga rättigheter. Just kampen på 1990-talet
            lär oss att vi aldrig skall ta diktaturen för given. Även det
            till synes starkaste och mest auktoritära systemet vilar på bräcklig
            grund. Idéer som demokrati, frihet och mänskliga rättigheter har
            enorm attraktionskraft. Det är enskilda människors arbete för
            att bära fram värderingarna som spelar roll. Den fajt som bidrog
            till ett fritt Östeuropa skulle kunna fungera för ett demokratiserat
            Mellanöstern. Det sporrar till
          </p>
          <pb facs="riksdagen-motions-pdf/data/200506/mot_200506_U_238/mot_200506_U_238-0005.pdf"/>
          <p xml:id="i-5Siz9Lzp2FhpQHxggjQxXq">
            fortsatt frihetskamp. Låt mig avsluta med konkreta förslag på
            hur frihetens idéer kan få fäste där de är som allra mest nedtrampande
            — i Mellanösterns diktaturer.
          </p>
          <p xml:id="i-Js3o7WsDAk2ctWXP58HpW7">
            Gör Mellanöstern till ett frihandelsområde. Arabvärlden behöver
            mer av marknadsekonomi och mer av globalisering. EU måste arbeta
            för att göra Mellanöstern till ett frihandelsområde som länkar
            regionen in i världsekonomin och öppnas för frihandel. Frihetens
            idéer passerar gränserna tillsammans med varor och produkter och
            öppnar för ett större kulturellt utbyte. De demokratiska idealen
            forslas med företagare och affärsmän som kan agera både fredsmäklare
            och människorättsaktivister. Stärk den demokratiska oppositionen
            i Mellanöstern. Sverige har ett ansvar för att biståndsinsatser
            innebär ett stöd för demokratisk utveckling och att insatserna
            riktas till de grupper som verkar i denna anda. Det är många totalitära
            krafter som vill skapa en ny konflikt mellan västerlandet och
            fundamentalistisk islam. De kan bara besegras om vi är på allvar
            stöder en dialog med de krafter som står för frihet och demokrati.
            Därför behövs identifierng och ett systematiskt stöd till reformister
            och frihetliga krafter. Det är avgörande att den svenska regeringen,
            EU och demokratiska rörelser i västvärlden uppmärksammar, uppmuntrar
            och stöder Mellanösterns reformkrafter. Det går att, alla uppenbara
            olikheter till trots, jämföra med kontakterna med Solidaritet
            under kommunistväldet i Polen. Att reformisterna blir framgångsrika
            är en förutsättning för demokrati och frihet i Mellanöstern. Det
            bistånd som i dag ges till regimerna i Mellanöstern bör istället
            kanaliseras direkt till demokratiska reformister i regionen.
          </p>
          <p xml:id="i-Rb731icuzwoJYKS7zSZkyH" type="date">
            Stockholm den 30 september 2005
          </p>
          <p xml:id="i-BitZe1cRfZQPn8SHrLwnwP">
            Henrik von Sydow (m)
          </p>
          <p xml:id="i-F3TyqtEcXXvZNHpg4UYGAe">
            2005/06:U238
          </p>
        </div>
      </div>
    </body>
  </text>
</TEI>
