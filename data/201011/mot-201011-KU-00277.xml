<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-KU-00277">
  <teiHeader>
    <fileDesc>
      <titleStmt>
        <title>Meddelarfrihet för privatanställda i offentligt finansierad verksamhet</title>
        <author corresp="i-HpwkrkkrFd1MRPixHrr8q1">av Lars Ohly m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Meddelarfrihet för privatanställda i offentligt finansierad verksamhet</title>
          <idno type="rdwebb">GY02K277</idno>
          <rs type="number">K277</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GY02K277/text</ref>
          <ref type="dokument_url_html">http://data.riksdagen.se/dokument/GY02K277</ref>
          <ref type="dokumentstatus_url_xml">http://data.riksdagen.se/dokumentstatus/GY02K277</ref>
          <ref type="doc">http://data.riksdagen.se/fil/8256009D-D29B-4926-831A-1A4E1D1B130D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7RUEcCNeLjMhXXTDEjtZz1" type="signed"/>
        <correspContext corresp="i-7RUEcCNeLjMhXXTDEjtZz1">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-RnWtNUQCpycyMXbuRLTXcR"/>
        </correspContext>
        <correspAction xml:id="i-UfuKNog7QJCtaKkw9W1jDY" type="numbering">
          <date when="2010-10-28"/>
        </correspAction>
        <correspAction xml:id="i-9ubKA8J859y4tYZPftCoM2" type="submission">
          <date when="2010-10-25"/>
        </correspAction>
        <correspAction xml:id="i-8JEuBtcsUpxrrcoNrH8UWe" type="transfer">
          <date when="2010-10-25"/>
        </correspAction>
        <correspAction xml:id="i-DGdEj9vP3VrnZ61TWg9ssC" type="assigned"/>
        <correspContext corresp="i-DGdEj9vP3VrnZ61TWg9ssC">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-6F7Ah2K3qU41rZyemeUTRf">
            Förslag till riksdagsbeslut
          </head>
          <list style="ol">
            <item xml:id="i-4rYywFhCwjA2ikXfqYZjnN">
              Riksdagen tillkännager för regeringen som sin mening vad som
              anförs i motionen om att tillsätta en utredning med uppdrag att
              återkomma med lagförslag som garan­terar alla arbetstagare hos
              utförare av offentligt finansierad verksamhet meddelarfrihet och
              meddelarskydd.
            </item>
            <item xml:id="i-Cnab7yQ5M8ziYv4JJHf9NF">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på föreskrifter om obligatorisk information om meddelarfriheten
              inklusive efterforskningsförbudet.
            </item>
          </list>
        </div>
        <div type="motContent">
          <head xml:id="i-5Q2ciXE7iZ4QtXWi5y6dU9" type="h1">
            Meddelarfrihet för offentligt anställda
          </head>
          <p xml:id="i-JYaJvRy3CmwPiw4DUUQ2dX">
            Yttrande- och meddelarfrihet är väsentliga inslag i ett modernt
            öppet demokratiskt samhälle. Anställda inom offentlig verksamhet
            har tystnadsplikt ifråga om enskildas ekonomiska och personliga
            förhållanden. Detta är viktigt för enskildas tilltro till offentlig
            verksamhet och alla arbetstagare informeras om detta. Samtidigt
            omfattas alla offentligt anställda av meddelarfriheten. Det innebär
            att de har grundlagskyddad rätt att meddela uppgifter med syfte
            att sprida dessa i tryckt skrift eller i etermedier och att myndigheter
            och andra offentliga organ inte får efterforska källan till ett
            sådant meddelande. Vid missförhållanden på arbetsplatsen har således
            varje offentligt anställd arbetstagare rätt att offentliggöra
            uppgifter om detta.
          </p>
          <head xml:id="i-MFjsHdT7NAWpHFQ7WP4zd9" type="h1">
            Bristande meddelarfrihet i offentligt finansierad verksamhet
            i privat regi
          </head>
          <p xml:id="i-863uvBWtRBfgo7MWHUd39Z">
            Andelen anställda i offentligt finansierad verksamhet som bedrivs
            av privata entreprenörer har ökat dramatiskt under den borgerliga
            regeringsperioden. Tusentals anställda i skattefinansierad verksamhet
            inom exempelvis vård, skola, omsorg och arbetsförmedlingsverksamhet
            har bytt arbetsgivare från kommuner, landsting och stat till privata
            företag.
          </p>
          <p xml:id="i-JTHx3HzWXZHLCecjJqqpMM">
            En ofta förbisedd konsekvens av denna snabba omvandling är att
            anställda som går över från offentlig till privat anställning
            mister sin meddelarfrihet och skyddet mot efterforskning och repressalier.
            I stället gäller en långtgående tystnads- och lojalitetsplikt
            gentemot arbetsgivaren. Bristande lojalitet kan utgöra saklig
            grund för uppsägning. Ur de anställdas synvinkel är detta ett
            stort och växande problem. I dag är t.ex. mer än en fjärdedel
            av Kommunals medlemmar privatanställda, och saknar därmed det
            skydd meddelarfriheten ger, trots att de har samma arbetsuppgifter
            som de tidigare haft som offentliganställda. För en stor grupp
            anställda innebär privatiseringarna ett betydligt hårdare klimat
            på arbetsplatsen.
          </p>
          <p xml:id="i-3pjfhwzNngubUxxMsM4nDF">
            Inskränkningen av meddelarfriheten för det ökande antalet privatanställda
            i offentligfinansierad verksamhet innebär också ett demokratiskt
            underskott. Mediernas och allmänhetens möjligheter att få insyn
            i hur skattepengar används och hur väl sociala rättigheter som
            utbildning, vård och omsorg tillgodoses urholkas. Det är en utveckling
            som måste brytas. Medborgarna har rätt att ställa krav på genomskinlighet
            i gemensamt finansierade verksamheter, och de anställdas civilkurage
            och ansvarskänsla för de många gånger livsviktiga arbeten de utför
            ska inte kväsas av företagsekonomiska hänsyn.
          </p>
          <p xml:id="i-BkCELn7URM1NeQCKTC8F4u">
            Det förekommer att kommuner och landsting beslutar om ett visst
            skydd för personalens meddelarfrihet hos privata entreprenörer
            som villkor för upphandlingen. Avtalen ser dock olika ut i olika
            delar av landet. Det är, ur både arbetsrättslig och medborgerlig
            synvinkel, ohållbart att personalens möjlighet att utan risk för
            repressalier berätta om missförhållanden i skattefinansierade
            välfärdsverksamheter ser helt olika ut i olika delar av landet.
            Bristen på en enhetlig nationell lagstiftning om meddelarskydd
            har också lett till att det inom en och samma kommun eller landsting
            kan gälla flera parallella regelverk.
          </p>
          <p xml:id="i-B9gTx5Tto7q3ttfCWz53AM">
            Vid sidan av det uppenbart orimliga i att olika grad av meddelarfrihet
            gäller i olika delar av landet och inom olika typer av privat
            verksamhet är det dessutom oklart vilken juridisk status lokalt
            tecknade avtal om meddelarfrihet och efterforskningsförbud har.
          </p>
          <p xml:id="i-Ub3tEacDcSEPciaThdQFoy">
            Vi anser att det ska finnas en enhetlig lagstiftning som säkerställer
            samma regler för personalens meddelarfrihet och skydd mot efterforskning
            och repressalier i alla verksamheter som finansieras med skattemedel,
            oavsett om driften är offentlig eller privat. Avgränsningen mot
            vad som får anses som företagshemligheter måste noggrant bedömas
            och regleras i denna lag, så att det utrymme för godtycke som
            i dag finns för arbetsgivaren att själv bestämma vad som är en
            sådan hemlighet täpps igen.
          </p>
          <p xml:id="i-dqncu4wFdzwjzo4XjxGZY">
            Regeringen bör tillsätta en utredning med uppdrag att återkomma
            med lagförslag som garanterar alla arbetstagare hos utförare av
            offentligt finansierad verksamhet meddelarfrihet och meddelarskydd.
            Utredningen bör utgå från principen att skyddet så långt möjligt
            ska vara detsamma som för offentliganställda. Detta bör riksdagen
            som sin mening ge regeringen till känna.
          </p>
          <head xml:id="i-7mX1LPLnwiZvXqVH8WHqy7" type="h1">
            Obligatorisk information om yttrande- och meddelarfrihet
          </head>
          <p xml:id="i-5rATkXLmZGqe2n5Cqq5wGr">
            Trots att meddelarfriheten i dag gäller fullt ut i offentliga
            verksamheter förekommer försök att sätta munkavle på arbetstagare
            genom att hänvisa till såväl sekretesslagen som lojalitetskrav.
          </p>
          <p xml:id="i-FF42dV2YmSHgxBR1W3RBw5">
            Det finns exempel på offentliga arbetsgivare som förbjudit arbetstagare
            att tala med medierna och som har som rutin att arbetstagare ska
            rapportera mediekontakter till sin chef. Det har också uppdagats
            att det finns offentliga arbetsgivare som inte är medvetna om
            förbudet mot att eftersöka källor.
          </p>
          <p xml:id="i-UywdqBzcMdT9CysSRR1foy">
            För att undvika att anställda låter sig tystas i strid mot lagen
            bör kraven på offentliga arbetsgivare att informera samtliga anställda
            om meddelarfriheten skärpas. Skyldigheten bör även utvidgas till
            att gälla för privata utförare av skattefinansierad verksamhet
            så snart en lagstiftning om meddelarfrihet i dessa verksamheter
            införts.
          </p>
          <p xml:id="i-QFXKcFh9V8S38cLRRZmNts">
            Regeringen bör återkomma med förslag på föreskrifter om obligatorisk
            information om meddelarfriheten inklusive efterforskningsförbudet
            enligt ovan. Detta bör riksdagen som sin mening ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-LDdbpfSQFLSAf3MPiHwqj2" who="i-HpwkrkkrFd1MRPixHrr8q1">
              Lars Ohly (V)
            </item>
            <item xml:id="i-5qFCrvRW7KAivKghFAjajn" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-KkV2Wp5fzaBsxWMy21Usis" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-DBMeh2YJ1xgcKLU5hfjdMx" who="i-6MWLY5JdykMGLLUo96skfp">
              Lena Olsson (V)
            </item>
            <item xml:id="i-Qh1vnyMzbnDeDdz82bynsV" who="i-PPZKpwNr5kqkWArvESGC5X">
              Jonas Sjöstedt (V)
            </item>
            <item xml:id="i-WV4ENkW3sPf8kCfVkHyuYr" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-EPYhCsxt5kphQUZSK59z8c" who="i-RnWtNUQCpycyMXbuRLTXcR">
              Josefin Brink (V)
            </item>
          </list>
        </div>
      </div>
    </body>
  </text>
</TEI>
