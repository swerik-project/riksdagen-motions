<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KrU-00304">
  <teiHeader>
    <fileDesc>
      <titleStmt>
        <title>Kirunasvenskarna</title>
        <author corresp="i-XcAqMe3ntVBboWUxqACfz">av Gunnar Andrén (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kirunasvenskarna</title>
          <idno type="rdwebb">H102Kr304</idno>
          <rs type="number">Kr304</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H102Kr304/text</ref>
          <ref type="dokument_url_html">http://data.riksdagen.se/dokument/H102Kr304</ref>
          <ref type="dokumentstatus_url_xml">http://data.riksdagen.se/dokumentstatus/H102Kr304</ref>
          <ref type="doc">http://data.riksdagen.se/fil/185BDB0E-2283-4BD9-AE8B-8064284935D4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7jQbHFuux5PxgriPWd9U4F" type="signed"/>
        <correspContext corresp="i-7jQbHFuux5PxgriPWd9U4F">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-2apLhCiJn2MXi1iPoVMudB" type="numbering">
          <date when="2013-10-07"/>
        </correspAction>
        <correspAction xml:id="i-SoSW4kXn5E2bZ1fG24dxdT" type="submission">
          <date when="2013-10-04"/>
        </correspAction>
        <correspAction xml:id="i-WzjpD9Rj3tMAJMJbocFGPZ" type="transfer">
          <date when="2013-10-04"/>
        </correspAction>
        <correspAction xml:id="i-QCinR9FfAuPWt3GySBjsQi" type="assigned"/>
        <correspContext corresp="i-QCinR9FfAuPWt3GySBjsQi">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VrzZYGeXxpL2VN1kZVYfsF" type="motHeader"/>
      <div xml:id="i-RcLdBMgHKCSVVNWBY29coN" type="motBody">
        <div xml:id="i-MNq8Y4RL7YoAkTRWzwY64e" type="motProposal" subtype="förslag">
          <head xml:id="i-4HrXrni4Wad89uuGDLvXtU">
            Förslag till riksdagsbeslut
          </head>
          <p xml:id="i-B5VnYYrWu88g5GUSnKwzRx">
            Riksdagen tillkännager för regeringen som sin mening vad som
            anförs i motionen om kirunasvenskarna och deras okända öde i dåtida
            Sovjetunionen.
          </p>
        </div>
        <div xml:id="i-7PpLJjKndKGbYLzjWStKfG" type="motContent">
          <head xml:id="i-2kAAx6RDiKH9ZNaAkjTtxg" type="h1">
            Motivering
          </head>
          <p xml:id="i-5ohfyPUHHA9VjtBkWjqPpn">
            Tiden går. Denna motion väcks nu för nionde gången – och sedan
            förra gången har en mycket viktig sak inträffat:
          </p>
          <p xml:id="i-Pw81tSevd9hZLdeLEfUyXT">
            Den forskare, en privatperson, författaren och tidigare journalisten
            på Dagens Nyheter Kaa Eneberg, har av Riksarkivet ombetts att
            efter systematisering överlämna allt material hon har samlat under
            femton års forskningar om vad vi kallar kirunasvenskarna.
          </p>
          <p xml:id="i-7Dbmra9MEE7TuMT977NL7L">
            Detta är desto viktigare som en betydande brevsamling som legat
            till grund för kartläggningen av de svenskar som utvandrade och
            blev kvar, många avrättade i Sovjetunionen, genom oförstånd har
            bränts upp. Kvar finns endast kopior av brevsamlingen, dessbättre
            för forskningsändamål bevarade av Kaa Eneberg.
          </p>
          <p xml:id="i-9yG2aVsJMEN9utRtgwwzne">
            Det är inte en dag, inte ett år, inte ett decennium för tidigt
            att göra än större insatser för att klarlägga svenskars öden i
            Sovjetunionen under 1930- och 40-talen.
          </p>
          <p xml:id="i-Fv9JtbtWLYP1Jm9mju4SEq">
            Under 2012 avled den sista av dem som fanns på den svenska ambassaden
            i Moskva 1940 och hade någon kännedom om svenskar i Sovjet på
            1930- och 40-talen. De muntliga källorna, eller de som haft släktingar
            som utvandrat eller berättat, blir allt färre. I gengäld, det
            skall vi vara tacksamma för, öppnas fler och fler arkiv, inte
            minst ryska sådana. Sanningen kommer fram – om än sent.
          </p>
          <p xml:id="i-TwYeAEojbNN2LsWVerswLh">
            Forskningen om de så kallade kirunasvenskarna, ett namn hänförligt
            till en dokumentationsmapp i UD:s arkiv, är sorgligt eftersatt.
            Varför? Det är svårt att säga. Kanske har det ideologiska motiv,
            kanske har någon tyckt att det är för pinsamt att syssla med denna
            varböld, kanske finns andra förklaringar.
          </p>
          <p xml:id="i-N6SiSFszNtXsB2d6riyBtT">
            Oavsett orsak hastar saken: Allt färre som kan berätta lever
            ännu.
          </p>
          <p xml:id="i-VohvhVvLmrbHvaM3RH585G">
            I första hand är och förblir forskning kring kirunasvenskarna
            en fråga för historieforskningen. Men kartläggningen av de svenskar
            som utvandrade till Sovjet har också en ideologisk sida utöver
            de frågetecken som ännu finns av rent mänsklig karaktär:
          </p>
          <list xml:id="i-SaepryPraBeYyEfe95kVnv" style="ul">
            <item xml:id="i-Uz1ozvdgx35Age62vRzh99">
              Vad hände?
            </item>
            <item xml:id="i-Vcx5Y8ibQnijpKwG632ef4">
              Vad hände med den mannen, den kvinnan?
            </item>
            <item xml:id="i-8rNysv9jRkfQ4GrxkPvS9a">
              Varför får vi – och släktingar – inget veta?
            </item>
          </list>
          <p xml:id="i-8rDz1kopu8eJwGcrT6MzDd">
            Forum för levande historia har breddat sin upplysningsverksamhet
            till allt vidare områden, vilket bland annat tog sig uttryck i
            en utställning 2009 om massakrerna i Ukraina under åren 1939–1945.
            Forum för levande historia bedriver ingen egen forskning.
          </p>
          <p xml:id="i-F9SS28hto3RCtsRFdfBSMC">
            Men ett kvarvarande forskningsområde utgörs just av de svenskar
            som före och i samma socialistiskt-kommunistiskt ideologiskt präglade
            tid utvandrade och försvann österut.
          </p>
          <p xml:id="i-8GZmUDcuSewvpd3p12P1kV">
            Vid Folkpartiets valupptakt i Kiruna den 1 september 2010 deltog
            då 86-årige Bengt Jernelöf, född 1925. Före sin pensionering hade
            han en 42-årig anställning och karriär i LKAB. Men Jernelöf har
            något annat att berätta. Hans mor, bortgången sedan länge, var
            en av de kirunasvenskar som tubbades att resa österut, till Stalins
            lyckorike. Bengt Jernelöfs mor kom tillbaka, från Krim. Det är
            därför Bengt Jernelöf ännu finns och kan berätta.
          </p>
          <p xml:id="i-JifCgiwLLCFHPdRCgbs1Cr">
            Men för vart år som går, minskar antalet personer med direkt
            eller indirekt vetskap om vad som hände.
          </p>
          <p xml:id="i-XCPE1USicDe11bUy7iis9Q">
            Låt dem berätta!
          </p>
          <p xml:id="i-PKvVamnnSunFt7S6eBBe2G">
            Den 5 november 2007 utkom boken Knuts ask och Kejsaren av Karelen
            . Om den svenska Rysslandsfebern (Förlag: Hjalmarson &amp; Högberg).
          </p>
          <p xml:id="i-MsoY4gN9wWWfm5FPnE9hwp">
            Det var den tredje boken av författaren och journalisten Kaa
            Eneberg i hennes egen, och av historieforskningen glömda eller
            möjligen illa sedda, privata men synnerligen offentliga redogörelse
            för ett av 1900-talets mest dramatiska skeenden i vår samtidshistoria:
            den svenska emigrationen till Sovjetunionen.
          </p>
          <p xml:id="i-DuLHP7nuZeUTqxgSKCPkG5">
            Enebergs tredje bok skiljer sig från de föregående då den tar
            som utgångspunkt en helt annan geografisk plats än Norrbotten
            och Kiruna. I centrum står Hallstaviksarbetaren Knut Andersson
            och hans brev hem, av släktingar förvarade i en ask, Knuts ask,
            till Sverige 1923–1928.
          </p>
          <p xml:id="i-VcVud1MkeX3dzdZaQHUaW2">
            Det är de breven som numera ej finns, förstörda där de förvarades,
            i samband med ett dödsfall i Jönköping.
          </p>
          <p xml:id="i-4zAc6btPfXDxSdQ1qX2AgJ">
            Breven hem utgör ett unikt tidsdokument. Dess historiska värde
            är stort av flera skäl: personligt, ideologiskt, samtidshistoriskt.
            Vad hände – och varför tiger – det offentliga Sverige om det öde
            de många svenska Rysslandsemigranterna gick till mötes?
          </p>
          <p xml:id="i-Xf8vtLzzQfYD6eurxPVsPp">
            Att många mötte döden inte på grund av sjukdomar eller andra
            normala orsaker utan genom ideologiska avrättningar är nu styrkt
            – men forskningen uteblir. Varför?
          </p>
          <p xml:id="i-7ZDqhLvwknCJRcHTqQh8ZJ">
            Göta Holmström, 92, var 2007 fortfarande i livet – i Ryssland.
            Vad görs för att ta hand om henne – om hon vill få till stånd
            en ändrad livssituation för sig och de sina i Ryssland?
          </p>
          <p xml:id="i-3f3YHRW7m5E5R8wQUunAbS">
            Många är de som engagerat sig för kända svenskar som råkar illa
            ut utomlands, gott så. Men vi har enskilt och kollektivt – kanske
            bättre tillsammans – ett ansvar för enskilda i fjärran land, inte
            så mycket i avstånd räknat som historiskt och kulturellt .
          </p>
          <p xml:id="i-U8bjofT8A82Tdg7rvEvvH">
            De kommo härifrån, de visste intet om det öde de mötte .
          </p>
          <p xml:id="i-9oUT5tjKZsaKmduqTz9xcd">
            Hur skall man se på Sovjetunionen (1917–1990)?
          </p>
          <p xml:id="i-LZ9svW9fVtpmowkk8gcsJe">
            Som en politisk parentes?
          </p>
          <p xml:id="i-TaaA9pKb664BKBf1RYwt3K">
            Som ett oförblommerat terrorvälde?
          </p>
          <p xml:id="i-LjE1WKJGyFbVgp6NrfPHsT">
            Som drömmen om det kommunistiska lyckoriket som försvann?
          </p>
          <p xml:id="i-FR7i6krKJtCEvprx4SFWxa">
            Upptäckten av den nedskjutna DC-3:an år 1952 över Östersjön väckte
            i början på 2000-talet berättigad uppmärksamhet. Under mer än
            50 år kunde ingen berätta eller bevisa vad som var sant om vad
            som skett.
          </p>
          <p xml:id="i-AjzaGumida3MKphnom4p2z">
            Orsaken är brutal. Det kommunistiska Sovjetunionen var ingen
            möjlig samtalspartner, sanningen omöjlig att spåra, sanningen
            skulle döljas. Historieskrivningen var under mer än sju decennier
            politiskt styrd och tillrättalagd för att passa makthavarna i
            Moskva.
          </p>
          <p xml:id="i-4FBZqJ5UCQ49pR19DdyPXm">
            På samma sätt kunde diplomaten Raoul Wallenbergs öde efter försvinnandet
            i Budapest 1945 inte klarläggas förrän Sovjetstaten förintades
            av inre spänningar. Det var naturligt att Raoul Wallenbergs 100-årsdag
            2012 ihågkoms.
          </p>
          <p xml:id="i-4ckmJ4S2FZqAdwyzDfC26e">
            Wallenberg må vara död. Men icke glömd.
          </p>
          <p xml:id="i-Y1UVLsyCyK1ceCn5srtU6c">
            Men får vi därför glömma de andra som inte kom tillbaka från
            terrorväldet i Stalins Sovjetunionen?
          </p>
          <p xml:id="i-DyFYFmw9iPzBsJGZrPid79">
            Båda de nämnda händelserna spelade stor roll i vårt land för
            bilden av vår granne i öster. Sveriges politik påverkades. När
            sanningen nu, bitvis och delvis, avslöjats, avslöjar detta i sin
            tur politisk förljugenhet, diplomatiskt krypande och historisk
            desinformation.
          </p>
          <head xml:id="i-38zeGpmFqASdkTycYpooyP" type="h2">
            Kirunasvenskarnas dystra öde
          </head>
          <p xml:id="i-KJtxWgUzLj9ayUSgVBNUBb">
            Det är i det här perspektivet man skall se bristen på engagemang
            för att reda ut vad som hände med vad vi kallar kirunasvenskarna.
            I riksdagen har deras öde nästan aldrig berörts, med undantag
            för en interpellation (2006/07:622, besvarad av utrikesminister
            Carl Bildt den 21 juni 2007). DC-3:an och Raoul Wallenberg är
            inte de enda ouppklarade affärerna – de till Sovjetunionen utvandrade
            svenskarna har också rätt att få en sanningsenlig beskrivning
            av vad som hände dem i deras nya hemland.
          </p>
          <p xml:id="i-94GEb81dBGLVCzHqZNXLfc">
            Varför har så få intresserat sig för sanningen om vad som hände
            kirunasvenskarna?
          </p>
          <p xml:id="i-2xpECRyRagWvcogFg9UTMw">
            De voro svenskar också de, om än avrättade i främmande land.
          </p>
          <p xml:id="i-YxMBKwCXHzpcHAQo6dimB">
            Det är en skam på Sveriges banér, att så litet intresse genom
            åren visats deras öde.
          </p>
          <p xml:id="i-GsTYM7jqwUkh4v2SKB3HEH">
            Kirunasvenskarnas öden är värda att berätta, deras öde gör det
            om möjligt än angelägnare att göra så.
          </p>
          <p xml:id="i-6mLCsWwpLaW8VArJYFTPA4">
            Låt mig påpeka att år 1944, efter att ha varit internerade på
            olika håll i Sverige men i huvudsak i Västmanland – namnet Ryssvägen
            i Skinnskattebergs kommun minner ännu om vad som hände – deporterades
            den 12 oktober 1944 cirka 900 ryska soldater via Gävle till dåvarande
            Sovjetunionen.
          </p>
          <p xml:id="i-8PwuGkjoLpfdUH7ahtFcKm">
            Genom intensivt – också det privat – forskningsarbete har journalisten
            Hans Lundgren, verksam vid Upsala Nya Tidning, bland annat genom
            en större artikelserie 2001 kartlagt vad som hände dessa i Sverige
            internerade ryska soldater. Lundgrens forskningsresultat finns
            utgivna i boken Krampen Ryssläger i Sverige under andra världskriget
            (Västmanlands läns museum, 2008, 240 sidor).
          </p>
          <p xml:id="i-HXwLxMfWR8RHYKFxzu5u4d">
            Det ointresse som mött ryssfrågan markeras av att finansieringen
            av utgivningen av boken fått ske vid ett länsmuseum utöver personlig
            insats.
          </p>
          <p xml:id="i-SbsFYSRU97kSMpXrMrS7Eh">
            Boken är läsvärd, men inte anmäld på någon rikstidnings kultur-
            eller politiksidor!
          </p>
          <p xml:id="i-BsYYP2xszZtqPpQoDbA9dg">
            Väldokumenterad är däremot utlämningen till Sovjetunionen 1946
            av 148 balter som hade varit i tysk krigstjänst.
          </p>
          <p xml:id="i-3AdDqUgoxAyCeEoGPV7pPp">
            Här skall dock en annan fråga som kräver forskning och återupprättelser
            av människor, varav ett fåtal ännu lever, beskrivas: Det som hände
            dem som begåvo sig till det påstått socialistiska lyckoriket.
          </p>
          <head xml:id="i-FdeBvknkPv4oogtRewqjj2" type="h2">
            Den ideologiska bakgrunden
          </head>
          <p xml:id="i-FxGVhGdDnPyqd9Fi1XTCCZ">
            Den ideologiska bakgrunden måste inledningsvis beröras. Den utgör
            samtidigt ramen för en vandring mot en brutal med icke officiell
            verklighet. Många reste fulla av hopp men mötte endast förnedring
            och död.
          </p>
          <p xml:id="i-AeTmkoMsnoVoMWh9w2YapC">
            Under 1920- och 1930-talen reste ett betydande antal svenskar
            till dåvarande Sovjetunionen, både från Stockholm och andra orter
            i södra Sverige men framför allt från Norrbotten.
          </p>
          <p xml:id="i-45n8a9MAomhQgx2Cp3pna1">
            De reste i huvudsak av ideologiska skäl. Sovjetunionen framställdes
            i de kretsar där arbetskraft värvades till Sovjetunionen som ett
            socialistiskt lyckorike där socialismen skulle byggas och kommunismen
            förverkligas. Praktiskt taget alla resande var övertygade kommunister.
            De fick ideologiskt stöd av dåtidens svenska kommunister. Verkligheten
            de mötte blev brutalt svart – och blodröd.
          </p>
          <p xml:id="i-TenXmsewXgz1jCHaEbfTRd">
            Många, i själva verket flertalet, kom att möta döden i Sovjetunionen,
            ytterst få kom någonsin åter. De flesta mötte döden i sjukdomar
            eller dåliga levnadsförhållanden, andra – dokumentationen är som
            lätt inses ofullständig – mötte döden genom skenrättegångar och
            exekutioner.
          </p>
          <head xml:id="i-Mu4A4aU2TXGQYeDpUrmWFY" type="h2">
            Ett historiskt hål – i Sverige
          </head>
          <p xml:id="i-Lq1h4GXbxY8TMXpBWqhdLT">
            För Sveriges del handlar det om ett svart hål i vår historia
            – om sådana hål kan ha en färg. Denna mörka del måste belysas,
            praktiskt och ideologiskt.
          </p>
          <p xml:id="i-5VdvHchmZCE7fpZXeqF9Xk">
            Det kan enligt min mening ske genom Forum för levande historia
            , hittills mest inriktat på mycket allvarliga mänskliga förbrytelser
            under andra världskriget, mindre på enskilda svenskars öden under
            första delen av 1900-talet.
          </p>
          <p xml:id="i-ABQzg4TJS2B3578pXpJGd4">
            Detta hindrar naturligtvis inte att olika kartläggningar görs
            vid de historiska institutionerna vid universitet och högskolor,
            förmodligen lämpliga samarbetspartner med motsvarigheter i andra
            berörda länder.
          </p>
          <p xml:id="i-7xLE82FZwJSpVyzq8CDwzs">
            Som berörts har den tidigare journalisten på Dagens Nyheter,
            Kaa Eneberg, gjort ett pionjärarbete genom privat forskningsarbete
            som 1999 resulterade i de uppmärksammade artiklarna om svenskarnas
            tragiska öde i Sovjetunionen, och hösten 2000 i boken Tvingade
            till tystnad (Hjalmarson &amp; Högberg, Stockholm 2000).
          </p>
          <p xml:id="i-Ma7bS6xBHiSTXQCF3sQCYz">
            Dåvarande statsrådet och chefen för Kulturdepartementet Marita
            Ulvskog (S) lovade i sammanhanget att nu skulle tidigare ovända
            stenar i fråga om svenskarnas öden vändas.
          </p>
          <p xml:id="i-QYHSk5BU6W8RH2zccntsd3">
            Dessvärre har de goda ambitionerna inte följts av konkreta åtgärder.
          </p>
          <p xml:id="i-UMKwDCuFVgYpkY1enzQdbd">
            Om orsaken kan man endast spekulera: Brist på uppslag att forska
            i, ringa intresse från allmänheten eller – det måste tyvärr också
            sägas – hänsynstagande till främmande makt eller svenska partier
            som räds sin egen historia.
          </p>
          <p xml:id="i-AfmWwcWT3hjJrFjGcm1p1n">
            Vänsterpartiet, tidigare Sveriges Kommunistiska Parti och däremellan
            Vänsterpartiet kommunisterna, lovade för 15–20 år sedan i högstämda
            ordalag att gräva i sin egen historia. Låt oss konstatera att
            den högtidliga retorik som hördes inte följts av synliga resultat
            vare sig ideologiskt eller forskningsmässigt.
          </p>
          <p xml:id="i-7b8zJMdubbBuZ11U2ptL7w">
            Vänsterpartiets ledning är uppenbart handlingsförlamad i denna
            centrala fråga. De tama försök som gjorts att bringa klarhet i
            tidigare generationers agerande, har omgärdats mer av omtanke
            om hur obehagliga avslöjanden skulle tas emot än historisk sanningslidelse.
            Av Vänsterpartiets egna forskningar i vad som skulle kunna vara
            historiens skräpkammare bidde det – för att travestera H C Andersen
            – en tumme.
          </p>
          <p xml:id="i-GNKijVS6ioxkL16V86waCm">
            När det gäller partiets tidiga ideologiska ogärningar föredrar
            ledningen att vara totalt passiv inför varje tänkbar uppgörelse
            med partiets ryggradslösa historia. Förtigandet av sanningen,
            väl illustrerad genom omskrivningar i ett brev där både nuvarande
            och de tidigare partiordförandena i Vänsterpartiet, Lars Werner,
            Gudrun Schyman och Lars Ohly, varit inblandade, är illustrationer
            till detta.
          </p>
          <p xml:id="i-G9EZWeTk6MDWSTVQbAtUPn">
            Problemen med sanningen har väl skildrats i ett tv-program av
            redaktören Jan Josefsson i programserien Uppdrag granskning i
            Sveriges television hösten 2004.
          </p>
          <p xml:id="i-TqtR1C5W6K544TTeFfuxZo">
            De avrättade – och de som bara försvunnit.
          </p>
          <p xml:id="i-Krdtm14b4bLeP1i4R5JfS7">
            Kaa Eneberg har arbetat med kartläggning av så många som möjligt
            av de avresta svenskarnas öden i Stalins Sovjetunionen.
          </p>
          <p xml:id="i-7JLk6QbYUJ5W6VA9zhj4Bu">
            I sin andra bok Förnekelsens barn (Hjalmarson &amp; Högberg,
            2003) konstaterade hon att ännu har ingen svensk forskare tagit
            itu med detta svarta hål.
          </p>
          <list xml:id="i-P8YmQjjRMZ6V5hPv2tCmEk" style="ul">
            <item xml:id="i-K5xUWM2UYfRTzhhmSf6M1W">
              Jag kan bara beklaga att mitt journalistiska arbete, som väckt
              stort intresse, ännu inte lockat till professionellt forskningsarbete,
              skrev hon då.
            </item>
          </list>
          <p xml:id="i-KV1aGThGFwM9VGePvLDs7h">
            Hösten 2013 är forskningsläget oförändrat.
          </p>
          <p xml:id="i-TQfRCyrgAGNkWEEWe9oL26">
            De vetenskapliga tillkortakommanden som väcktes genom DN-artiklarna
            1999 har lett till att alla de frågetecken om den nedtystade emigrationen
            förde med sig har förblivit obesvarade. Vi vet i dag, femton år
            efter de första avslöjandena i Dagens Nyheter, inte mer om omfattningen
            av emigrationen, om antalet arkebuserade eller ens hur många svenskar
            som återvände hem än vad som redovisades då eller i Enebergs kompletterande
            böcker.
          </p>
          <p xml:id="i-8hwHy1HAnNsL5drdcGfH2">
            Eneberg fann att 33 svenskar avrättats i 1930-talets Sovjetunionen
            – och att minst 45 fortfarande är bara försvunna.
          </p>
          <p xml:id="i-M1jeC2CZ6KfJ2YKctvWQFj">
            Källan är i samtliga de 33 klarlagda fallen den sovjetiska så
            kallade säkerhetstjänsten NKVD:s arkiv.
          </p>
          <p xml:id="i-EQsZ96EcvrPMGELDMZQi4H">
            Eneberg har genom studium av dessa tidigare hemliga arkiv funnit
            att de slutat sina dagar efter att ha anklagats för att vara sovjetfiender.
          </p>
          <p xml:id="i-571DYYcgwsSGydf1ASjojd">
            Det finns skäl att tro att de ovan 45 ännu försvunna svenskarna
            mött samma öde som de 33 som hittats i arkiven:
          </p>
          <p xml:id="i-U6D5pnEe4gDq8omGGTtD6o">
            De slutade i en massgrav med en kula i nacken, flertalet i Karelens
            tallbevuxna grusåsar åren 1937–1939.
          </p>
          <head xml:id="i-UHvqswzwa5jAAitaNmrNao" type="h2">
            En historisk skandal
          </head>
          <p xml:id="i-AMmGLMPvNyXw3Z46F3JB59">
            Den bristande forskningen kan komma att resultera i att värdefull
            förstahandsinformation från fåtalet ännu kvarlevande resenärer
            eller deras barn går förlorad. Vad skall det kallas? Ett misslyckande
            skall kallas ett misslyckande, en historisk skandal skall kallas
            en historisk skandal.
          </p>
          <p xml:id="i-MEuRFocQp1gQMUG1HiMis">
            Men bakom emigrationen stod också krafter av andra slag, inte
            minst skildrat i boken Knuts ask och Kejsaren av Karelen (2007)
            där den finlandssvenske politikern Edvard Gyllings (1881–1940),
            tidvis bosatt i Sverige och den som på Lenins uppdrag drog upp
            riktlinjer för Karelens framtid, engagemang för Sovjetunionens
            räkning lyfts fram på ett tidigare icke beskrivet sätt.
          </p>
          <p xml:id="i-JJMRvsnrGPDrxQbBg8VPJn">
            Nationalencyklopedin anger i stället en finländsk-sovjetisk politiker
            – vilket redan detta vittnar om vilka krafter som fanns med bakom
            den svenska emigrationen till Ryssland.
          </p>
          <p xml:id="i-PnJXjszeWpVLypb8JtQco9">
            Edvard Gylling, fil.dr, var engagerad inom socialdemokratin men
            blev finsk finansminister i det röda folkkommissariatet som tog
            över makten under inbördeskriget i Finland 1918 men flydde strax
            därpå till Sverige för att 1920 återkallas till Sovjet som regeringschef
            1923–1935 i den så kallade Autonoma karelska socialistiska sovjetrepubliken.
          </p>
          <p xml:id="i-SSU5ErPJthxk5w6rdtnofZ">
            Hans öde liknade många av det de emigranter som hamnade bakom
            Stalins stålvall mötte: anklagad 1935 för borgerlig nationalism
            fördes han till fängelse i Sachalin, där han troligen avled 1940
            enligt Nationalencyklopedin, Eneberg uppger avrättad 1938.
          </p>
          <p xml:id="i-KYwsHBNuMxd24tYzbD9NcZ">
            Bara att fastslå denna till synes triviala sak, att klarlägga
            dödsår för en regeringschef i Stalins sovjetvälde, var och när
            vederbörande avrättades eller på annat sätt bragtes om livet,
            visar hur angelägen ytterligare forskning inte minst i arkiv är.
          </p>
          <p xml:id="i-MhjZu6T2jqfJhaKSXzpq2Z">
            Därför måste Enebergs forskningsprojekt få omfattande vetenskapligt
            stöd, både i vårt land och inte minst i de sovjetiska arkiv som
            redan finns tillgängliga eller kan komma att öppnas.
          </p>
          <p xml:id="i-J6mJJZR2Ge2H3exV412eKM">
            En mycket angelägen forskningsuppgift är att klarlägga, om det
            är möjligt, vad som hände de svenskar eller anhöriga som under
            de aktuella åren, uppenbarligen huvudsakligen förgäves, sökte
            stöd hos Sveriges ambassad i Moskva. Förmodanden bland annat av
            utrikesministern (21 juni 2007) att det i UD-arkiven finns föga
            att finna kan vara riktiga.
          </p>
          <p xml:id="i-FgXWyhBfWN4SruXFDNMYSZ">
            Men i så fall bör även det klarläggas.
          </p>
          <p xml:id="i-54JymD7mve2fsQx6mSfsHv">
            Ty eljest ligger det nära till hands att misstänka att det kan
            finnas diplomati som gör att det ännu inte anses möjligt att kartlägga
            vad som hände på Sveriges beskickning i Moskva.
          </p>
          <p xml:id="i-SN65VHRfDAsFWFXskQnhEW">
            2004/05 års riksmöte beslöt liksom 2005/06, 2006/07, 2007/08,
            2008/09, 2009/10, 2010/11, 2011/12 och 2012/13 års riksmöten att
            lämna motsvarande hemställan om kirunasvenskarna utan bifall.
          </p>
          <p xml:id="i-Qod7ubEZLkjxJrfoRntZ1p">
            När denna motion nu åter väcks är den därför än mer angelägen.
          </p>
          <p xml:id="i-VdK1ZgLCHX1cCqEDiRSggG">
            Breddad undersökning – med vetenskapligt stöd.
          </p>
          <p xml:id="i-DEHtzC34A89HW1EBNLnk2C">
            Det tycks fortfarande vara i huvudsak Kaa Eneberg som med rysk
            hjälp letar efter svenskar i den en gång så fruktade sovjetiska
            säkerhetstjänstens, NKVD, olika redovisningar.
          </p>
          <p xml:id="i-Hka6z3h75ssQwkvqFyG9BN">
            I 2003 års bok skrev hon dock att flera unga forskare har hört
            av sig och förvånats över bristen på samlad historieskrivning,
            men tydligen lagt sina egna uppsatsplaner på is tills vidare.
            Vidare skriver hon: Forskningen är definitivt lågprioriterad.
          </p>
          <p xml:id="i-4AK168pe6QiqT2dDXjsaB4">
            Av en sammanställning i 2007 års bok kan man dock se att fler
            och fler, inte minst i Finland, blir intresserade av de svenska
            emigranternas öden. Men vad händer om inget händer?
          </p>
          <p xml:id="i-JTKCjJXTm8ooHKnusBaRrx">
            Den historiska skandalen väntar bak nästa hörn.
          </p>
          <p xml:id="i-tydMig7Eodcu4aRi5UwCN">
            Men inte ens tidens gång kan utplåna en annans ideologiska ogärningar.
          </p>
          <head xml:id="i-Pw4iTEAo8htxEBBAXHgpLF" type="h2">
            Forskningen i våra grannländer
          </head>
          <p xml:id="i-XRsViBmPdnKhgMGLdpuZbC">
            Det är värt att notera att forskningsarbeten utgivits i våra
            grannländer. I Norge utkom 2001 journalisten Morten Jentoft med
            boken De som dro östover (Gyldendal, utgivningen bekostad delvis
            av norska UD) om norska kommunisters öden på Kolahalvön.
          </p>
          <p xml:id="i-NzHfvsdWa3JQuy2D2FJBB1">
            I Finland har åtskilliga böcker om Rysslandsfarare och deras
            öden utgivits. Emigrantinstitutet i Åbo , statligt finansierat,
            bekostade 2001 utgivningen av den karelska journalisten Eila Lahti-Argutinas
            andra bok om finska terroroffer (Olimme joukko vieras vaan – Vi
            var bara en skara främlingar ).
          </p>
          <p xml:id="i-8dbhQMpUKWoVngZ6QWWL2D">
            Dåvarande statsrådet Ulvskog talade våren 2001 i en riksdagsdebatt
            om vikten av att forskning om kommunismens historia nu kommer
            i gång även i Sverige. Bakgrunden torde bland annat ha varit att
            flera böcker av fransmannen Stéphane Courtoise, exempelvis Kommunismens
            svarta bok (svensk översättning Bokförlaget DN 1999 av Le livre
            noire du communisme , Paris 1997), då hade kommit ut i Sverige
            och väckt insikten om behovet av en granskning av den svenska
            kommunismens historia.
          </p>
          <p xml:id="i-BESh5eF94fpG7hr4G6iMXW">
            Vetenskapsrådet fördelade för 10-talet år sedan, 2002, bland
            annat mot bakgrund av statsrådet Ulvskogs riksdagsuttalanden drygt
            9 miljoner kronor, särskilt öronmärkta, till sju vetenskapliga
            treårsprojekt för att studera kommunistiska regimer.
          </p>
          <p xml:id="i-RbUUkCDmBbRfeEkQBW5n8y">
            Men dessvärre hade bara några få kopplingar till Sverige, däribland
            medieforskaren Göran Leths studie om den svenska nyhetsförmedlingen
            i Sverige på 1930-talet, redovisat tillsammans med Ester Pollack
            under rubriken Varför teg den svenska pressen? i publikationen
            Arbetarhistoria 4:2001 (Arbetarrörelsens arkiv).
          </p>
          <p xml:id="i-M3YYuneWdTvi1zYgRi5nZa">
            I Sverige har emellertid inga grundläggande forskningsprojekt
            kommit att riktas mot kirunasvenskarnas öden.
          </p>
          <head xml:id="i-NeyHx1E7hgip2XKCJj5WDR" type="h2">
            Det går långsamt
          </head>
          <p xml:id="i-PJBmV99rAnCrYvyXpxuqQz">
            Den ideologiska uppgörelsen – från 1990, 2001 eller det år man
            väljer att använda – med kommunismen och Stalinterrorn går trögt
            i Sverige. Ett exempel är hur den planerade minnesplaketten över
            Rysslandsfararna som riksdagsledamöter (S) från Norrbotten ville
            ha 2001 i Kiruna inte finns uppsatt ännu.
          </p>
          <p xml:id="i-A7D9SCxCga56vKotn1e9HV">
            Projektet är lika dött som de flesta av de svenskar som utvandrade.
          </p>
          <p xml:id="i-6tQTv7izbg6gJwzTr3yE3Z">
            Kaa Eneberg behöver vetenskapligt stöd, tiden går fort – och
            det är bråttom, tyvärr sannare i dag än tidigare år. Enebergs
            grundläggande studier av dömda svenskars personakter i Ryssland
            har stärkt henne i övertygelsen om att renläriga kommunister far
            med osanning då de än i dag hävdar att deras försvunna partivänner
            gjort sig skyldiga till ett lagbrott i Sovjetunionen, underförstått
            att dödsdomarna och avrättningarna mot dem var helt i sin ordning.
          </p>
          <p xml:id="i-CGUb1PXdENJNVR742u8qw6">
            Har hon rätt eller fel?
          </p>
          <p xml:id="i-QLhC4mZNbJfJchKAxKx2t8">
            Endast forskning kan svara på den frågan.
          </p>
          <head xml:id="i-JgsBEJ2MFGTg5YRZ3aJtvv" type="h2">
            Vikten av klarläggande forskning
          </head>
          <p xml:id="i-2M3jSacTiSUjSrLk9wVkgR">
            Kommunistpartiets, numera Vänsterpartiets, roll i sammanhanget
            är värd ett särskilt studium – och forskningsklarlägganden.
          </p>
          <p xml:id="i-2NkaqgXuMcw92J6DYKfKyY">
            Partiet och dess föregångare har enligt Eneberg inte visat minsta
            intresse för att hjälpa till att belysa detta sorgliga kapitel
            i svensk historia.
          </p>
          <p xml:id="i-Xy2nD9kYnwG4DyBVnYNGxW">
            Varför?
          </p>
          <p xml:id="i-VQftP8XBXCCheHuc6ioGZ">
            Varför vill eller orkar det enligt egen uppfattning så demokratiskt
            trovärdiga Vänsterpartiet inte ifrågasätta den gamla lojaliteten
            med centrala direktiv?
          </p>
          <p xml:id="i-5UR2qdjToYBSZphyfj7XwX">
            Det intressanta är ju att tystnaden till trots har partiet hjälpt
            några partivänner, som drabbades av Stalins terror, att komma
            tillbaka till Sverige, dock har det inte i något känt fall gällt
            utresta Kirunasvenskar.
          </p>
          <head xml:id="i-PwqWhEJHMucNXGyVtMZ3m3" type="h2">
            Liken i garderoben finns kvar
          </head>
          <p xml:id="i-8pMsyLEsTMm27rSpVmhgKo">
            Inom den socialdemokratiska arbetarrörelsen har det också varit
            svårt att väcka frågan om forskning om vad som hände de ideologiska
            emigranterna till Sovjetunionen. Som framgick av Anna-Lena Lodenius
            bok Tvåfrontskrig (Hjalmarson &amp; Högberg, Stockholm 2002) är
            den fackliga rörelsens udd i dag riktad mot nynazisterna, inte
            som tidigare mot både nazister och kommunister. Man kan ha förståelse
            för detta eftersom nynazismen utgör ett ideologiskt överhängande
            hot medan kommunismen hamnat på historiens skräphög.
          </p>
          <p xml:id="i-RhRuDnSzj4dRYXW5W7SH1s">
            Också skräphögar kan dock innehålla intressanta ting.
          </p>
          <p xml:id="i-357AB172NTyy5TPpqgkYHp">
            Svensk eftergivenhet – finns den?
          </p>
          <p xml:id="i-K7sEqrffCaLZhD5ndeKacS">
            En utrikespolitisk aspekt gäller Sveriges förhållande till Sovjetunionen,
            i dag Ryssland. Har eftergivenhet mot den förr så militärt mäktige
            grannen kommit att påverka också svensk historieforskning?
          </p>
          <p xml:id="i-Y3f33V5M38t65Dnimggqvq">
            Redan att ställa frågan kan ses som en provokation.
          </p>
          <p xml:id="i-P2p73KBN5gkM4xvWyeGFFG">
            Likväl är den motiverad och nyttig.
          </p>
          <p xml:id="i-DcQsgwhNrrGyArQsp7HRQ3">
            Vilka hänsynstaganden görs när ett visst område ständigt prioriteras
            bort? Hänsyn till annan makt?
          </p>
          <p xml:id="i-UcwSj8J75nouw9yKGFMMtf">
            Nej, sådant förekommer endast i andra länder, icke i Sverige.
          </p>
          <p xml:id="i-Aw9md3ydJjx9PidAk7rBoV">
            Eneberg har antytt att anhöriga till svenskar i Sovjetunionen
            har, oftast förgäves, vädjat om hjälp hos politiker av olika schatteringar.
            Även icke-socialistiska statsråd har tillrått efterlevande släktingar
            att inte störa pågående dialog med Kreml. Ofta har sökandet efter
            den 1945 i Budapest av Sovjetarmén bortförde diplomaten Raoul
            Wallenberg använts som förevändning att inte göra någonting.
          </p>
          <p xml:id="i-JR75gFH6tPjdgGLcs81Pds">
            Det måste vara en intressant forskningsuppgift att klarlägga
            vilka återverkningar medveten eller omedveten eftergivenhet av
            helt andra skäl påverkat Sveriges agerande.
          </p>
          <p xml:id="i-H7GjYoeNPpCT8oH1qG6pQ6">
            Professor Gunnar Richardson i Skara, tidigare riksdagsledamot
            (FP), har på ett förtjänstfullt sätt tagit sig an uppgiften att
            belysa detta ifråga om svensk eftergiftspolitik gentemot Nazityskland.
          </p>
          <p xml:id="i-JcS56pH8sRHdHuJk6EhAmK">
            Men fanns samma attityd, och kanske under mycket längre tid,
            gentemot Stalins Sovjetunionen och därefter?
          </p>
          <p xml:id="i-TRFS5F6h3k9eZb34gKnroW">
            Att diskutera ödet för svenskar, som frivilligt eller under tvång
            blivit sovjetiska medborgare, skulle kunna komplicera den diplomatiska
            diskussionen.
          </p>
          <p xml:id="i-U8ioYF52yn9tMtcWKqXbKQ">
            Det resonemanget förekom ända in på 1990-talet. Det politiska
            samförståndet om att inte irritera ryssarna bestod mycket länge.
          </p>
          <p xml:id="i-QFPys4xwSGt8mee3AcFGXA">
            Var finns mer material om emigranterna till Sovjet att hämta?
          </p>
          <p xml:id="i-MHxdBtgJTXaoWTkTfsbxp6">
            Lars Björlin, verksam vid institutionen för historia och samtidsstudier
            vid Södertörns högskola, konstaterade häromåret att det saknas
            så kallad grundforskning att utgå från. Det kan noteras att Björlin
            fått avslag på ansökan till Riksarkivet, och senare dom, om att
            utfå personakt ur Säkerhetspolisens arkiv för en redan 1956 avliden
            svensk politiker med möjliga informationer om kontakter i eller
            synen på Sovjetunionen under Josef Stalins tid.
          </p>
          <p xml:id="i-Tgwcdp1MHyZudWs4w56n3K">
            Ett projekt, som kan få betydelse för Sverige, är den bearbetning
            av den internationella partiorganisationen Kominterns arkiv (officiellt
            benämnt Ryska statens arkiv för social och politisk historia)
            som den amerikanske forskaren John Heynes arbetar med. Sverige
            deltar här via Riksarkivet. Av intresse för oss är de 1 300 svenskar
            som finns i dessa arkiv som aktiva i den kommunistiska rörelsen.
          </p>
          <p xml:id="i-CsN6aEPQp1aNsCiBHRXUmD">
            Enligt Björlin är det inte endast kommunisters namn som finns
            upptecknade.
          </p>
          <p xml:id="i-SBjtWtQ8eN62LSiiuTWiyJ">
            I Ryssland trycks numera oräkneliga dokument över dömda och arkebuserade
            människor under terroråren 1937–1938. Under 2003 gavs bland annat
            ut en 600 sidor tjock bok om 13 000 offer enbart i Karelen. Där,
            det bör påpekas, finns också de flesta svenskar som mördades.
          </p>
          <p xml:id="i-YWUYFEnNm1NZBZiL19a8op">
            I boken Pominaljnije Spiskij Karelij 1937–1938 (Listor över avlidna
            i Karelen, Petrozavodsk 2002) har forskaren Jurij Dmitrijev, Petrozavodsk
            – en av Kaa Enebergs samarbetspartner – sammanställt mycket material,
            av mördande karaktär.
          </p>
          <p xml:id="i-BLXXmvQGCurQXP8STWBSSF">
            Det märkliga är att denna forskning bekostats med offentliga
            medel i dagens Ryssland.
          </p>
          <p xml:id="i-5718riE5w5PsY6e9GUemh9">
            Intresset för historia är större i vårt land än på många decennier.
            Forskningen har via mängder av populärt skrivna böcker nått en
            bred allmänhet. Den som vill veta, kan finna mycket.
          </p>
          <p xml:id="i-HtJ47ii6zjKw8jFEN3xb97">
            Men de öden som de svenskar som av ideologiska skäl emigrerade
            på 1920- och 1930-talen till Sovjetunionen gick till mötes utgör
            en del av vår okända historia. De finns inte i våra historieböcker
            – dessa många hundra, kanske tusen, svenska arbetare som sökte
            lyckan österut.
          </p>
          <p xml:id="i-SuEtdnMJfXwShLtLYbEnBP">
            Men visst finns mycket forskningsmaterial att arbeta med, inte
            minst personliga som arkivchefen Carl-Uno Hannu i Luleå gjorde
            på 1970-talet med återvända svenskar, intervjuer som stannat i
            arkiven.
          </p>
          <p xml:id="i-8rJ6NC3gDaywHFxMXjJAi2">
            Berättelserna om dessa svenska arbetares öden i Sovjetunionen,
            skriver Kaa Eneberg, har begränsat sig till någras personliga
            vittnesbörd. Kritik av sovjetsystemet har av kommunistpartiet
            uppfattats som propagandistisk och lögnaktig.
          </p>
          <p xml:id="i-WXEyGa72BzyXRqzzDYPk9o">
            Slutligen:
          </p>
          <p xml:id="i-YNfD73Q9Mu8p1MajqC5hsS">
            Varifrån kommer begreppet kirunasvenskarna?
          </p>
          <p xml:id="i-A5wKaN9Fkaspv6ACLtF8PR">
            Svaret är en UD-dossier.
          </p>
          <p xml:id="i-X4SFS92TTVF7xuvr1sUuX9">
            Det är emellertid ett vilseledande samlingsbegrepp för den svenska
            arbetaremigrationen till Stalins Sovjetunionen. De flesta kom
            visserligen från Norrbotten, men en mer systematisk inventering
            än den jag själv är kapabel till – skriver Eneberg – skulle redovisa
            stora grupper även från andra industriområden än Malmfälten.
          </p>
          <p xml:id="i-XPAYWLAdK2DFW34jkQiRj8">
            Knut Andersson från Hallstavik är ett lysande exempel.
          </p>
          <p xml:id="i-UeBGp8fMZQ8VQ5WYmHJWke">
            Många kom i själva verket från Nacka och Tumba och industrier
            där, andra från Småland.
          </p>
          <p xml:id="i-QuJVEgP3aGKCZUbDgn6UhA">
            I svenska utflyttningslängder återfinns också större grupper
            från sågverksområdena kring Sundsvall som Njurunda och från Hallstavik
            norr om Norrtälje.
          </p>
          <p xml:id="i-8GnLLN2MGqVkvZ8fzRSPVj">
            Den historiska forskningsuppgiften är stor, källorna kan vara
            många men svåråtkomliga, dock är uppslagen att gå vidare och möjligheterna
            närmast obegränsade – men det behövs stöd och ledning och beprövade
            vetenskapliga forskningsmetoder.
          </p>
          <p xml:id="i-Kbi62gw8VUxPeyvCCTpYP4">
            Och det brådskar.
          </p>
        </div>
        <div xml:id="i-9eZT9RvPdg9meMAncGqBTg" type="signatureBlock">
          <list xml:id="i-2JiDFTLkBpZoYTsFWhkccH">
            <item xml:id="i-F8nSTPBKcRSSup3WNjJkwJ" type="signature">
              Gunnar Andrén (FP)
            </item>
          </list>
        </div>
      </div>
    </body>
  </text>
</TEI>
