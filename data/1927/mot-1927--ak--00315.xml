<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1927--ak--00315">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__ak__315/mot_1927__ak__315-001.pdf"/>
      <fw xml:id="i-JskwAsHMaSQduCxiJ3BJVU">
        Motioner i Andra kammaren, Nr 315. 7
      </fw>
      <div xml:id="i-5taEozKMYay8kgXSPLzV2h" type="motHeader">
        <div xml:id="i-LDZJE1vpgF4JnhS8oRczZw" type="motTitle"/>
        <div xml:id="i-RM2Zm6KVw6xLKDrrb7m2dY" type="motSubmissionInfo"/>
      </div>
      <div xml:id="i-9Ar54aEdgYxCguCB1dxBJP" type="motBody">
        <div xml:id="i-XJ4B3uhVtfiZ1AqH18KkD9">
          <p xml:id="i-XQfpA9c1o1CAZScr3Sb8gK">
            Nr 315.
          </p>
          <p xml:id="i-PD9SrNqYx9vKrBZEaxbfkP">
            Av herr Månsson, i Erlandsro, m, fl., i anledning av Kungl. Maj:ts
            proposition, nr 185, med förslag till förordning om ändring i
            vissa delar av förordningen den 11 juni 1919 (nr 406) angående
            försälj- ning av pilsnerdricka.
          </p>
          <p xml:id="i-W5Yx6ugeJ3xwqt3ng4dTbp">
            I proposition nr 185 till innevarande års riksdag har Kungl.
            Maj:t med hän- visning till bilagda utdrag ur statsrådsprotokollet
            över finansärenden för den 24 sistlidne februari föreslagit riksdagen
            att antaga förslag till förordning om ändring i vissa delar av
            förordningen den 11 juli 1919 ang. försäljning av pils- nerdricka.
            Kungl. Maj:ts förslag är orsakat av ett beslut av 1925 års riksdag,
            vilken på hemställan av riksdagens bevillningsutskott begärde
            utredning och framläg- gande av förslag beträffande gällande lagstiftning
            angående försäljning av pils- nerdricka. I denna riksdagens skrivelse
            betonades uttryckligen, att riksdagen i likhet med bevillningsutskottet
            endast avsåg fullständigande och förtydligande av gällande kontrollföreskrifter.
            I motioner till 1925 års riksdag hade visserligen begärts utredning
            av vida större omfattning under påstående, att pilsnerdricka numera
            i stora delar av landet och i hög grad skulle vara orsaken till
            svåra oordningar och elakartade förhållanden. Beträffande de av
            motionärerna uttalade syn- punkterna och önskemålen gjorde sig
            inom utskottet vitt skilda meningar gällande. Utskottets hemställan,
            vilken var enhällig, får därför uppfattas som en kompromiss mellan
            dessa skiftande meningar, varvid tyngdpunkten inom utskottet torde
            vara att söka bland dem, som endast med största tveksamhet på
            nytt ville göra pilsnerdricksfrågan till föremål för fortsatt
            utredning. Såväl inom utskottet som i riksdagens båda kamrar var
            säkerligen den me- ningen också allmän, att den lagstiftning i
            ämnet, som kom till stånd senast genom riksdagens beslut av 1923,
            borde i stort sett få bli beståndande. Riks- dagens beslut av
            sistnämnda år var en kompromiss mellan kamrarnas skilj- aktiga
            beslut. Genom detta beslut utövades ett så allvarligt våld att
            den malt- dryck, som före krigstiden och den därmed åtföljande
            knappheten på närings- medel varit den allmännast förekommande,
            det egentliga ölet av olika typer, blev fullständigt förbjudet
            både ifråga om tillverkning för avsalu inom landet och import.
            Det pilsnerdricka, benämnt klass II, som blivit kristidens malt-
            dryck, blev med någon höjning av extrakt, och alkoholhalten den
            starkast till- låtna, men den givna förutsättningen för kompromissen
            var den, att denna malt- dryck skulle få försäljas jämförelsevis
            fritt och under alla förhållanden icke
          </p>
          <pb facs="riksdagen-motions-pdf/data/1927/mot_1927__ak__315/mot_1927__ak__315-002.pdf"/>
          <fw xml:id="i-Qfh67sMPmXTJBtuTVXj5hh">
            8 Motioner i Andra kammaren, Nr 315.
          </fw>
          <p xml:id="i-LqmzbRoinKSwFgwoVCZ4EZ">
            beläggas med strängare restriktioner än dem, som enligt 1905
            års förordning rörande försäljningen av vin och öl hade föreskrivits
            beträffande det vida starkare gamla ölet. Kungl. Maj:t hade överlämnat
            utredningen, som riksdagen 1925 begärde, åt kontrollstyrelsen.
            Styrelsen har enligt vad dess utlåtande utvisar redan från början
            fattat sin uppgift så som om pilsnerdrickat med fog kunde göras
            ansvarigt för missförhållanden av allvarligare slag. Det är visserligen
            känt att man på ytterligt gående nykterhetshåll fattat situationen
            så, att det svenska folket skulle hotas att dränkas i en pilsnerdricksflod,
            varför också pilsnerdrickat på detta håll betecknats som ingenting
            mindre än en verklig landsfara. Det måste dock överraska att finna
            ett ämbetsverk med kontrollstyrelsens insikter och tillfällen
            att objektivt pröva förhållandena göra sig skyldigt till ett så
            grovt felslut. Det framgår av de riktlinjer, som kontrollstyrelsen
            uppdrog för utred- ningen, att styrelsen räknade med allvarliga
            missförhållanden ur såväl ordnings- som nykterhetssynpunkt och
            även med att gällande lagstiftning icke skulle vara tillräcklig
            för rättelses vinnande, utan att väsentliga ändringar skulle krävas
            för de påstådda missförhållandenas avhjälpande. Flertalet av landets
            länsstyrelser — överståthållareämbetet samt länsstyrelserna i
            Stockholms, Uppsala, Södermanlands, Jönköpings, Kalmar, Gotlands,
            Blekinge, Kristian- stads, Malmöhus, Hallands, Västernorrlands,
            Jämtlands, Västerbottens och Norrbottens län, vilka efter att
            ha infordrat yttranden från underställda myn- digheter inkommo
            till kontrollstyrelsen med eget yttrande, — vitsordade att några
            ur ordnings- eller nykterhetssynpunkt menliga verkningar av försälj-
            ningen av pilsnerdricka icke förekommit eller att påvisbara olägenheter
            endast varit av mindre omfattning. Länsstyrelserna måste bättre
            än någon annan kunna överblicka och objektivt pröva dessa förhållanden.
            Kontrollstyrelsen tog emellertid intet intryck av detta på ingående
            erfaren- het grundade omdöme, utan framlade ett synnerligen ingripande
            och vida över riksdagens direktiv gående förslag, och efter återremiss
            av hela ärendet under fjolåret framförde kontrollstyrelsen ytterligare
            skärpta bestämmelser t. o. m. på den punkt, där det första förslaget
            mött den mest enhälliga och starka kritik. En närmare granskning
            av Kungl. Maj:ts förslag visar, att de föreslagna lag- ändringarna
            uteslutande gälla landsbygden. Medan förhållandena i städerna,
            antingen dessa äro stora eller små, lämnas utan ändringar, hemställes
            om vä- sentligen skärpta restriktioner ifråga om distributionen
            och försäljningen av pilsnerdricka å landsbygden, och detta alldeles
            oavsett om bebyggelsen är av stadsliknande karaktär eller att
            hänföra till ren landsbygd. Det underliga skulle alltså inträffa,
            att om Kungl. Maj:ts förslag skulle upphöjas till lag, pilsnerdricksförsäljningen
            inom ett stadssamhälle med ringa innevånareantal men stort ytinnehåll
            skulle vara jämförelsevis fri, medan den inom ett tätt bebyggt
            och talrikt befolkat municipalsamhälle skulle vara belagd med
            de omfattande restriktionerna. I all synnerhet blir detta illa
            avvägda förhållande
          </p>
          <pb facs="riksdagen-motions-pdf/data/1927/mot_1927__ak__315/mot_1927__ak__315-003.pdf"/>
          <fw xml:id="i-PBaNFCCEMyF2wRS565crmF">
            Motioner i Andra kammaren, Nr 315. 9
          </fw>
          <p xml:id="i-EZ39m5vKqe5qDquCW1bQRT">
            uppenbart, då man jämför den inom en stads icke planlagda område
            vanligen helt fria försäljningen genom utbjudande av varan med
            det kategoriska förbud däremot, som innefattas i Kungl. Maj:ts
            förslag och vilket skulle gälla även för municipalsamhällen även
            med den bästa polisbevakning. Dessa kunna åt- minstone med full
            rätt göra krav på att efter konungens befallningshavandes prövning
            och medgivande bliva likställda med de egentliga stadssamhällena.
            Det är alldeles uppenbart att en sådan lagstiftning med rätta
            skulle komma att betecknas som en ur alla synpunkter fördömlig
            klasslagstiftning. Den sven- ska bondebefolkningen har icke förbrutit
            sig på något sätt, som skulle kunna motivera sådana abnorma åtgärder.
            Tvärtom föreligga ojäviga bevis på att nykterhetstillståndet på
            landsbygden liksom i landet i övrigt undergår en stän- dig förbättring
            i den mån som gammal osed utrotas och umgänget genom en stigande
            upplysning erhåller värdigare former. Icke minst är detta förhållan-
            det inom landsbygdens tätast befolkade områden. Väl kan det måhända
            på sina håll påvisas missförhållanden på området ifråga, men dessa
            kunna utan tvivel härledas till rent lokala omständigheter. Därtill
            förtjänar anmärkas, att den tilltagande onykterhet bland landsbygdens
            ungdom, som man trott sig kunna påvisa men i realiteten motsäges
            av statistiken, säkert mindre beror på den lagliga tillgången
            på stimulerande drycker av olika slag än på de svårigheter, som
            redan genom nu gällande lagstiftning resa sig mot åtkomsten av
            dessa. Lagstiftningen inbjuder till partiinköp, och rädslan för
            upptäckt vid olaga in- köp frampressar en forcerad konsumtion.
            Den föreliggande utredningen synes oss sålunda icke påkalla andra
            åtgärder än att, med understrykande av lagens föreskrifter och
            myndigheternas plikt att överallt noga iakttaga dessa och i enlighet
            därmed väl sörja för god ord- nings upprätthållande, vidtaga sådan
            ändring i nu gällande lagstiftning att landsbygd och stad bliva
            föremål för samma lagstiftning. Vi anteckna därjämte med tillfredsställelse,
            att bryggerinäringens sammanslutning förklarat sig gärna vilja
            träda i direkt förbindelse med vederbörande myndigheter för att
            medverka till lagarnas efterlevnad och ett gott nykterhetstillstånd.
            Förutsättningen för ett dylikt samarbete är emellertid ingalunda
            att kontrollen ligger hos en cen- tralmyndighet, kontrollstyrelsen,
            utan detsamma kan, som ock framhållits i ett par länsstyrelsers
            yttranden, lika väl etableras mellan vederbörande läns- styrelse
            och bryggerinäringens huvudorganisation. På grund av vad sålunda
            anförts få vi hemställa,
          </p>
          <p xml:id="i-Po4CWVJ7Tq5rMBPcthZU6o">
            att riksdagen med avslag å Kungl. Maj:ts proposition nr 185 ville
            besluta, att 10 $i förordningen den 11 juli 1919 angå- ende försäljning
            av pilsnerdricka skall erhålla följande ändrade lydelse: »Försäljning
            genom kringföring av pilsnerdricka må av den som tillverkat varan
            bedrivas inom stads planlagda område Bihang till riksdagens prolokoll
            1927. 4 saml. 64 häft. (Nr 314—3165.)
          </p>
          <pb facs="riksdagen-motions-pdf/data/1927/mot_1927__ak__315/mot_1927__ak__315-004.pdf"/>
          <p xml:id="i-J83FHZn2eDFNwMuaqfeCi1">
            10
          </p>
          <fw xml:id="i-VYxLZA6xQ1Npo23Ev9z5t9">
            Motioner i Andra kammaren, Nr 315.
          </fw>
          <p xml:id="i-EZgeMRPD9912nsVR6XMMrZ">
            utan särskilt tillstånd samt utom samma område och på landet,
            därest Konungens befallningshavande på gjord ansökning där- till
            meddelar tillstånd. Över dylik ansökning skall Konungens befallningshavande
            inhämta yttrande i annan stad än Stock- holm. av magistraten samt
            på landet av kommunalnämnden: Vid dylik försäljning må varan ej
            avlämnas ännat än inomhus till därstädes boende.»
          </p>
          <p xml:id="i-Hh7ttKHd3SBnDUsGv6rb9s" type="date">
            Stockholm den 8 mars 1927.
          </p>
          <p xml:id="i-EBRcfKv5dJGACX25RtLW5">
            P. Nilsson.
          </p>
          <p xml:id="i-8HCbPSKDULDSQ9GzY4TFfw">
            Bonarp.
          </p>
          <p xml:id="i-U8wRfHr6Ma3d1zgKYvtBJv">
            Nils Månsson. Carl Larson. Charly A. Fager.
          </p>
          <p xml:id="i-YATH72LPVJbvqBhujTWefi">
            Tönnersa.
          </p>
          <p xml:id="i-GCtSmAiLez9UoWh1L4LmqW">
            Victor Pettersons Bokindustri A.-B., Stockholm 1927
          </p>
        </div>
      </div>
    </body>
  </text>
</TEI>
