<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-JuU-00355">
  <teiHeader>
    <fileDesc>
      <titleStmt>
        <title>Vittnes trygghet och övergrepp i rättssak</title>
        <author corresp="i-Ybw8JnrmHGCsqpipBke8a7">av Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vittnes trygghet och övergrepp i rättssak</title>
          <idno type="rdwebb">H002Ju355</idno>
          <rs type="number">Ju355</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H002Ju355/text</ref>
          <ref type="dokument_url_html">http://data.riksdagen.se/dokument/H002Ju355</ref>
          <ref type="dokumentstatus_url_xml">http://data.riksdagen.se/dokumentstatus/H002Ju355</ref>
          <ref type="doc">http://data.riksdagen.se/fil/4F466941-FEE1-4A78-81CE-39FCCC35C79B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2ciNBqvbgexDY97fP9DUMR" type="signed"/>
        <correspContext corresp="i-2ciNBqvbgexDY97fP9DUMR">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-APKZigsCtfjvmjg67CNFzv" type="numbering">
          <date when="2012-10-08"/>
        </correspAction>
        <correspAction xml:id="i-ReX9td4LUJDvUMrw1cVf1w" type="submission">
          <date when="2012-10-05"/>
        </correspAction>
        <correspAction xml:id="i-Q7yKTTR8q7sLLcDN5j35Es" type="transfer">
          <date when="2012-10-04"/>
        </correspAction>
        <correspAction xml:id="i-WyNnBUBjfRD23X7adUJFsp" type="assigned"/>
        <correspContext corresp="i-WyNnBUBjfRD23X7adUJFsp">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VG1tnKcd5kyRiQWzEQtE3P" type="motHeader"/>
      <div xml:id="i-RQwE1b9Vjts2PjH114PgRs" type="motBody">
        <div xml:id="i-Few3bPNMNyWuDMyHvQQZKn" type="motProposal" subtype="förslag">
          <head xml:id="i-WDLTRKady4PVvTZmt3oCjD">
            Förslag till riksdagsbeslut
          </head>
          <p xml:id="i-ACkJcpTLpVWoJNwdC5hjbv">
            Riksdagen tillkännager för regeringen som sin mening vad som
            anförs i motionen om att se över möjligheterna kring vittnesskydd
            och informationsarbete rörande övergrepp i rättssak.
          </p>
        </div>
        <div xml:id="i-4uiPuRoJUDf1rEzgTvmeK2" type="motContent">
          <head xml:id="i-UDjJbHPQBeodDP5TqxvSKT" type="h1">
            Motivering
          </head>
          <p xml:id="i-Y42VeS7PUahNGjMUQ9idCY">
            Den lagstadgade vittnesplikten innebär att var och en är skyldig
            att vittna om det han eller hon sett och hört om åklagare eller
            försvarare begär detta. Denna plikt måste dock kompletteras med
            bättre stöd och skydd från de rättsvårdande myndigheterna än det
            som finns i dag.
          </p>
          <p xml:id="i-GbW65GQyrFddgt7uJmMJo1">
            Att uppträda som vittne i en rättegång är generellt inte någon
            fara, men det kan upplevas obehagligt och besvärande. Samtidigt
            finns det fall då vittnen och brottsoffer utsätts för hot och
            övergrepp för att inte anmäla eller vittna. Detta är mycket allvarligt.
          </p>
          <p xml:id="i-8gkGSH39rGSWLK9VZVQ2Xe">
            Personer dömda för övergrepp i rättssak att med hot och trakasserier,
            våld och skadegörelse tysta brottsoffer och vittnen så att de
            inte vittnar mer än fördubblades under det första årtiondet på
            2000-talet, enligt statistik från Brottsförebyggande rådet (Brå).
            Sedan brottstypen började redovisas som en egen post i kriminalstatistiken
            2009 har anmälningarna ökat till närmare 6 000 per år.
          </p>
          <p xml:id="i-U1wFeVspYazNoEL2gJsaNM">
            Bara under 2011 gjordes närmare 5 900 polisanmälningar. År 2010
            lagfördes och dömdes ca 400 personer för övergrepp i rättssak
            som huvudbrott. 50 procent av de misstänkta var mellan 15 och
            25 år, och av dessa var en av fem inte ens straffmyndig. Unga
            tycks vara särskilt omedvetna om att hot och trakasserier i syfte
            att tysta ett vittne eller brottsoffer är ett allvarligt brott
            som ofta kan medföra strängare straff än det ursprungliga brottet.
            Övergrepp i rättssak kan i dag ge upp till åtta års fängelse i
            grova fall.
          </p>
          <p xml:id="i-5i75oBi7Uf17UUpZcA9GLy">
            Ett särskilt problem är att många övergrepp i rättssak aldrig
            kommer till rättsväsendets kännedom. Förövaren lyckas med sina
            hot. Många medborgare som bevittnat brott lever i stor fruktan
            för förövarna, inte minst när det gäller gängrelaterad och organiserad
            brottslighet. Detta är fullt förståeligt. Men just därför måste
            också rättsväsendet garantera vittnets säkerhet.
          </p>
          <p xml:id="i-8o9CmDfZovc5DdRj1NN27T">
            Brå beskriver konsekvenserna för rättsväsendet så här: Det är
            genom konsekvenserna för rättsprocessen som otillåten påverkan
            mot brottsoffer och vittnen gör sig synlig. Vissa personer står
            på sig, trots påtryckningar, medan andra ändrar sina redogörelser
            eller inte längre vill medverka i rättsprocessen. Det riskerar
            att försvåra utredningar och åtal av brott och därmed göra det
            möjligt för gärningspersoner att fortsätta med sin brottslighet.
          </p>
          <p xml:id="i-HvsAKpqwHBf1NDXFkbiurs">
            Övergrepp i rättssak utgör inte bara ett övergrepp mot den enskilde,
            utan också på rättssystemet och samhället i stort, och måste därför
            ses som särskilt allvarligt.
          </p>
          <p xml:id="i-WQft8TANxKWEEKYmTp6ruJ">
            Polisens uppdrag är bland annat att skydda utsatta vittnen och
            brottsoffer. Det första ledet i detta arbete måste vara att informera
            om möjligheten att få skydd i ett tidigt skede av brottsutredningen.
            Vidare måste målsägande och vittnen vara skyddade under själva
            domstolsförhandlingen, och information om detta ges. Alla som
            besöker eller verkar i en domstol ska känna sig trygga och säkra.
            Det vittnesstödsarbete som bedrivs av myndigheter och frivilligorganisationer
            är också av största värde. Om detta kan fungera kan också brottsutsatta
            ungdomar uppleva större säkerhet.
          </p>
          <p xml:id="i-8THU9g36xMySZdR62gWPv7">
            Men krafttag behöver även tas mot förövarna, och det är viktigt
            att ungdomar får klart för sig allvaret i att hota ett offer eller
            ett vittne. Här har polisen en viktig uppgift som de kan bedriva
            i samverkan med skola och socialtjänst i mötet med ungdomar. Med
            tanke på den ökande förekomsten av övergrepp i rättssak är det
            angeläget att polisen ges tydliga direktiv om att prioritera detta
            arbete, och det bör riksdagen ge regeringen till känna.
          </p>
        </div>
        <div xml:id="i-Xd2AmffDeSNKXAgHmpfX98" type="motSignatures">
          <list xml:id="i-Kog2ddegz88tnCh3QN9ra6">
            <item xml:id="i-VsXCXieFq2F8tQb5EGELPP">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
