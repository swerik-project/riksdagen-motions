<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SfU-03804">
  <teiHeader>
    <fileDesc>
      <titleStmt>
        <title>Utgiftsområde 8 Migration</title>
        <author corresp="i-QQYotqFjTJA7EiQZc1Wmzs">av Emma Carlsson Löfdahl m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3804 av Emma Carlsson Löfdahl m.fl. (L)</title>
          <idno type="rdwebb">H5023804</idno>
          <rs type="number">3804</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H5023804/text</ref>
          <ref type="dokument_url_html">http://data.riksdagen.se/dokument/H5023804</ref>
          <ref type="dokumentstatus_url_xml">http://data.riksdagen.se/dokumentstatus/H5023804</ref>
          <ref type="docx">http://data.riksdagen.se/fil/16888F91-7893-49C2-8487-4EBDA4D3FE8F</ref>
          <ref type="pdf">http://data.riksdagen.se/fil/6010495E-BF20-46A8-8518-191199887EA9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Rrs9dTP5Tju7G5vTngyKZm" type="signed"/>
        <correspContext corresp="i-Rrs9dTP5Tju7G5vTngyKZm">
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-RRdcu3KXqUeAKFmrDvrCfj" type="submitted">
          <date when="2017-10-05"/>
          <time when="16:13:34"/>
        </correspAction>
        <correspAction xml:id="i-FspRgwjrLUQh82ZAG1aFtT" type="reviewed">
          <date when="2017-10-05"/>
          <time when="21:13:28"/>
        </correspAction>
        <correspAction xml:id="i-2no8aay2rg3e2EQZ8QWRqg" type="referred">
          <date when="2017-10-13"/>
        </correspAction>
        <correspAction xml:id="i-TQi1mUGjJh8G9xAnttWF4X" type="assigned">
          <date when="2018-09-20"/>
          <time when="10:08:26"/>
        </correspAction>
        <correspContext corresp="i-TQi1mUGjJh8G9xAnttWF4X">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-bp4KLXTir2xbpzNT5i8K4" type="behandlas_i"/>
        <correspContext corresp="i-bp4KLXTir2xbpzNT5i8K4">
          <ref type="uppgift">2017/18:SfU4</ref>
          <ref type="ref_dok_id">H501SfU4</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU4</ref>
          <ref type="ref_dok_titel">Utgiftsområde 8 Migration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DMbRmkFu9YDZNuR25y3CdH" type="motHeader">
        <div xml:id="i-LdvpNf8PgjQo67kfuxg7Eq" type="motTitle">
          Motion till riksdagen 2017/18:3804 av Emma Carlsson Löfdahl m.fl.
          (L) Utgiftsområde 8 Migration
        </div>
      </div>
      <div xml:id="i-N99hGi7msxYPAcQLPaEnNQ" type="motBody">
        <div xml:id="i-9A7V8Fi5231kdH6QLwLBKs" type="motProposal" subtype="förslag">
          <head xml:id="i-73NiwcCF4iPsU7ah15gsfj">
            Förslag till riksdagsbeslut
          </head>
          <list xml:id="i-DDgVTdyPSNLjmS89JmxToP">
            <item xml:id="i-CQ4Y3PJVQmC3hyQXnZ77TX" sortKey="Yrkande 1">
              Riksdagen anvisar anslagen för 2018 inom utgiftsområde 8 Migration
              enligt förslaget i tabell 1 i motionen.
            </item>
          </list>
        </div>
        <div xml:id="i-34rVPqEUvDTNtAUS445Gey" type="motContent">
          <head xml:id="i-XkLNghky4JRUmFuAybuuk1" type="h1">
            Motivering
          </head>
          <p xml:id="i-VMguASaHQqCSYAsNQRtgQY">
            Vi lever i en tid med flyktingströmmar som saknar motstycke i
            historien. Krig och konflikter, som den i Syrien, måste få ett
            slut. Det internationella samfundet måste agera för att hjälpa
            människor i nöd. Alla EU-länder måste vara med och ta ansvar för
            att hjälpa asylsökande.
          </p>
          <p xml:id="i-TLyNEG5B2rdEAP74DHfzWj">
            Liberalerna står för en human och realistisk asylpolitik. Vi
            värnar asylrätten och varje människas rätt att söka asyl. Vårt
            asylsystem bygger på individuell prövning och rätten att få sin
            sak prövad av myndighet och domstol. Alla får dock inte asyl och
            måste då lämna landet. Vårt fokus ska vara att hjälpa personer
            som har skyddsskäl. Att ge alla människor som fått en fristad
            i Sverige möjligheter att skapa en ny framtid här är en av de
            största uppgifterna vårt land står inför. Misslyckas det kommer
            nya generationer att hamna i utanförskap.
          </p>
          <p xml:id="i-3Koo5p7G3FyFnJT5ZYgaxu">
            En liberal migrationspolitik handlar också om väl fungerande
            arbetskraftsinvandring. Arbetskraftsinvandring tillför betydande
            värden till den svenska ekonomin och är viktigt för svensk kompetensförsörjning.
            Sverige ska vara ett attraktivt land som människor med viktig
            kompetens vill flytta till.
          </p>
          <p xml:id="i-3KxZryNSKZ3a5DUkjyDdRA">
            Sverige och Europa ska stå upp för en human och solidarisk asylpolitik.
            Det behövs mer av samarbete och harmonisering av EU:s asylregler.
            EU:s gemensamma asylpolitik måste stärkas och alla länder måste
            ta ansvar och ta emot asylsökande. I dag är flyktingmottagandet
            inom EU alltför ojämnt fördelat. Behovet av en mer varaktig lösning
            för att dela ansvaret avseende flyktingmottagandet mellan EU:s
            länder är stort. Fler lagliga vägar in i EU är nödvändigt. Människor
            ska inte behöva riskera livet på väg till säkerhet och bli beroende
            av människosmugglare som tjänar pengar på deras utsatthet. Det
            behövs också ett gemensamt system för gränsskydd och kustbevakning.
            Sverige ska spela en aktiv roll i förhandlingar som nu pågår inom
            EU.
          </p>
          <p xml:id="i-Vz9JUv2uFoSEUyNX5jZXx3">
            Tack vare Liberalerna och våra påtryckningar i samband med den
            blocköverskridande migrationsöverenskommelsen kommer Sverige framöver
            ta emot 5 000 kvotflyktingar per år. Att öka antalet kvotflyktingar
            innebär att fler får möjlighet till lagliga vägar till EU och
            därmed färre farliga resor över Medelhavet vilket minskar flyktingsmugglares
            lukrativa affärer.
          </p>
          <p xml:id="i-A6dcC8qpJVDMg3xS7SeD2f">
            Liberalerna står i stort bakom de anslagsförändringar regeringen
            föreslår i sin budgetproposition men har ett antal andra prioriteringar
            som framkommer nedan. För en fullständigare beskrivning av liberala
            förslag för en human och realistisk asylpolitik hänvisas till
            Liberalernas särskilda motion i frågan.
          </p>
          <p xml:id="i-ThFrwn7MouzQJ3iRFf4RG8">
            Krig och konflikter splittrar familjer. En human asylpolitik
            värnar möjligheten för familjer att återförenas. Dessvärre har
            regeringen istället försvårat för familjeåterförening. Vi anser
            liksom regeringen att svensk migrationslagstiftning behöver ligga
            mer i linje med andra europeiska länder men Liberalerna kan däremot
            inte acceptera alltför restriktiva och inhumana regler vilket
            vi framförde i samband med riksdagsbehandlingen av den tillfälliga
            lagen om uppehållstillstånd. Liberalerna värnar familjeåterföreningen
            och det uppskattas leda till omkring 6 000 fler beviljade och
            mottagna anhöriginvandrare 2018. En mer generös och human familjeåterförening
            i förhållande till regeringens regler leder till ökade kostnader
            på sammanlagt 1 100 miljoner kronor. På detta utgiftsområde och
            för år 2018 innebär det att anslag 1:1 Migrationsverket tillförs
            33 miljoner kronor. Förslaget får även konsekvenser under utgiftsområde
            13.
          </p>
          <p xml:id="i-Je2aRLvknfhMh2hsCSTTL5">
            Vi är också kritiska till att regeringen tagit bort bestämmelserna
            om uppehållstillstånd på grund av synnerligen eller särskilt ömmande
            omständigheter, vilka var en viktig ventil för utsatta grupper
            som kvinnor, barn, äldre och HBT-personer. Vi vill återinföra
            bestämmelserna om uppehållstillstånd på grund av synnerligen eller
            särskilt ömmande omständigheter vilket får konsekvenser för statens
            utgifter. På detta utgiftsområde och för år 2018 tillförs 175
            miljoner kronor på anslag 1:2 för att möjliggöra uppehållstillstånd
            på grund av särskilt ömmande omständigheter. För att möjliggöra
            uppehållstillstånd på grund av synnerligen ömmande omständigheter
            tillförs på anslag 1:2 också 20 miljoner kronor år 2018. Förslaget
            får även konsekvenser under utgiftsområde 13.
          </p>
          <p xml:id="i-Kqt5JQ6nAWvsqDVEWZEodD">
            Dessutom ifrågasätter vi fortsatt regeringens korta tillfälliga
            uppehållstillstånd på 13 månader för gruppen alternativt skyddsbehövande,
            som framförallt omfattar syrier. De korta uppehållstillstånden
            leder till en rad problem, framför allt för individen men också
            för samhället. När dessa korta uppehållstillstånd löper ut och
            måste förlängas leder det till mer arbete för Migrationsverket.
            Antalet förlängningsärenden under 2018 förväntas bli 17 400 vilket
            ökar Migrationsverkets ärendehantering och därmed handläggningstiderna.
            Därtill innebär den tillfälliga asyllagstiftningen att de som
            får status som flyktingar har rätt till familjeåterförening vilket
            gruppen alternativt skyddsbehövande saknar. Det leder i sin tur
            till fler överklaganden avseende statusbedömningen.
          </p>
          <p xml:id="i-Q5jggdudyayQgEJL7TQ7iq">
            Vidare är regeringens lagstiftning om uppehållstillstånd för
            gymnasiestudier både rörig och komplicerad. Dessutom lägger den
            ett allt för stort ansvar på lärare och rektorer som i praktiken
            blir en del av asylbedömningen. Migrationsverket har konstaterat
            att regeringens lagändringar medfört komplexitet till ärendehanteringen
            vilket bidrar till lägre produktivitet. I klartext betyder det
            att regeringen inte bidrar till att korta handläggningstiderna
            utan i stället gjort dem längre, vilket drabbar enskilda människor
            och kostar samhället pengar. Genom andra lagar och regler hade
            Migrationsverkets handläggningstider kunnat kortas och kostnader
            minskas. Vår bedömning är att färre årsarbetskrafter hade behövts
            om till exempel förlängningsärenden avseende de korta tillfälliga
            uppehållstillstånden inte hade varit aktuellt. Mot bakgrund av
            ovanstående resonemang gör vi bedömningen att på detta utgiftsområde
            och för 2018 anslaget 1:1 kan minskas med 100 miljoner kronor.
          </p>
          <p xml:id="i-24K91WWpFaPdX9edMCghYg">
            Liberalerna vill korta handläggningstiderna än mer och minska
            människors destruktiva väntan. Utöver vår kritik ovan vad gäller
            nya komplicerade regler som leder till längre handläggningstider
            vill vi att klara bifallsärenden och tydliga avslagsärenden ska
            avgöras inom tre månader och vi vill se ett snabbspår för syrier
            som i väldigt stor utsträckning får stanna i Sverige. Migrationsverket
            har arbetat för att prioritera dessa ärenden, vilket är positivt.
            Vi ser gärna att ärendehanteringen avseende Syrienflyktingarna
            prioriteras och förenklas än mer, vilket också påverkar statens
            kostnader. På detta utgiftsområde och för 2018 innebär det att
            anslaget 1:1 minskas med 263 miljoner kronor.
          </p>
          <p xml:id="i-STZu5kips2iuhPAJbZLqdv">
            Vidare vill vi pröva möjligheten att införa prövningstillstånd
            för överklagande och en förenklad överklagandeprocess i asylärenden.
            Det borde vara rimligt att vissa mål hanteras skriftligen av enmansdomare
            i stället för en fullsutten domstol. Prövningstillstånd ska ges
            om domstolen bedömer att det finns skäl att betvivla riktigheten
            i det beslut som Migrationsverket fattat, t.ex. om domstolen gör
            bedömningen att den kommer att ändra Migrationsverkets beslut
            eller om det förekommit fel i handläggningen hos Migrationsverket.
            Detta innebär inte att rätten att begära ny prövning inskränks.
            Effekten av denna förändring är att klara avslagsfall inte får
            prövningstillstånd och därmed inte prövas i sak en andra gång.
            Verkställighet av ett avslagsbeslut ska först kunna ske efter
            att ett lagakraftvunnet beslut om att neka prövningstillstånd
            föreligger.
          </p>
          <p xml:id="i-MrTZCz7eEWaVATjLexrZxj">
            Prövningstillstånd bedöms preliminärt och på sikt minska måltillströmningen
            till Migrationsdomstolarna och beräknas ge kostnadsbesparingar.
            På detta utgiftsområde och för 2018 innebär det att anslaget 1:4
            minskas med 200 miljoner kronor.
          </p>
          <p xml:id="i-FytGAmN9dqNXZN5TPnKbCF">
            Asylprocessen ska vara rättssäker och effektiv. Det är av stor
            vikt att Migrationsverket har både kompetens och resurser som
            gör att varje enskild individ får en rättssäker prövning. Höga
            krav måste ställas på de ombud som företräder den asylsökande
            men dessvärre förekommer oroande uppgifter om att kvalitén varierar.
          </p>
          <p xml:id="i-Pnh7FNPk5UT12ZAgJjTfuk">
            Tryggheten på olika boenden för asylsökande måste förbättras
            avsevärt. Det gäller bland annat för flickor, kvinnor, HBT-personer
            och religiösa minoriteter. Människor som flytt krig och förföljelse
            ska inte förföljas och trakasseras på svenska asylboenden. Det
            är tydligt att upphandlingskraven för boenden måste skärpas. När
            det gäller HBT-personer och deras asylprocess hänvisas särskilt
            till Liberalernas motion som hanterar HBT-personers rättigheter.
          </p>
          <p xml:id="i-Cj7FHqn29eaFfJLDovTCvA">
            Kunskaper i svenska och om det svenska samhället liksom demokratiska
            värderingar är centralt för att kunna bygga sin framtid i Sverige.
            Svenskundervisning och obligatorisk samhällsinformation ska ges
            redan under asyltiden. Jämställdhet mellan kvinnor och män ska
            betonas liksom frågor om hedersrelaterat våld och förtryck, HBT-personers
            rättigheter och frågor om yttrandefrihet, tryckfrihet och andra
            centrala frågor för vårt demokratiska och sekulära samhälle. Vi
            ser positivt på att regeringen bland annat avsätter medel för
            svenska från dag ett. Vi anser att det därutöver behövs bättre
            tillgång till digitala verktyg för enklare språkinlärning och
            samhällsinformation under asyltiden och avsätter därför medel
            till detta ändamål. På utgiftsområde 1 och för 2018 innebär det
            att anslag 5:1 ökas med 5 miljoner kronor.
          </p>
          <p xml:id="i-8gePTXiCciGBxJtrTuneR5">
            Det måste bli enklare att arbeta och praktisera under asyltiden.
            Varje asylsökande vars identitet är styrkt bör per automatik få
            ett så kallat samordningsnummer för att det ska vara möjligt att
            praktisera och jobba.
          </p>
          <p xml:id="i-S6FgPWKUsxtCjdyRfsk8Ei">
            Många ensamkommande barn och unga har de senaste åren kommit
            till Sverige. De är ofta i en svår situation då de befinner sig
            i ett främmande land med en oviss framtid och långt från sina
            familjer. Det är särskilt viktigt att asylprocessen är så kort
            som möjligt för dessa barn och unga. Dessvärre gäller ofta det
            motsatta. Barn ska behandlas som barn och de ska få det stöd och
            hjälp de behöver. Vårt asylsystem ska vara rättssäkert och effektivt
            inklusive ett väl fungerande system för åldersbedömningar av unga.
            Det är viktigt att arbetet med medicinska åldersbedömningar följs
            noga och utvärderas. I vår särskilda motion om en human och realistisk
            asylpolitik finns fler förslag som rör ensamkommande barn och
            unga inklusive den psykosociala situationen för dessa unga och
            frågan om att se över systemet med gode män.
          </p>
          <p xml:id="i-45uWDKWfM4o8KaEUEWhT6G">
            De särskilda regler för ersättning på garantinivå i sjuk- och
            aktivitetsersättningen som finns för flyktingar, alternativt skyddsbehövande
            och för övrigt skyddsbehövande, behöver tas bort vilket leder
            till att olika grupper behandlas på samma sätt, när det gäller
            rätten till ersättning på garantinivå. Det innebär minskade utgifter
            under utgiftsområde 10. Vidare föreslår Liberalerna också att
            de särskilda regler inom garantipensionssystemet som finns för
            flyktingar, alternativt skyddsbehövande och för övrigt skyddsbehövande
            tas bort, vilket beskrivs närmare under utgiftsområde 11.
          </p>
          <p xml:id="i-6X4eNoAPiuop1n8EHW4AQy">
            Det är viktigt för legitimiteten i pensionssystemet att vissa
            grupper inte särbehandlas. Reformen innebär också ökade drivkrafter
            att komma i arbete. Förslaget innebär minskade utgifter vilket
            framkommer under utgiftsområdet 11. Efterlevandestödet behöver
            reformeras och göras mer likt underhållsstödet. Syftet med efterlevandestöd
            är att ett barn som förlorat en eller båda föräldrarna ska få
            ekonomiskt stöd för att klara omkostnader för boende m.m. Ett
            barn som i stället får ett omfattande stöd från det offentliga
            i form av till exempel boende i HVB-hem eller stödboende ska därför
            inte samtidigt få efterlevandestöd. Beräknade kostnadsminskningar
            för reformerat efterlevandestöd återfinns under utgiftsområde
            12.
          </p>
          <p xml:id="i-JCHmKPJbjCUFHWMm9jWUjA">
            Boendekedjan för asylsökande och nyanlända behöver förbättras.
            Väntetider i bosättningsprocessen försenar etableringen vilket
            är olyckligt både för individ och för samhället. Det generella
            bostadsbyggandet måste öka och Sverige behöver en bostadsmarknad
            med fler bostäder och mer marknad. Snabbare planprocesser och
            förkortad instansordning för överklaganden är några av de åtgärder
            som behövs. Regeringens statliga byggsubventioner löser inte problemen
            på svensk bostadsmarknad och de löser inte situationen för alla
            människor som fått uppehållstillstånd och som väntar på att få
            börja sitt liv i Sverige.
          </p>
          <p xml:id="i-LiGCAHvZM8mdCeaqk5m88D">
            Ett högt asylmottagande kräver också snabba och kreativa lösningar,
            till exempel inventering av alla bostadsmöjligheter och modulboenden.
            Det behövs en effektivare statlig organisation och fler långsiktiga
            anläggningsboenden till rimligt pris. Migrationsverket bör ges
            förutsättningar att driva anläggningsboenden. Lägenheter ska prioriteras
            för dem som har erhållit uppehållstillstånd, särskilt barnfamiljer.
          </p>
          <p xml:id="i-NafZsTEZkEB6PGw7d7GQJc">
            Vårt fokus ska vara på dem som har asylskäl. Antalet som återvänder
            till sitt hemland efter att ha fått avslag på sin asylansökan
            behöver öka. Migrationsverket ska göra sitt yttersta för att övertyga
            den enskilde om frivilligt återvändande. Återvändandesamordnare
            på plats i ett antal länder, t.ex. Afghanistan, Marocko och Irak,
            kan spela en viktig roll för att underlätta återvändandet. Sverige
            ska tillsammans med EU ställa krav på återvändandeländer att ta
            emot dem som fått avslag på sina ansökningar. Till skillnad från
            regeringen anser Liberalerna att det svenska bilaterala biståndet,
            till exempel till den afghanska staten, bör ses över för att kunna
            användas för att underlätta återvändande till landet. Samarbetet
            med internationella aktörer som International Organization for
            Migration (IOM) behöver utvecklas för att underlätta för dem som
            nekats asyl att åka hem.
          </p>
          <p xml:id="i-TE3R3DNNiubTWVcN6uMRm9">
            Sverige ska vara ett attraktivt land som människor med viktig
            kompetens vill flytta till. Att ansöka om arbetstillstånd ska
            gå snabbt och enkelt och handläggningstiderna måste kortas. Företagens
            möjligheter att rekrytera och behålla viktig kompetens försvåras
            nu på grund av långa handläggningstider och krångliga regelverk.
            Det är centralt att Migrationsverket ges tillräckliga resurser
            och ett tydligt uppdrag att korta handläggningstiderna för arbetstillstånd.
            Liberalerna vill avsätta medel för att snabba på handläggningen
            av arbetskraftstillstånd. På detta utgiftsområde och för 2018
            innebär det att anslaget 1:1 ökas med 15 miljoner kronor.
          </p>
          <p xml:id="i-2jNPi6fGb9Do8aJDmSCXTe">
            Liberalerna föreslår att plo-uppräkningen för åren 2018–2020
            justeras ned med 20 procent årligen. På detta utgiftsområde påverkas
            anslag 1:1 och 1:4.
          </p>
          <p xml:id="i-LX1umnuEzaMLq74EwtK4LB">
            Tabell 1 Anslagsförslag 2018 för utgiftsområde 8 Migration
          </p>
          <p xml:id="i-Mn4MxuiVdqsG5SUhHnu33s">
            Tusental kronor
          </p>
          <table xml:id="i-8A9B9PUphfitqHcsmtwXQ7">
            <row xml:id="i-MqQNoYuc6sZtCekVjqouG9" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen(L)
              </cell>
            </row>
            <row xml:id="i-YQbTvmECEWuQSc7X3kp1rJ">
              <cell>
                1:1
              </cell>
              <cell>
                Migrationsverket
              </cell>
              <cell>
                5 315 835
              </cell>
              <cell>
                −339 000
              </cell>
            </row>
            <row xml:id="i-6SiU67t5YhsMY1cTVQFQpX">
              <cell>
                1:2
              </cell>
              <cell>
                Ersättningar och bostadskostnader
              </cell>
              <cell>
                8 101 000
              </cell>
              <cell>
                +195 000
              </cell>
            </row>
            <row xml:id="i-Whm3BjnrfiMCdNjpon7qPD">
              <cell>
                1:3
              </cell>
              <cell>
                Migrationspolitiska åtgärder
              </cell>
              <cell>
                77 915
              </cell>
            </row>
            <row xml:id="i-VMY5kkEzuKmDBdeRTKVU1Y">
              <cell>
                1:4
              </cell>
              <cell>
                Domstolsprövning i utlänningsmål
              </cell>
              <cell>
                959 878
              </cell>
              <cell>
                −205 000
              </cell>
            </row>
            <row xml:id="i-YBysgw8enJsEmgmMuzRurQ">
              <cell>
                1:5
              </cell>
              <cell>
                Rättsliga biträden m.m. vid domstolsprövning i utlänningsmål
              </cell>
              <cell>
                288 800
              </cell>
            </row>
            <row xml:id="i-W3fMKyiEsQ5Lnuvp6p6mws">
              <cell>
                1:6
              </cell>
              <cell>
                Offentligt biträde i utlänningsärenden
              </cell>
              <cell>
                305 150
              </cell>
            </row>
            <row xml:id="i-Pwa23f3eYFatMAKm4PjkYr">
              <cell>
                1:7
              </cell>
              <cell>
                Utresor för avvisade och utvisade
              </cell>
              <cell>
                349 202
              </cell>
            </row>
            <row xml:id="i-BgTBiS8sumfQiHxQDEirYW">
              <cell>
                1:8
              </cell>
              <cell>
                Från EU-budgeten finansierade insatser för asylsökande och flyktingar
              </cell>
              <cell>
                155 450
              </cell>
            </row>
            <row xml:id="i-U5GkNksoooCtEoHRWqCVeu">
              <cell>
                1:9
              </cell>
              <cell>
                Tillfälligt stöd till kommuner för ensamkommande unga asylsökande
                m.fl.
              </cell>
              <cell>
                195 000
              </cell>
            </row>
            <row xml:id="i-LGMkdRFrcoTDcrN1YkcmPd">
              <cell>
                Summa
              </cell>
              <cell>
                15 748 230
              </cell>
              <cell>
                −349 000
              </cell>
            </row>
          </table>
        </div>
        <div xml:id="i-NFigvEnAVyfQkytZzdBZHq" type="motSignatures">
          <list xml:id="i-3saF8QqaVuExP5pT2s34iP">
            <item xml:id="i-XYyemN1kCvv139mdyPWRBh">
              Emma Carlsson Löfdahl (L)
            </item>
            <item xml:id="i-EuHgGM1m2mswZVHM6S9nry">
              Christer Nylander (L)
            </item>
            <item xml:id="i-KmRWgJvDopwZHqeW9nenin">
              Tina Acketoft (L)
            </item>
            <item xml:id="i-HVQdqc9yoHyaqKs9Y4xeH">
              Mats Persson (L)
            </item>
            <item xml:id="i-Uat8xCG3gmLGjRi8an3vQR">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
