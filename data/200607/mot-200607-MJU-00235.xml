<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-MJU-00235">
  <teiHeader>
    <fileDesc>
      <titleStmt>
        <title>Rovdjurspolitik</title>
        <author corresp="i-KtELEJ9HytY7HFgQExEzLq i-EANGVQ7bBDvQLJRQXHptPX">av Sven Bergström och Kenneth Johansson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rovdjurspolitik</title>
          <idno type="rdwebb">GU02MJ235</idno>
          <rs type="number">MJ235</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GU02MJ235/text</ref>
          <ref type="dokument_url_html">http://data.riksdagen.se/dokument/GU02MJ235</ref>
          <ref type="dokumentstatus_url_xml">http://data.riksdagen.se/dokumentstatus/GU02MJ235</ref>
          <ref type="doc">http://data.riksdagen.se/fil/09B330C1-A8DE-4C46-AA3A-11E0878DB729</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KtELEJ9HytY7HFgQExEzLq</idno>
            <name>Sven Bergström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-EANGVQ7bBDvQLJRQXHptPX</idno>
            <name>Kenneth Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9pWAvNBSDDhatPmpPSqMuD" type="signed"/>
        <correspContext corresp="i-9pWAvNBSDDhatPmpPSqMuD">
          <note type="signatory" corresp="i-KtELEJ9HytY7HFgQExEzLq"/>
          <note type="signatory" corresp="i-EANGVQ7bBDvQLJRQXHptPX"/>
        </correspContext>
        <correspAction type="referral" xml:id="i-HrmNquXkF39A6VmebNpdVT">
          <date when="2006-11-07"/>
        </correspAction>
        <correspAction type="dismissal" xml:id="i-Fgxd8Yvwu9oFR7cFFFfUjK">
          <date when="2006-11-07"/>
        </correspAction>
        <correspAction type="numbering" xml:id="i-A14xaWhKDgQ8RMg3jasY17">
          <date when="2006-10-31"/>
        </correspAction>
        <correspAction type="submission" xml:id="i-BKmknnhBe7mBbukoAuYUAK">
          <date when="2006-10-31"/>
        </correspAction>
        <correspAction type="transfer" xml:id="i-LnsevfH3UVsB1oLxR19hpq">
          <date when="2006-10-27"/>
        </correspAction>
        <correspAction type="assigned" xml:id="i-VdVXUwgS5mWpBdwbGy6CBC"/>
        <correspContext corresp="i-VdVXUwgS5mWpBdwbGy6CBC">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-7EHgf1GLSERpK8L9DJQwZ6">
            Förslag till riksdagsbeslut
          </head>
          <p xml:id="i-BADGThGXKEbJJR4qYPHM26">
            Riksdagen tillkännager för regeringen som sin mening vad i motionen
            anförs om en ny rovdjurspolitik.
          </p>
        </div>
        <div type="motContent">
          <head type="h1" xml:id="i-WGfSzk6jwLhawHtah1iHLS">
            Rovdjurspolitik
          </head>
          <head type="h1" xml:id="i-KvCeiRpVujHhtgdaYmZFMa">
            Motivering
          </head>
          <p xml:id="i-7e6dNKfD9bRzJzTdPsWoVE">
            Debatten kring rovdjuren blev en av de hetaste frågorna i valrörelsen
            2006 i GävleDala-området. I flera kommuner i Dalarna hölls också
            kommunala folkomröstningar i frågan. Det finns en berättigad vrede
            hos människor som drabbats av rovdjursangrepp och som med dagens
            lagstiftning inte har rätt att skydda sina tamdjur på ett rimligt
            sätt.
          </p>
          <p xml:id="i-WnuhdTE6sKwFZZAqX7MJj6">
            Det är enligt vår mening ingen tvekan om att vargen på senare
            tid gjort stor skada genom upprepade angrepp på tamdjur och jakthundar
            både i anslutning till fäbodar och inhägnade områden samt i direkt
            anslutning till gårdar. Ovanåker och Rättvik är två kommuner som
            förefaller hårdast drabbade. Samtidigt rapporteras om en alltför
            snabbt växande björnstam på många håll.
          </p>
          <p xml:id="i-Dxzn5idDx26aX6KizDmdC2">
            Det finns en betydande politisk uppslutning bakom synsättet att
            rovdjuren björn, varg, lo och järv ska vara en viktig del av den
            svenska faunan även i framtiden. Vi anser att det skall fortsätta
            vara ett skandinaviskt samarbete, och när det gäller vargen delar
            vi den tidigare Rovdjursutredningens uppfattning att 200 individer
            räcker i Skandinavien.
          </p>
          <p xml:id="i-W85yuYrCNrZCWfTd8GvkyK">
            Men nu har det gång på gång visat sig att en stark koncentration
            av rovdjur till mindre geografiska områden kan ge betydande problem
            för befolkning, tamboskap och husdjur i dessa bygder. Flera exempel
            på detta har uppträtt i GävleDala-området de senaste åren. Utöver
            Ovanåker och Rättvik har också Bjursås och delar av Bollnäs kommun
            samt tidigare Ockelbo varit särskilt utsatta. Full kompensation
            för det merarbete de höga rovdjursstammarna förorsakar företagarna
            för att nå samma lönsamhet som fanns innan den samordnade rovdjurspolitiken
            infördes bör enligt vår mening utgå från samhället.
          </p>
          <p xml:id="i-5PWFYg13gEnMFDPnvxkAKQ">
            Det har visat sig att en hög koncentration av varg också mycket
            negativt påverkar älgjakten i berörda områden. Därmed påverkas
            också livskvaliteten för människor som uppskattar denna del av
            livet på landsbygden. När en starkt decimerad älgstam gör att
            älgjakten i stort sett kan inställas är läget allvarligt. Och
            många jägare tvekar dessutom att släppa sina jakthundar av oro
            för vargangrepp.
          </p>
          <p xml:id="i-6gERt92FHEFJbkD84pDuie">
            Mot bakgrund bl.a. av de oroande rapporterna om rovdjursangrepp
            som noterats menar vi att rovdjurspolitiken måste utformas så
            att den blir mera balanserad och flexibel. Det innebär t.ex. en
            större hänsyn till lokala förhållanden och lokalbefolkningens
            livsvillkor. Människor måste kunna gå ut i skogar, marker och
            på fjällen utan att känna fruktan för sina liv eller tamdjur och
            jakthundar!
          </p>
          <p xml:id="i-TGG35Z6RTXR1AZi3gt8cn7">
            Den nuvarande rovdjurspolitiken utgör också ett hot mot småskaligt
            företagande på landsbygden i form av jordbruk med djurhållning,
            fäbodbrukare och vissa företag inom besöksnäringen. Enligt vår
            mening bör full ekonomisk kompensation utgå för de skador och
            det merarbete som de höga rovdjursstammarna förorsakar berörda
            företagare.
          </p>
          <p xml:id="i-Xdt826hC4khYrz7b491EQ3">
            Med den ökning vi nu har av vargstammen samt den redan alltför
            höga björnstammen i utsatta områden gör att en ohållbar situation
            snart kan uppstå på flera håll. Det är rimligt att efter en snabbt
            genomförd utvärdering av rovdjurspolitiken inrikta sig på frågan
            om hur regleringen av varg- och björnstammen skall gå till. Vi
            menar att det är viktigt att det går ut tydliga signaler om att
            reglering av vargstammen skall kunna ske genom jakt. Det kan t.ex.
            ske genom så kallad avlysningsjakt som vi idag har på björn. Ett
            visst antal djur kan tillåtas skjutas inom ett visst område. En
            bra modell kan vara att låta jaktvårdskretsarna i berörda kommuner
            hålla ihop jakten. Dessutom är det angeläget att ge möjligheter
            till en utökad jakt på björn i berörda områden.
          </p>
          <p xml:id="i-KHQxEigsZsCUTwS27WJSDi">
            Frågan om skyddsjakt på vissa individer som ställer till särskilt
            mycken skada i ett lokalt område skall enligt vår mening konsekvent
            decentraliseras till länen/regionerna. Där finns de bästa lokala
            kunskaperna, och det innebär också de kortaste beslutsvägarna.
          </p>
          <p xml:id="i-8Bbqux2h43SWLxWRGn9eg7">
            Centerpartiet sade vid behandlingen av rovdjurspropositionen
            i riksdagen nej till nuvarande utformning av 28 § jaktförordningen.
            Vi har idag i praktiken den absurda situationen enligt riksdagsmajoritetens
            beslut att en djurägare först skall stå och se på hur t.ex. en
            kviga blir angripen och kanske dödad innan han eller hon får ingripa.
            Lagen säger idag: först efter upprepade angrepp. Denna paragraf
            borde enligt vår mening utformas så att det blir möjligt att i
            ett tidigare skede och mera aktivt skydda sina tamdjur vid rovdjursangrepp.
            Och detta måste gälla såväl inom som utom hägn.
          </p>
          <p xml:id="i-hkqBYfrPt22mirZFmogKt">
            För att långsiktigt stärka kunskapen om och förståelsen för livskraftiga
            rovdjursstammar i Sverige bör en målmedveten satsning på forskning
            och kunskapsspridning genomföras. Rovdjurscentrumet De 5 stora
            i Järvsö är ett gott exempel på insatser för att öka den ömsesidiga
            förståelsen kring rovdjuren. Även Orsa Grönklitt är en viktig
            resurs i sammanhanget. Väl fungerande rovdjurscentrum kan bidra
            till en allmänt ökad kunskap om rovdjuren och ökad förståelse
            för behovet av att också reglera rovdjursstammarnas tillväxt.
          </p>
        </div>
        <div type="motSignatures">
          <list>
            <item xml:id="i-NXvsA6qDMHVD5dNfhRVkv2">
              Sven Bergström (c)
            </item>
            <item xml:id="i-SezwFq6NdjvXo8ohTUrrjD">
              Kenneth Johansson (c)
            </item>
          </list>
        </div>
      </div>
    </body>
  </text>
</TEI>
