<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1919/mot_1919__ak__326/mot_1919__ak__326-001.pdf"/>
      <div type="motHeader" xml:id="i-12Aoekb7nmBc7wv1gKmj41">
        <div type="motTitle" xml:id="i-HxjQhr78wMPYoskiKZde1X"/>
        <div type="motSubmissionInfo" xml:id="i-8ZqxHHi2LaCoRJLfQVxUiE"/>
      </div>
      <div type="motBody" xml:id="i-Y9kjGEzb8TqP4bsj25PaNp">
        <div xml:id="i-6D31F3gCHuHQpCQYKhNDFJ">
          <p xml:id="i-XA4TocSMK2sHnuWnmjh92f">
            Motioner i Andra kammaren, Nr 326. 7
          </p>
          <p xml:id="i-D2ZuMxUXqhNJgohW1UtNVk">
            Nr 326.
          </p>
          <p xml:id="i-T1i75Zr1fxZCM4GS6EVRXG">
            Av herr Vennerström m. fl., angdende första kammarens av- skaffande
            och införande av enkammarsystem.
          </p>
          <p xml:id="i-QtwJvLgRgRaYsnxxWmwTuW">
            Det socialdemokratiska vänsterpartiet kan naturligtvis ej låta
            sig nöja med den magra kompromiss i författningsfrågan, som blev
            resul- tatet av överenskommelsen vid 1918 års urtima riksdag mellan
            de tre partierna högern, liberalerna och högersocialdemokraterna.
            Då vårt parti står fritt och obundet mot nämnda kompromiss, måste
            vi anse det vara både vår rätt och vår skyldighet att oförtövat
            gå till arbetet för att genom- föra en ytterligare demokratisering
            av författningen och förbereda opinionen för en sådan. Såsom ett
            betydelsefullt led i en dylik demokratisering ingår bort- tagandet
            av första kammaren, överhuset, vilket även sedan högermajoriteten
            försvunnit torde komma att bli reaktionens borg, även om denna
            reak- tion nu kommer att klädas i högerliberalismens färger. Vid
            1918 års lagtima riksdag väckte den socialdemokratiska vänster-
            gruppen i andra kammaren i denna fråga en motion, där det bland
            annat hette: »Första kammaren har, som den vänstersocialistiska
            gruppen fram- höll i en vid förra riksdagen väckt motion, tvärt
            emot grundlagsskri- varnes mening utvecklat sig till att bliva
            en ren politisk intresseorga- nisation för det mera välsituerade
            fåtalet inom samhället. Åt denna uppfattning, att så förhåller
            sig, har också redan tidigt efter representa- tionsreformens genomförande
            givits uttryck i motioner och yttranden, syftande dels till reformering
            av kammaren dels till borttagande av den- samma och åstadkommande
            av ett enkammarsystem. Vid så gott som varje riksdag från och
            med 1867 har också motionerats antingen för att direkt reformera
            första kammaren eller också för att ändra de kom- munala röstgrunder,
            som ligga till grund för denna kammares samman- sättning. Och
            slutligen ha under de senaste åren framkommit motioner,
          </p>
          <pb facs="riksdagen-motions-pdf/data/1919/mot_1919__ak__326/mot_1919__ak__326-002.pdf"/>
          <p xml:id="i-Vf94SbEuieCcc9Xt5eThdv">
            8 Motioner i Andra kammaren, Nr 326.
          </p>
          <p xml:id="i-LE5cjptH3FzVDbERNv7gQV">
            syftande till borttagande av första kammaren och åstadkommande
            av ett enkammarsystem. Under debatterna kring dessa yrkanden har
            allt mera fastslagits från skilda partier och åskådningar, dels
            under debatterna i riksdagen - dels också i pressen, att man har
            fullt klart för sig, att första kammaren, från att vara avsedd
            till någonting helt annat, utvecklat sig till en oresonlig reaktionär
            intresseorganisation för de makter i samhället, som ej vilja taga
            de naturliga och- ofrånkomliga konsekvenserna av vad nu- tidens
            utveckling bjuder. År 1894 t. ex. fastslog i ett uppmärksammat
            anförande den liberale ledamoten i andra kammaren på stockholms-
            bänken lektorn Magnus Höjer, att första kammaren »småningom blivit
            och utvecklat sig allt mera till det nästan oöverstigliga hindret
            för varje sunt reformarbete i svenska riksdagen» — yttrandet fälldes
            i en debatt, föranledd av en motion av herr Daniel Persson i Tällberg,
            vilken yrkade vissa reformer med avseende på första kammaren.
            Sanningen 1 detta under tidernas lopp i hundratals olika versioner
            från framstegsvänligt håll upprepade påstående har också understrukits
            genom första kam- marens gärningar, sådana de utformat sig ända
            från slutet av aderton- hundrasextiotalet ända in på de sista
            dagarna som förflutit av denna riksdag. Här möta upp bland frågor
            som avslagits av första kammaren massor av folkkrav, framburna
            och med övertygelse omfattade av en överväldigande majoritet av
            landets medborgare, noggrant genomdisku- terade ute bland folket,
            i pressen och i riksdagen, genomarbetade av sakkunniga personer,
            stående i överensstämmelse med den allmänna tids- andan och mogna
            att genomföras sedan flera år tillbaka. Men första kammaren har,
            trots allt, sagt nej. Här möta upp folkkrav, sådana som ett framåtskridande
            på nykter- hetslagstiftningens väg, ett krav, som även i dess
            mest moderata form avvisats av första kammaren. Här kan anföras
            frågan om åstadkom- mande av en tillfredsställande expropriationslagstiftning,
            som allt hit- intills avvisats av herrehuset. Frågan om en social
            arrendelag, avsedd att skydda små arrendatorer, torpare m. fl.
            har avslagits. Rösträtts- bestämmelserna bibehållas med hjälp
            av denna första kammare fortfarande vid en formulering, som utestänger
            tusentals och åter tusentals oförvit- liga medborgare, kvinnorna,
            från medbestämmanderätt i statens ange- lägenheter och reducerar
            andra medborgares inflytande genom den gra- derade kommunala rösträtten
            till ett minimum, under det att samtidigt i våra grannländer,
            Norge, Danmark och Finland, dessa frågor avancerat framåt till
            lösning efter folkmajoritetens önskningar och förhoppningar. Vårt
            land har alltså, tack vare denna första kammarens hållning, blivit
          </p>
          <pb facs="riksdagen-motions-pdf/data/1919/mot_1919__ak__326/mot_1919__ak__326-003.pdf"/>
          <p xml:id="i-QQoBEUvGjfQjYxdvVbdyiW">
            Motioner 1 Andra kammaren, Nr 326. 9
          </p>
          <p xml:id="i-87B8V5mFARAbCkjCMU1u31">
            i detta avseende en mörk fläck på kartan, placerad mitt emellan
            en sam- ling stater med folkfrihetens ljusare färg, där folket
            kunnat genomdriva ej obetydliga steg fram mot demokratiska styrelsereformer
            och författ- ningar. Och med den vind, som nu blåser även i förut
            reaktionära stater, ligger det ej utom möjlighetens område, att
            ett alltjämt i fort- sättningen första-kammarstyrt Sverige till
            slut kommer att bli reak- tionens och den politiska efterblivenhetens
            enda eller nästan enda utpost i Europa. Men vidare! Första kammaren
            har avslagit en mångfald sociala lagstiftningsuppslag, avsedda
            att skydda arbetareklassen mot överansträng- ning och hälsovådliga
            anordningar. Och i en del fall har kammaren ej ens velat vara
            med om en utredning av hithörande spörsmål. På den sociala lagstiftningens
            område har kammaren visserligen varit med om en ålderdomspensionering
            och bidragit till en revidering av olycksfalls- ersättningslagen.
            Men i bägge fallen har herrehuset genom sitt mot- stånd medverkat
            till att göra dessa bägge lagar så ofördelaktiga och ineffektiva
            som möjligt för dem, som skulle få någon nytta av desamma. På
            folkundervisningens område har första kammaren avslagit en utredning
            rörande förbättrande av folkskoleundervisningen på lands- bygden
            — man skulle annars tycka, att en kammare, som skulle vara en
            representation för bildningen, borde framför allt ha sympatier
            för att medverka till bildningens spridande i landet. Men kanske
            detta avslag bäst karaktäriserar kammaren. Reaktionära makter
            ha i alla tider fruk- tat en stigande folkupplysning. Vid avgörande
            av skattefrågor har kammaren alltid lagt sin röst för en sådan
            skattepolitik, som avsett att lägga dryga bördor på de mindre
            väl situerade i samhället och skona de ekonomiskt burgna. Och
            då det gällt löneregleringsfrågor, har första kammarens majoritet
            alltid varit tillfinnandes på den sida, där man velat tillgodose
            de större in- komsttagarne och trycka ner de mindre i fattigdom
            och försakelse. Och slutligen, då folkets djupa massa velat framföra
            offentligt sina protester och bekymmer på grund av en sådan dominerande
            första-kammarpolitik här i landet, så har första kammaren bland
            annat genom att motsätta sig ett grundlagsfästande av församlingsfriheten
            men även genom röstande för skärpta strafflagar och undantagslagar
            för arbetare och småfolket i samhället visat, huru den finner,
            att en »intellektuell politisk elit» bör handla för att tillgodose
            hela landets intressen. I full överensstämmelse med denna allmänna
            läggning har också första kammaren blivit ett bålverk för reaktionens
            förnämsta stöd, mili- Bikang till riksdagens protokoll 1919. 4
            saml. 123 häft. (Nr 325—5326.) 16019 2
          </p>
          <pb facs="riksdagen-motions-pdf/data/1919/mot_1919__ak__326/mot_1919__ak__326-004.pdf"/>
          <p xml:id="i-62hVwQigr2geRTmrEdXTno">
            10 Motioner i Andra kammaren, Nr 326.
          </p>
          <p xml:id="i-GHSeWkkbmVxXRXTCAknrCv">
            tarismen. Den har energiskt medverkat till att vräka över landets
            be- folkning de tryckande militärbördorna och den är den farligaste
            fienden till fredssträvandena i vårt land. Men, säger man, det
            är ju just första kammarens uppgift att vara ett konservativt,
            ett återhållande element i vår författning. Det före- faller verkligen,
            som om man i nutidens Sverige snarare torde söka efter framdrivande
            element än efter återhållande, snarare hade anledning skapa garantier
            för framsteget än för konservatismen. Men ändå — om det dock hade
            varit så väl, att första kammaren åtminstone varit verkligt konservativ.
            Då hade den visserligen avböjt många nyttiga och nöd- vändiga
            reformer, men den hade åtminstone också avböjt en del dåliga och
            förhastade. Men så är det icke. Första kammaren har icke varit
            en konservutismens representation utan en rikemansväldets. Den
            har varit urkonservativ gentemot alla reformer som skulle gagnat
            de breda lagren, de fattiga. Men den har med den största och kritiklösaste
            iver främjat alla reformer, som kunnat öka kapitalets tillväxt
            och välde, öka trusternas och arbetsgivarnas övermakt, öka de
            fattigas ofrihet, otrygg- het och armod. Man gör den icke mycket
            orätt, om man säger, att den i regeln varit nyhetslysten, där
            konservatismen varit sund, och kon- servativ där konservatismen
            varit osund. Exempelvis: sparsamhet bör väl vara ett av konservatismens
            främsta rättesnören. I stället har tämligen genomgående andra
            kammaren varit sparsamhetens förkämpe inom vår riksdag, första
            kammaren däremot statsslöseriets. För visso har andra kammaren
            varit vida mer hågad att tillgodose de fattiga statstjänarnas
            lönekrav och att anslå medel till det sociala reformarbetet ävensom
            till folkupplysningen, och den har varit gott jämnställd med första
            kammaren i offervillighet för det all- männa kulturarbetet. Men
            då det gällt verkligt improduktiva anslag, då det gällt de huvudtitlar,
            där de största summorna bortkastas till minsta nytta, då det gällt
            militärförsvaret och därmed jämförliga anslags- krav, då är det
            andra kammaren som velat spara, medan första kamma- ren ej känt
            någon gräns för sin offervillighet med andras medel, och de summor
            som den i strid mot andra kammaren velat skänka milita- rismen
            ha långt överskridit de summor som andra kammaren i strid mot
            första kammaren velat tilldela humanitära och sociala ändamål.
            Likaså är det andra kammaren som — fast härvidlag liksom i fråga
            om militärväsendet alldeles för svagt och otillräckligt — varit
            mest böjd att gentemot enskilda hålla på statens egendom och intressen.
            Första kammaren har däremot ej vetat någon hejd på sin givmildhet
            mot pri- vatkapitalismen på statens bekostnad.
          </p>
          <pb facs="riksdagen-motions-pdf/data/1919/mot_1919__ak__326/mot_1919__ak__326-005.pdf"/>
          <p xml:id="i-AAxq7okg1dggt3TPt2Hu9w">
            Motioner i Andra kammaren, Nr 326. 11
          </p>
          <p xml:id="i-26Vxn5P2KD6WEUhVrEbg4u">
            Dessutom var det ju första kammaren som — efter en kort tvekan
            i början då ännu litet av verklig konservatism fanns kvar — kämpade
            för den oerhörda omvälvning bakåt i vårt ekonomiska liv, vilken
            bär namn av tullsystemet. Den har överhuvud alltid varit med om
            nya in- direkta skatter. I rösträttsfrågan har första kammaren
            envist motsatt sig varje gärd av rättvisa mot de orepresenterade
            nedre lagren. Men alla möjliga ny- heter som kunnat främja dess
            egen maktställning har den varit med om: höjt åldersstreck, statsutskyldsstreck,
            värnpliktsstreck o. s. v. samt dessutom den stora nydaning i vårt
            politiska system, som ligger i de proportionella valen. Vi vilja
            icke kritisera proportionalismens princip, men det var ingalunda
            för dess rättvisas skull som första kammaren godtog den, det framgår
            därav att första kammaren i det längsta mot- satte sig proportionalismen,
            då den själv skulle lidit skada därav. Den har ock haft sina starka
            funderingar i fråga om klassval och synes för närvarande svärma
            för en intresserepresentation. Slutligen har den alltid varit
            mycket villig att inskränka det fria ordet och den medborgerliga
            friheten. Den har icke blott med glädje godtagit de lagar, man
            lyckats förmå andra kammaren genomsläppa, utan ock velat framdriva
            diverse munkorgs- och antimilitaristlagar där- utöver.” Likaså
            1 fråga om den sociala lagstiftningen. Den godtog Akarpslagen,
            ehuru all sund konservatism och all juridisk sakkunskap uttalade
            sig däremot. Den har därutöver ivrat för en hel rad avtals- och
            liknande tvångslagar, som, ofta med knapp nöd, motats i andra
            kammaren. Kravet på ett nedslående av första kammarens maktställning
            måste under sådana förhållanden bli allt mera högljutt och fordrande.
            Men ett sådant nedslående kan ske endast på en väg, nämligen genom
            åstad- kommande av ett enkammarsystem och borttagande av första-kammar-
            institutet ur vår konstitution, varom även motioner förut tvenne
            gånger väckts i svenska riksdagen, nämligen dels 1912, dels vid
            1914 års se- nare riksdag. De andra vägarna, som kommit fram i
            debatten, till ex- empel förslaget om en reformerad första kammare,
            vald på mera demo- kratiska grunder än den nuvarande, eller projektet
            med en senat av sakkunniga eller något dylikt, kunna aldrig stå
            i hel och full överens- stämmelse med den demokratiska parlamentarismens
            gamla krav, att all makt i ett land skall vara samlad i folkets
            kammare. Tvåkammarsy- stemet, i vilken form det än uppehålles,
            är för övrigt dyrbart och opraktiskt därigenom att varje fråga
            skall behandlas på två ställen. Det har överlevat sig självt.
            I Norge till exempel, där enkammarsy-
          </p>
          <pb facs="riksdagen-motions-pdf/data/1919/mot_1919__ak__326/mot_1919__ak__326-006.pdf"/>
          <p xml:id="i-t2zbw5Xeo7jzby7R82r1L">
            12 Motioner 1 Andra kammaren, Nr 326.
          </p>
          <p xml:id="i-XDB32x7PwvDsT9FSum2RQ">
            stem med viss modifikation råder, lärer man, enligt vad som uppgivits,
            ej kunna uppdriva någon högerman, som skulle falla på den idén
            att förorda ett tvåkammarsystem. Ett klart och koncist uttryckande
            av denna tankegång, att alla slag av tvåkammarsystem äro otillfredsstäl-
            lande och att endast enkammarsystemet är det, som från verkligt
            de- mokratisk ståndpunkt kan gillas, gavs vid 1913 års riksdag
            av herr Rickard Sandler i andra kammaren, vilken motiverade skälen
            för sin uppfattning på följande sätt: »Jag skall inskränka mig
            till att helt kort angiva, att jag finner bägge de två former
            av tvåkammarsystem, som man närmast har an- ledning att tänka
            på i den aktuella politiska debatten, från min syn- punkt otillfredsställande,
            både det tvåkammarsystem, vilket vi för när- varande ha och som
            är karaktäriserat av kamrarnes grundolika poli- tiska kynne, och
            det tvåkammarsystem, som man kan tänka sig få, då man lägger bägge
            kamrarna på fullt demokratisk grundval. Jag finner bägge otillfredsställande,
            det ena därför, att det är ett farligt hinder för utvecklingen,
            det andra därför, att det är ett onödigt dubbelkammar- system.
            Nu kan man tänka sig en tredje form av tvåkammarsystem, lagd på
            den grundvalen, att man tillskapar en kammare, som på all- deles
            särskilt sätt skulle representera sakkunskap och fackkunskap.
            Det är ett tvåkammarsystem, som jag för min del skulle ha åtskilliga
            sym- patier för. Men mig förefaller det, som om det skulle stöta
            på mycket stora praktiska svårigheter att genomföra ett sådant
            system, och därtill kommer, att man för detta ändamåls vinnande
            kanske har en bättre väg att gå genom att vidare utveckla de kommitté-
            och rådsinstitutioner, som under den senaste politiska utvecklingen
            redan ha fått så stort in- flytande. Under sådana förhållanden
            måste jag för min del falla till- baka på enkammarsystemets tankegång.»
            Trots detta, har dock under de tider av reaktion, som utmärkt
            de senaste åren, även från socialdemokratiskt håll framförts kravet
            på bi- behållandet av ett tvåkammarsystem, och att man hädanefter
            bör kon- centrera sig på en reformering av de kommunala rösträttsbestämmel-
            serna, framförallt på ett borttagande av den 40-gradiga skalan.
            Men om en första kammare, vald med användande. av sådana reformerade
            rösträttsbestämmelser — alltså ungefärligen desamma, som ligga
            till grund för andra kammarens sammansättning — kan man med skäl
            lik- som herr Sandler säga, att det blir ett onödigt dubbelkammarsystem,
            för vilket icke kunna anföras de ringaste motiv. I själva verket
            ha även de överhus, som byggts på den möjligast breda demokratiska
            grundval och som verkligen lyckats draga till sig
          </p>
          <pb facs="riksdagen-motions-pdf/data/1919/mot_1919__ak__326/mot_1919__ak__326-007.pdf"/>
          <p xml:id="i-DacX7w2wc8kGWQWdgJp1Ga">
            ”
          </p>
          <p xml:id="i-Vy4oAhR5BvEAULnEStkkRb">
            Motioner i Andra kammaren, Nr 326. 13
          </p>
          <p xml:id="i-Bn6ES3kdMrV8yvYFZFnTyS">
            framstående statsmän i långt högre grad än vad vår första kammare
            sedan länge förmått, även de visat sig vara till hinders för framåtskri-
            dandet. Både Förenta staternas och Frankrikes senat åtnjuter ett
            vida högre anseende, både absolut och i förhållande till medkammaren,
            än som kommer vår första kammare till del. Likväl har man nödgats
            kon- statera, att det sätt, varpå de höga församlingarna utövat
            sitt värv som broms å statsvagnen, som erfarenhetens och sakkunskapens
            hemvist, icke fyllt förväntningarna. Den franska senaten kunde
            ej hindra folkyran under Dreyfusaffären. Den amerikanska senaten
            kunde ej bättre än representanthuset hålla slavägarna i schack.
            Däremot ha de ofta hämmat medkammaren, när den varit inne på goda
            vägar. I Frankrike hindrade t. ex. senaten länge införandet av
            en inkomstskatt. Det har t. o. m. hänt, att den, i fråga om en
            viktig reform, först antagit denna i en annan formulering än deputeradekammaren,
            och när så sistnämnda kammare godtagit denna nya formulering,
            så har senaten förkastat sitt eget förslag. I Förenta staterna
            har senaten främjat bortgivandet av platser som politiska partibelöningar,
            hållit trusterna om ryggen och förordat en nationalegoistisk utrikespolitik.
            Den lyckades så när hindra den nu- varande presidenten att följa
            den traktat, som förbjöd Panamakanalens befästande, och den lyckades
            åtminstone giva beslutet en form, som i motsats mot presidentens
            och representantkammarens avsikt icke inne- bar ett principiellt
            hävdande av den internationella rätten. Redan 1885 förklarade
            nuvarande president Wilson i sin bok Congressional Governe- ment
            (sid. 194), att senaten var fattig på statsmän men full av dema-
            goger, och den alltid måttfulle lord Bryce säger i sin American
            Common- wealth (uppl. 1911, del I sid. 123), att de nuvarande
            senatorerna äro mindre oberoende, inflytelserika och aktade än
            sina föregångare. Också pågår i Förenta staterna en utbredd rörelse
            att reformera senaten; när- mast har man synts inrikta sig på
            att få dess medlemmar valda direkt av folket. För demokratien
            i Sverige finnes endast en väg att gå, vilken klarlägges i orden:
            Bort med första kammaren, men inga högergarantier av något slag
            i dess ställe! Inga bärande motiv finnas numera för att sådana
            garantier som ett tvåkammarsystem måste finnas i den svenska konstitutionen.
            Om man nämligen utgår från att första kammaren är tillkommen bl.
            a. för att utgöra en garanti för att mindretalsgrupperna ej skulle
            fullständigt åsidosättas, så kan det med rätta anmärkas, dels
            att det finnes sedan .gammalt i den svenska konstitutionen en
            mångfald garantier av olika slag, ägnade att utgöra ett skydd
            för de minoritets-
          </p>
          <pb facs="riksdagen-motions-pdf/data/1919/mot_1919__ak__326/mot_1919__ak__326-008.pdf"/>
          <p xml:id="i-22MFK7foUmavxZhT8H198W">
            14 Motioner i Andra kammaren, Nr 326.
          </p>
          <p xml:id="i-KrTsBfqZyqkT2gXBb49HJ2">
            intressen, som första kammaren är avsedd att bevaka, dels ock
            att i och med den proportionella valmetodens tillkomst ytterligare
            en garanti skapats i detta hänseende. I övrigt kan man säga, att
            den grundval och de förutsättningar, på vilka hela tvåkammarsystemet
            en gång uppbyggdes, nu äro borta. Arvodeslösheten i första kammarens
            huvudsakliga väljareorgan, lands- tingen, är i huvudsak borta,
            arvodeslösheten i första kammaren är helt borttagen, proportionella
            val ha kommit till både till riksdagen och landstingen, valbarhetsvillkoren
            till första kammaren ha ändrats, och slutligen har under den tid,
            landstingen existerat, man allt mera börjat finna, — med rätt
            eller orätt — att landstingens egenskap att vara länsorganisationer
            avsedda att handlägga en mängd praktiska frågor av opolitisk art
            är svår att förena med tingens egenskap att vara politiska valorganisationer
            till första kammaren. De, som ha en dylik uppfatt- ning, ha all
            anledning att påyrka första kammarens borttagande och en övergång
            till enkammarsystem. De grunder och förutsättningar, som möjligen
            i en gången tid — bl. a. en lägre kunskapsnivå och bristande kännedom
            om de politiska spörsmålen hos de djupa folkleden — ansågos kunna
            inågon mån moti- vera ett tvåkammarsystem med en stark första
            kammare, finnas ej längre. Kravet att övergå till ett enkammarsystem
            har därför från år till år vuxit till en sådan styrka, att detsamma
            måste tillgodoses. Det finnes politiska reformer, — och dit kan
            man räkna denna reformfråga — som en makthavande klick kan förhindra,
            men som det likväl är mera klokt för denna klick att i tid börja
            tillmötesgå. All klok statskonst under gångna tider har erkänt
            sanningen i detta påstående. Och där man ej frivilligt insett
            denna sannings giltighet, har det ibland inträffat, att ut- vecklingen
            på ett hårdhänt sätt inpräglat sanningen hos de maktägande. Dessa
            maktägande måste nu inse, att tidsförhållandena nu äro helt annor-
            lunda än under de tider, då förstakammarbildningarna i en del
            länder skapades. Förstakammarbildningarna härleda sig nämligen
            från tiderna för övergång från envälde till konstitutionell monarki
            eller från klass- representation till folkrepresentation. Motståndet
            och fördomarna krävde då i den nya representationen något vederlag
            eller en anordning, i vil- ken de kunde hoppas bibehålla något
            av det gamlas ande och makt- utövning. I de ovan åberopade motionerna
            i andra kammaren om in- förandet av ett enkammarsystem uttrycktes
            detta så, att första kammaren är en ärftlig belastning på vår
            författning. Man finner däremot, hurusom vid nyorienteringar inom
            politiken på de sista tiderna större möjligheter föreligga för
            ett folk att kunna
          </p>
          <pb facs="riksdagen-motions-pdf/data/1919/mot_1919__ak__326/mot_1919__ak__326-009.pdf"/>
          <p xml:id="i-WEtCsjRihApD5bzzPCTZML">
            Motioner i Andra kammaren, Nr 326. 15
          </p>
          <p xml:id="i-7n4ohuubWGihQPUh2yxhzf">
            lösgöra sig från dessa band. Den engelska författningen har nyligen
            förmått till en början avskudda sig överhusets absoluta veto.
            Den unga finska författningen tog till och med språnget från en
            fyrståndsrepre- sentation till enkammarsystem, för vilken senare
            representationsform senator Mechelin avgav en utförlig motivering.
            I Ryssland synes det icke finnas något politiskt parti eller någon
            politiker med nämnvärt in- flytande, som vill bygga dess nya författning
            på tvåkammarsystemets grundval. . Det vore lyckligt, om folken
            nu kunde börja befria sig från både den ena och den andra författningsinstitutionen,
            som kvarstår såsom minnesmärken av forna tiders privilegier, maktgrupperingar
            och folk- förtryck. Må vi i stället gå fram mot statsformer, som
            möjliggöra po- litisk, ekonomisk och andlig frihet eller med andra
            ord jämna vägarna för alla fram till frihet, bröd och självansvar.»
            De skäl, som härovan anförts för borttagande av första kammaren
            och för åstadkommande av ett enkammarsystem, torde fortfarande
            äga giltighet, även om vissa punkter av ovanstående motivering
            ej träffar de förhållanden, som bliva en följd av den reformering
            av första kam- maren, som torde komma att beslutas av innevarande
            års riksdag. Med hänsyn till vad härovan anförts och med påpekande
            av att även det tyska folket synes komma att införa enkammarsystem
            i sin författning och under betonande av att det är vår bestämda
            uppfattning, att varje statsförfattning, som bygger på tvåkammarsystem,
            är en anti- demokratisk författning, hemställes, att riksdagen
            nu måtte vidtaga åt- gärder för borttagande av tvåkammarsystemet
            ur vår konstitution. Under framhållande av att denna fråga bör
            kunna avgöras 1 sam- band med de övriga grundlagsfrågorna, som
            inkomma till riksdagen från regeringen, yrka vi alltså,
          </p>
          <p xml:id="i-273qSqwEc2gfbuH6GJJaKN">
            att riksdagen ville principiellt uttala sig för första kammarens
            avskaffande och införande av ett enkam- marsystem samt hos Kungl.
            Maj:t begära förslag till de ändringar i grundlagarna, som för
            en sådan tankes förverkligande erfordras.
          </p>
          <p xml:id="i-Vkf4ddWUHQt5sNeUM7EyYT">
            Stockholm den 19 februari 1919.
          </p>
          <p xml:id="i-27dTs9ZcZGo511LWCU4K1F">
            Ivar Vennerström. Ernst Hage. C. 0. Johansson.
          </p>
        </div>
      </div>
    </body>
  </text>
</TEI>
