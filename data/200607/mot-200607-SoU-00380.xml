<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00380">
  <teiHeader>
    <fileDesc>
      <titleStmt>
        <title>Tillgång till geriatriker</title>
        <author corresp="i-BaBRFz7sgjhbuqYiz8u7vt">av Désirée Pethrus Engström (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tillgång till geriatriker</title>
          <idno type="rdwebb">GU02So380</idno>
          <rs type="number">So380</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So380/text</ref>
          <ref type="dokument_url_html">http://data.riksdagen.se/dokument/GU02So380</ref>
          <ref type="dokumentstatus_url_xml">http://data.riksdagen.se/dokumentstatus/GU02So380</ref>
          <ref type="doc">http://data.riksdagen.se/fil/956F0785-325E-4CC8-8E65-238571BD7998</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Fqiex5tZzXC1wgD4u6s1Tu" type="signed"/>
        <correspContext corresp="i-Fqiex5tZzXC1wgD4u6s1Tu">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-Y7W8onzU4z3fBzX9hBXfzH" type="referral">
          <date when="2006-11-07"/>
        </correspAction>
        <correspAction xml:id="i-5Fsuu4hK7XbbWCURMBkLzi" type="dismissal">
          <date when="2006-11-07"/>
        </correspAction>
        <correspAction xml:id="i-KmB63KZGBSCQhXKeJByT3c" type="numbering">
          <date when="2006-11-02"/>
        </correspAction>
        <correspAction xml:id="i-BTNDLvbrEYqdYHtfYXUAJY" type="submission">
          <date when="2006-10-31"/>
        </correspAction>
        <correspAction xml:id="i-4itiA4nQyJ6gWQ1wtMMZKK" type="transfer">
          <date when="2006-10-31"/>
        </correspAction>
        <correspAction xml:id="i-E83yEC35g3C871a78MmsxZ" type="assigned"/>
        <correspContext corresp="i-E83yEC35g3C871a78MmsxZ">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NerJDnYwrZBrjnENcB9unW" type="motBody">
        <div xml:id="i-QwnUY8hWQfT7R7bXYSohPR" type="motProposal" subtype="förslag">
          <head xml:id="i-MZwNXRUV1rrU2xwFvcrpvj">
            Förslag till riksdagsbeslut
          </head>
          <list xml:id="i-PKZhRscypfS9Cad7553o5Y" style="ol">
            <item xml:id="i-6piYyLSeZziPNMh4uSLW4u">
              Riksdagen tillkännager för regeringen som sin mening vad i motionen
              anförs om det ökade behovet av geriatrisk kompetens.
            </item>
            <item xml:id="i-RXr4q4BgdkF4tLPcer6jQr">
              Riksdagen tillkännager för regeringen som sin mening vad i motionen
              anförs om bristen på geriatriker under 55 år.
            </item>
            <item xml:id="i-UC38WpAddRamX65n1JuEHf">
              Riksdagen tillkännager för regeringen som sin mening vad i motionen
              anförs om att utreda hur sjukvården för våra äldre inom kommunerna
              ska organiseras i framtiden.
            </item>
            <item xml:id="i-5cUQrir2mUyQv9UbxoPPbF">
              Riksdagen tillkännager för regeringen som sin mening vad i motionen
              anförs om att se över hur utbildningsplatserna för läkare under
              de kommande åren ska fördelas för att möta behov av kompetens
              inom åldrandets sjukdomar. 1
            </item>
          </list>
          <p xml:id="i-DHnGCCpNPbejDwYCMycy27">
            1 Yrkande 4 hänvisat till UbU.
          </p>
        </div>
        <div xml:id="i-AydMcKxofsFHSMzqZAyd68" type="motContent">
          <head xml:id="i-MrhdUofAjAJ9GqgzWZTAN9" type="h1">
            Tillgång till geriatriker
          </head>
          <head xml:id="i-EKUtm6Jwh2zPerErrEhr3f" type="h1">
            Motivering
          </head>
          <p xml:id="i-PtMmVCtxAB36TGs7zoJJoD">
            Andelen äldre i Sverige ökar. Snart kommer 25 procent att tillhöra
            denna ålderskategori. Många av våra äldre är idag piggare och
            friskare och lever ett längre liv än äldre gjorde förr. Det är
            naturligtvis positivt. Men i gruppen över 65 år kommer de över
            80 år, de som vi brukar kalla äldre-äldre och som behöver relativt
            stora vårdresurser, att öka markant. För att klara de ökade vårdkostnaderna
            i framtiden behöver vi vidta flera strategiska åtgärder. Vi behöver
            försöka påverka befolkningsstrukturen, se till att arbetstagarnas
            hälsa medger att de orkar arbeta längre samt få en ökad rörlighet
            gällande pensionsåldern.
          </p>
          <p xml:id="i-CQqWhmoacee1CumoMXEPD6">
            Inom vård- och omsorgssektorn måste också olika effektiviseringsmöjligheter
            tas till vara. En sådan är att se till att de äldres vårdkedja
            fungerar effektivt och svarar mot de äldres behov av trygghet
            och kompetens i vården. Där finns idag mycket kvar att önska.
            Ädelreformen som innebar att kommun och landsting skulle samverka
            kring de äldre fungerar inte på ett tillfredsställande sätt, och
            de äldre får i allt mindre utsträckning tillgång till specialiserade
            läkare, geriatriker, med kunskap om åldrandets sjukdomar. Med
            anledning av ovanstående behöver ädelreformen snarast utvärderas
            och fler geriatriker utbildas och anställas i kommunerna.
          </p>
          <head xml:id="i-VLeTNqa65diRga6pwv1WSs" type="h1">
            Ädelreformens effekter
          </head>
          <p xml:id="i-PQpfYWQGnrqoH5aeTX3gGy">
            I samband med ädelreformen tog kommunerna över vård- och omsorgsansvaret
            för våra äldre. Tanken var att vården av våra äldre kunde skötas
            inom kommunerna. Utvecklingen har visat att många av våra äldre
            i kommunen har stora sjukvårdsbehov. Tanken är inte att våra äldre
            ska åka till landstingen för långvariga sjukdomar, utan de ska
            vårdas i kommunen. Då är det av största vikt att läkarmedverkan
            fungerar på ett betryggande sätt.
          </p>
          <p xml:id="i-Mfu8Y3R1GunA4DyN92ubwc">
            Socialstyrelsen har i olika undersökningar, liksom Stockholms
            stads forskningscentrum Äldrecentrum, pekat på brister i läkarmedverkan
            i de kommunala äldreboendena. Eftersom läkarmedverkan är en viktig
            del i vårdkedjan är det väsentligt att denna fråga snarast löses.
            Trots olika samverkansavtal mellan kommun och landsting finns
            stora brister som inte kan negligeras.
          </p>
          <head xml:id="i-LEwAK2FvSETnKkch3hZ8rs" type="h1">
            Många äldre i kommunernas vård är svårt sjuka
          </head>
          <p xml:id="i-2P4XLQNwbcF26ybftf9GoM">
            När äldre kommer in till sjukhusen idag blir vårdtiden inte lång.
            Mellan åren 19901997 minskade antalet vårdplatser med 45 procent.
            Snittvårdttiden har minskat från 14 till 4 dagar. Det innebär
            att den äldre vårdtagaren snabbt är klinikfärdig. Även på de geriatriska
            klinikerna har vårdtiden i snitt kortats från fem till två veckor.
            Detta har enligt flera undersökningar visat sig medföra att vi
            i kommunens vård har många äldre med stora sjukvårdsbehov som
            inte tillgodoses i den utsträckning man skulle önska. I exempelvis
            Socialstyrelsens rapport Äldreuppdraget pekar man på bristerna
            i läkarinsatserna i den kommunala äldreomsorgen.
          </p>
          <head xml:id="i-SSpn4ZcAB74fgfQFVsqsDh" type="h1">
            Vårdteamet är ofullständigt utan läkare
          </head>
          <p xml:id="i-9UW62vJ6a8NbBoLTgkMWJn">
            När kommunerna tog över vissa uppgifter från landstingen i samband
            med ädelreformen splittrades det vårdteam som fanns på exempelvis
            våra gamla långvårdskliniker. De sjukvårdande insatserna, nivån
            över sjuksköterskorna, finns inte längre nära till hands. Sjuksköterskorna
            i kommunerna fick ett tungt ansvar. Avståndet mellan sjukvårdsbiträde
            och läkare är nu längre än på de gamla långvårdsklinikerna. Där
            fanns hela vårdteamet samlat.
          </p>
          <head xml:id="i-3HKxaRZ2DkeGN1ErSGjjX8" type="h1">
            Ojämlik sjukvård för våra äldre
          </head>
          <p xml:id="i-N88d7GYLUTRFPZzjCieCem">
            Den dagliga läkarservicen är nu högst olika på olika äldreboenden.
            Vissa äldreboenden, oftast privata, har tillgång till läkare och
            till och med geriatriker dygnet runt. Det vanligaste i många äldreboenden
            är dock en halv dag per vecka. Det innebär att vård på lika villkor
            inte gäller för våra äldre idag. Äldresjukvården har blivit ojämlik.
            På landstingens sjukhem fanns det alltid tillgång till läkare
            och pensionärerna betalade endast patientavgift för allt detta.
            I kommunens regi betalar de höga avgifter och får mindre läkarservice.
          </p>
          <head xml:id="i-FSeQ2A4YktVgjgSDFSHY8W" type="h1">
            Brister i informationsöverföring
          </head>
          <p xml:id="i-JbATKMXkrDji3NHuG5QLok">
            Ädelreformen har medfört att det ofta brister i informationsöverföringen.
            Om ett vårdbiträde iakttar något hos den äldre ska hon först prata
            med sjuksköterskan, som sedan ska försöka få tag på läkaren för
            en konsultation. Om då läkaren inte kan komma förrän fyra dagar
            senare hinner läget bli akut och patienten får inte snabb adekvat
            hjälp. Om läkaren känner sig osäker kanske han eller hon per telefon
            rekommenderar äldreboendet att skicka den äldre till akutmottagningen,
            ibland helt i onödan. I båda fallen fungerar vården dåligt. Eftersom
            flera husläkare inte har geriatrisk kompetens blir bedömningen
            inte heller alltid den bästa och mest effektiva. Frågan man därmed
            måste ställa sig är om man med nuvarande ordning arbetar kostnadseffektivt.
          </p>
          <head xml:id="i-59DhaFjd3nyUWn9ip6n5s2" type="h1">
            Antalet geriatriker minskar medan andelen äldre ökar
          </head>
          <p xml:id="i-CyTesu58178btiCmEDxBQU">
            Husläkarna som till stor del har fått ta över ansvaret för äldresjukvården
            har en tung arbetsbörda och hinner inte alltid med alla behov
            i äldreboendet. På vissa håll i landet fungerar det mycket bra
            med husläkare i äldreboende och vissa har inrättat så kallade
            äldrevårdscentraler. Samtidigt kommer det med allt fler äldre-äldre
            att finnas ett ökat behov av specialistkompetens om åldrandets
            sjukdomar. Att utöka antalet geriatriker synes vara det mest effektiva
            sättet att snabbt få till stånd rätt vård och behandling. De äldre
            har också rätt till specialister. Därför måste vi arbeta för att
            utöka antalet specialister i geriatrik genom att utbilda fler.
          </p>
          <head xml:id="i-NhdKwKmPhQ1sRio2xUDhNq" type="h1">
            Antalet geriatriker i framtiden
          </head>
          <p xml:id="i-6sTYrErTqAC1FJ98o9YfCN">
            Trots att vi vet att behoven av geriatrisk kompetens kommer att
            öka har vi i Sverige få utbildade geriatriker, och många är över
            55 år. Enligt Socialstyrelsens register över legitimerad hälso-
            och sjukvårdspersonal fanns 478 läkare med specialiteten geriatrik
            i november 2003. Enligt Sveriges Kommuner och Landsting tillkommer
            cirka 25 nya geriatriker per år medan pensionsavgångar de närmaste
            åren framöver är 1520 per år. Det innebär ett mycket lågt nettotillskott
            varje år.
          </p>
          <p xml:id="i-JUyRzWicYeBoP8Axa3fYoW">
            I den förra regeringens proposition 1999/2000:146 Nationella
            handlingsplanen för utveckling av hälso- och sjukvården sattes
            som mål att antalet allmänläkare år 2008 ska uppgå till 6 000.
            Något liknande normtal finns emellertid inte för de olika specialiteterna.
          </p>
          <p xml:id="i-5LhfhEgqXcb9eeN1gh3wwA">
            För att klara den ökade andelen äldre-äldre framöver behövs målsättningar
            vad gäller antalet geriatriker under de kommande åren.
          </p>
          <p xml:id="i-GzLB1s77pusQmwbgUQToUp">
            Geriatrikerna är en viktig resurs för att garantera de äldre
            en god omsorg och omvårdnad. Det innebär mindre belastning på
            akutsjukvården om geriatriker engageras som en resurs inom den
            kommunala verksamheten. Där kan också geriatriker handleda övrig
            vårdpersonal på ett professionellt sätt i vården av de äldre och
            förebygga resor till landstingens akutmottagningar.
          </p>
        </div>
        <div xml:id="i-DqdRZ2Ugo58rRcfz5znoSA" type="signatureBlock">
          <list xml:id="i-VvnfqQ1ZUvUACQdaBYyLCF">
            <item xml:id="i-5ZLJXNqTdKArjRV9swMJaR" who="i-BaBRFz7sgjhbuqYiz8u7vt" type="signature">
              Désirée Pethrus Engström (kd)
            </item>
          </list>
        </div>
      </div>
    </body>
  </text>
</TEI>
