<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--ak--00722">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__722/mot_1969__ak__722-001.pdf"/>
      <fw xml:id="i-UWdrAt1uZXi5nxEQd4KmHR">
        6 Motion i Andra kammaren, nr 722 år 1969
      </fw>
      <div xml:id="i-RLqxkazwH5Z3dmCk5up4n2" type="motHeader">
        <div xml:id="i-B6W7zFBkDAGjozivPapYnb" type="motTitle"/>
        <div xml:id="i-PNLXXEGoqsREgeLPcEBEVH" type="motSubmissionInfo"/>
      </div>
      <div xml:id="i-TsNLNxh8PP3rpBEWTasx3k" type="motBody">
        <div xml:id="i-AiTsnytfV9ZehHyNhPdRff">
          <p xml:id="i-9o2jAmftQUJrTEh27r2x15">
            Nr 722
          </p>
          <p xml:id="i-4eBY4R7LCsFkcPJDvs6MYF" type="titleString">
            Av herr Wedén m. fl., om radio- och TV-verksamhetens fortsatta
            organisation.
          </p>
          <p xml:id="i-GyTR7tLgPdGzCVJpTTYDtM">
            (Lika lydande med motion nr 604 i Första kammaren)
          </p>
          <p xml:id="i-SN6bov66PwyDjZ65S8grX6">
            Den socialdemokratiska regeringens radio-TV-politik har under
            hela 1960-talet präglats av ovilja att söka nya vägar. Redan tidigt
            band man sig för ett bibehållande av radio-TV-monopolet och avvisade
            t. o. m. förslag om en förutsättningslös utredning av hela frågekomplexet.
            Detta innebar bl. a. att starten av TV-2 försenades; finansieringsfrågor
            är fortfarande delvis olösta och förutsättningarna för en allsidig
            och stimulerande radio-TV- verksamhet försämrade. TV-2 är nu avsett
            att starta från och med års- skiftet 1969/70. Att detta beslut
            skulle rivas upp, så att starten försenades, kan inte komma i
            fråga. Däremot är det enligt vår mening fullt möjligt och likaså
            nödvändigt att man nu tillsätter en utredning med uppgift att
            framlägga ett förslag om hur ett friare radio-TV-system kan utformas
            i framtiden. Det är därvid nödvändigt att man noggrant beaktar
            de nya möjligheter t. ex. till ökad internationell samverkan,
            som den tekniska ut- vecklingen kan erbjuda. Inte minst det nordiska
            samarbetet är här mycket betydelsefullt. Ett utbyggt samarbete
            med målsättning att göra de nordiska TV-programmen ömsesidigt
            gemensamma för de nordiska länderna torde vara tekniskt och ekonomiskt
            genomförbart i icke alltför avlägsen framtid. Genom ett sådant
            system skulle programutbudet i respektive land väsent- ligt öka
            och TV-publiken skulle ges större valfrihet till ett förhållandevis
            lågt pris.
          </p>
          <p xml:id="i-9LNxRKwpn2D6L3j38dKQAf">
            Principiella synpunkter Förekomsten av flera av varandra oberoende
            radio-TV-företag skapar bättre förutsättningar för en fri och
            allsidig opinionsbildning och samhälls- debatt. Ett enda statligt
            företag med monopolställning innebär i dessa av- seenden påtagliga
            risker för ensidighet och godlycke, även om en viss kon- kurrens
            mellan olika programledningar ordnas. Ett litet fåtal människor
            bestämmer om vilka nyheter som skall bevakas, hur de skall kommenteras
            och vilka personer som skall släppas fram. Det är alldeles ofrånkomligt
            att personliga värderingar, medvetet eller omedvetet, präglar
            en sådan verk- samhet. Fullständig opartiskhet är visserligen
            omöjlig att uppnå. Men redan
          </p>
          <pb facs="riksdagen-motions-pdf/data/1969/mot_1969__ak__722/mot_1969__ak__722-002.pdf"/>
          <fw xml:id="i-TjACA7pYYEqz2DMhqnkT3D">
            Motion i Andra kammaren, nr 722 år 1969 7
          </fw>
          <p xml:id="i-ExAhAyxHUYT1DH2Z4TfNJi">
            förekomsten av två självständiga konkurrerande företag med målsättning
            att var för sig ge en så allsidig bild av verkligheten som möjligt
            innebär en klar förbättring i detta avseende. Urvalet av åsikter,
            nyheter och informa- tion blir rikare, mera allsidigt. Olika grupper
            inom samhället får lättare att komma till tals. Vid vägran av
            det ena företaget kan man vända sig till det andra. Risken för
            ensidighet hos monopolet gäller givetvis inte bara nyheter och
            samhällsreportage. Det gäller lika väl litteratur, musik, teater
            och under- hållning. På en del av dessa områden är radions och
            televisionens ställning ganska dominerande. Och i än högre grad
            blir det några få människors smak och beslut som blir avgörande
            för vad som sänds och inte sänds. Någon »objektivitet&gt; på dessa
            områden kan givetvis aldrig skapas. Men konkurrens mellan fristående
            företag skulle väsentligt öka möjligheterna för ett brett och
            mer allsidigt utbud. Genom konkurrens skapas som vi ser det förutsättningar
            för en bättre programproduktion. För radion och televisionen liksom
            för andra mass- media krävs beredskap att bryta det invanda, vilja
            och förmåga att satsa på nya initiativ. Det!a är knappast egenskaper
            som tillräckligt uppmuntras i ett stort monopolföretag. Den organisation
            som genomförts vad gäller TV söker visserligen till någon del
            tillvarata de fördelar som konkurrens medför, men den är trots
            detta behäftad med allvarliga brister. Inte minst olyckligt är
            att program- utbudets omfattning och karaktär i stor utsträckning
            blir låst. Centralise- ringen blir påfallande också vad gäller
            ett så viktigt område som nyhets- förmedlingen. Ett nytt självständigt
            företag som arbetar under konkurrens skulle med all säkerhet ge
            stimulans för nya grepp inom den svenska tele- visionen, ge uppslag
            för nya och mer rationella metoder och kanske också göra satsningar
            på väsentligt mer programtid än vad den nuvarande orga- nisationen
            medger.
          </p>
          <p xml:id="i-259QDdVY8Uwov1SkHa8FdY">
            TV-radio-verksamhetens framtida organisation
          </p>
          <p xml:id="i-UgYkJfZNpA9dVwEz4Y3z5L">
            Även bortsett från de principiella synpunkter som ovan anförts
            och de fördelar som vi anser vara förenade med konkurrens i etern
            lider den ut- byggnadsplan för radio-TV som riksdagen på regeringens
            förslag antog 1966 av väsentliga brister. Detta gäller speciellt
            TV-sidan. Sändningstiden är låg, och först med införandet av TV-2
            1969/70 sker en ökning. Andelen egenproducerade program är förhållandevis
            liten jämfört med andra län- der. Och framför allt är finansieringsfrågorna
            fortfarande till stor del olösta. Riksdagens beslut 1966 innebar
            en licenshöjning från år 1969/1970 till sammanlagt 160 kr./år
            för radio-TV gemensamt. Det stod redan i detta sammanhang emellertid
            fullt klart att denna licenshöjning är helt otill- räcklig om
            en fortsatt utbyggnad av TV-2 skall ske. Regeringen har temporärt
            sökt lösa. detta dilemma genom införande av
          </p>
          <pb facs="riksdagen-motions-pdf/data/1969/mot_1969__ak__722/mot_1969__ak__722-003.pdf"/>
          <fw xml:id="i-Xqm88ehkvYhKcPcjJ8WFUt">
            8 Motion i Andra kammaren, nr 722 år 1969
          </fw>
          <p xml:id="i-Pywt6atrMNYen4u1sqZHS5">
            den extra. avgiften för färg-TV, en avgift som är omotiverat
            hög i förhål- lande till de relativt blygsamma merkostnader färg-TV
            medför för Sveriges Radio. Uppenbart är att den allmänna licensavgiften
            trots denna extra höjning måste höjas för att finansiell balans
            skall uppnås. En avgift på ca 350—400 kronor i genomsnitt för
            alla TV-hushåll framstår inte som något orealistiskt alternativ
            om den nuvarande finansieringspolitiken fortsätter. För vår del
            anser vi en licensavgift av denna storlek som helt oacceptabel.
            Finansieringsfrågorna måste ges en mer definitiv lösning, och
            detta bör ske i samband med en omprövning av den. gällande ordningen
            i dess helhet. Enligt vår mening bör man skapa ett välfungerande
            konkurrenssystem där flera institutioner än Sveriges Radio kan
            ägna sig åt rundradiosändningar. Som vi många gånger tidigare
            framhållit betyder inte detta att etablerings- rätten på etermediaområdet
            blir helt fri. Sändningsmöjligheterna är be- gränsade, och hur
            de skall disponeras måste bli föremål för lagstiftning. Förhållandena
            är givetvis olika vad gäller TV respektive ljudradion; för den
            senare kan man tänka sig ett friare system än för televisionen.
            Men för båda medierna gäller att. sändningsmöjligheterna inte
            får koncentreras till någon enstaka politisk eller ekonomisk maktgruppering
            — detta skulle innebära påtagliga risker för en snedvriden opinionsbildning.
            Planeringen måste i första hand inriktas på att skapa ramarna
            för ett självständigt företag för TV-2. En rad förslag till hur
            man kan ordna ett sådant system har framförts i den allmänna debatten.
            I detta sammanhang vill vi endast kortfattat ange de principer
            som vi anser bör vara vägledande vid uppbyggande av det nya systemet.
            Statsmonopolet upphör. Koncession för TV-2 ges till ett fristående
            gent- emot statsmakterna och Sveriges Radio oberoende företag.
            För att förhindra att detta blir dominerat av en politisk eller
            några ekonomiska maktgruppe- ringar måste särskilda bestämmelser
            gälla vid starten av och för aktieteck- ningen i bolaget. En naturlig
            möjlighet är t. ex. att press och folkrörelser får förvärva huvudmannaskapet
            för ett sådant fristående radio-TV-företag. TV-2-företaget skall
            arbeta under samma regler för opartiskhet och ansvar som gäller
            för Sveriges Radio. TV-2-företaget tillåtes finansiera sin verksamhet
            genom försäljning av reklamtid. I vad mån och från vilken tidpunkt
            lokala eller regionala TV- företag eller radioföretag skall ges
            rätt att likaledes försälja reklam bör bli föremål för särskild
            utredning. Därvid bör bl. a. hänsyn tas till verkning- arna på
            dagspressens ekonomiska villkor och önskvärdheten att inte allt-
            för plötsliga och genomgripande förändringar inträder därvidlag.
            Tidnings- företagens möjligheter att bli intressenter i TV-företag
            och därigenom uppnå vissa ekonomiska fördelar bör därvid beaktas.
            Reklamfinansiering är också den enda metoden om man vill ha ett
            finansieringssystem som möjliggör en utveckling till ett ännu
            friare system i framtiden då det finns ökade möjligheter till
            flera företag. Vissa regler bör gälla för annonseringen. Re-
          </p>
          <pb facs="riksdagen-motions-pdf/data/1969/mot_1969__ak__722/mot_1969__ak__722-004.pdf"/>
          <fw xml:id="i-9v5nc4dHQ99PET6FgXjGwZ">
            Motion i Andra kammaren, nr.122 år .1969 9
          </fw>
          <p xml:id="i-F85qaozz4sRrAV1t2mv42A">
            klam bör endast få förekomma mellan olika program eller i sammanhäng-
            ande programblock. Reklamen skall således klart åtskiljas från
            den övriga programverksamheten. Den skall presenteras på ett sådant
            sätt att allmän- heten inte svävar i tvivelsmål om att det rör
            sig om annonsering. Det får inte förekomma att ett visst program
            bekostas eller understöds av viss annonsör eller annan person.
            Genom dessa och andra preciserade regler för reklamverksamheten
            och de befogenheter som bör ges en statlig myndighet för kontroll
            att reglerna efterlevs undvikes de risker som eventuellt kan vara
            förenade med reklam- finansierad radio-TV. Annonsörerna får inget
            inflytande över program- produktionen och man slipper reklaminslag
            mitt inne i olika program. Med den här förordade organisationen
            får inte heller företagets styrelse och finansiärer något inflytande
            över själva programverksamheten. Denna bör med samma oberoende
            och självständighet ledas av företagets chef som f.n. är fallet
            med radiochefen i Sveriges Radio. Han bör alltså vara bunden av
            de regler för opartiskhet och ansvar som är en 'betingelse för
            TV-kon- cessionen. De bör vara desamma som de vilka gäller för
            det statliga före- taget. En utredning bör tillsättas med uppgift
            att skyndsamt utarbeta för- slag till hur ett sådant friare system
            närmare bör organiseras. Det torde klart framgå av det ovanstående
            att ett system som utformats ungefärligen i enlighet med dessa
            riktlinjer icke är jämförbart med de förhållanden som råder t.
            ex. i USA. Den kritik mot det amerikanska systemet som brukar
            förekomma i dessa sammanhang från monopolanhängarnas håll är full-
            ständigt irrelevant. Vi har aldrig förespråkat inrättande av ett
            amerikanskt system eller något med detta jämförbart system där
            annonsörerna skulle ha inflytande över programproduktionen. Med
            åberopande av vad som ovan anförts hemställer vi, att riksdagen
            måtte besluta att i skrivelse till Kungl. Maj:t anhålla om utredning
            rörande' radio-TV-verksamhe- tens organisation i framtiden, varvid
            utredningen bl.a. bör utarbeta förslag om hur ett från Sveriges
            Radio fristående reklamfinansierat företag för program 2 i TV
            bör organi- niseras, och därvid beakta vad som i motionen anförts.
          </p>
          <p xml:id="i-TEiwkKHnHssZRpg5264vXB" type="date">
            Stockholm den 28 januari 1969
          </p>
          <div xml:id="i-NbYc7XJ6Cwofk9qW23xYRk" type="signatureBlock">
            <list xml:id="i-GvirLzzraBpSiypNFHFsor">
              <item xml:id="i-XntD9CFznj869a8ZMAXK49" who="i-BtszRKWKgFfiTcr2r2Ek6j" type="signature">
                Sven Wedén (fp)
              </item>
            </list>
          </div>
          <p xml:id="i-62VuzqtpucC6wkXLsNJ6QA">
            Cecilia Nettelbrandt (fp) Elias Jönsson (fp) Bertil Ohlin (fp)
          </p>
          <p xml:id="i-JuTBYeA71a1Xt5xyyCBYrg">
            i Ingermarsgården
          </p>
          <p xml:id="i-CatT1PEWcbAERR5LWqY1eu">
            Ingemar Mundebo (fp) Thorvald Källstad (fp) Per Ahlmark (fp)
          </p>
        </div>
      </div>
    </body>
  </text>
</TEI>
