<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--01624">
  <teiHeader>
    <fileDesc>
      <titleStmt>
        <title>om åtgärder mot vattenföroreningar</title>
        <author>av Bengt Silfverstrand och Grethe Lundblad </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder mot vattenföroreningar</title>
          <idno type="rdwebb">G1021624</idno>
          <rs type="number">1624</rs>
          <ref type="dokument_url_text">http://data.riksdagen.se/dokument/G1021624/text</ref>
          <ref type="dokument_url_html">http://data.riksdagen.se/dokument/G1021624</ref>
          <ref type="dokumentstatus_url_xml">http://data.riksdagen.se/dokumentstatus/G1021624</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DZnrxW2kSEVtagNyHZpyyH</idno>
            <name>BENGT SILFVERSTRAND</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-Hq4dd7mhmiAMGMTo4ZFmNN</idno>
            <name>GRETHE LUNDBLAD</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DbZyTGCLAfmTSTgQyQWmjW" type="signed"/>
        <correspContext corresp="i-DbZyTGCLAfmTSTgQyQWmjW">
          <note type="signatory" corresp="i-DZnrxW2kSEVtagNyHZpyyH"/>
          <note type="signatory" corresp="i-Hq4dd7mhmiAMGMTo4ZFmNN"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__1624/mot_197778__1624-001.pdf"/>
      <fw xml:id="i-Q1hR4jHwbTv6S9Cfrhg3Bp">
        Motion 1977/78:1624
      </fw>
      <div type="motHeader" xml:id="i-EhhG6XnLfD6FZUwDYtkRzq">
        <div type="motTitle" xml:id="i-EkA4cY15JhxaRFbp3opwG5"/>
        <div type="motSubmissionInfo" xml:id="i-HbMVTNaEXekUeg3J87rNA4"/>
      </div>
      <div type="motBody" xml:id="i-R2Efxf4rcXhkTeVaXwvnsT">
        <div xml:id="i-GZWtdHyA1yrpLmaMkkSDe4">
          <p xml:id="i-SGS9UHisvCbTWu8w5D7e8a">
            av Bengt Silfverstrand och Grethe Lundblad om åtgärder mot vattenföroreningar
          </p>
          <p xml:id="i-H8DPsJpYke5ubWZ5E9qPmK">
            Vatten är en naturresurs som vi måste handskas försiktigt med.
            Vi leder bort vattnet ur dess naturliga kretslopp — in i våra
            hushåll, industrier, bevattningsanläggningar m. m. Vattenuttaget
            kan ses som ett tillfälligt lån, återlämnat genom avloppsledningarna
            och åkrarnas avdunstning. I stort sett är det samma vatten som
            vi använder om och om igen. Bevattningen inom jordbruket ökar
            kraftigt. 1976 bevattnades 90 000 ha eller 3 96 av åkerarealen.
            Det innebär närmare en tredubbling av den bevattnade arealen under
            1970- talet. Men det är inte i första hand tillgången på vatten
            som ger anledning till oro. Det som framför allt inger bekymmer
            är den tilltagande föroreningen av såväl yt- som grundvatten.
            Stora mängder föroreningar släpps ut i våra vatten från industrier,
            tätorter och från jordbruket. Inte minst de vattenföroreningar
            som beror på kraftigt ökad användning av kvävegödselmedel inom
            jordbruket påkallar skärpt uppmärksamhet. Användningen av kvävegödselmedel
            medför höjda nitrathalter i dricksvatt- net. Särskilt höga halter
            har uppmätts i intensivodlade jordbruksområden med lätta sandjordar.
            Under vissa omständigheter reduceras nitrat till nitrit i mag-tarmkanalen.
            Nitrit kan i sin tur framkalla blodsjukdomar hos såväl människor
            som djur. I vissa kemiska föroreningar kan nitrat och nitrit också
            ge upphov till cancer. Enligt socialstyrelsen bör inte vatten
            innehållande nitrathalter som överstiger 50 mg/1 ges till barn
            under ett år. Det hygieniska gränsvärdet är emellertid 30 mg/1.
            Halter mellan 30 och 50 mg/1 betraktas av socialstyrelsen som
            anmärkningsvärt höga. Till 1976/77 års riksmöte väcktes en socialdemokratisk
            partimotion (1976/ 77:521) med krav på utredning av möjligheterna
            att begränsa användningen av kvävegödselmedel. Samtidigt motionerade
            undertecknade (motion 1976/ 77:519) om åtgärder mot kvävegödningens
            skadeverkningar i de områden där problemen var särskilt framträdande.
            Som exempel på ett sådant område framhölls nordvästra Skåne och
            Höganäs kommun. Motionerna avstyrktes av jordbruksutskottets borgerliga
            majoritet, som ansåg gällande miljölagar samt ökad rådgivnings-
            och upplysningsverk- samhet bland lantbrukarna vara till fyllest
            för att komma till rätta med problemen. Efter att ha studerat
            här berörda problem under ytterligare ett år måste vi tyvärr konstatera
            att åberopade miljölagar och förekommande rådgivnings- verksamhet
            inom lantbruket inte är tillräckligt effektiva instrument för
            att
          </p>
          <pb facs="riksdagen-motions-pdf/data/197778/mot_197778__1624/mot_197778__1624-002.pdf"/>
          <fw xml:id="i-9XgmJcMrBC34wB86zi1xPS">
            Mot. 1977/78:1624 11
          </fw>
          <p xml:id="i-EcBCiUTmCzJC7uq4xq7T24">
            reducera vattenföroreningarna inom jordbruket. Lantbruket använder
            ungefär 350 000 ton kväve per år. Ca 140 000 ton beräknades ha
            runnit bort med vårfloden 1977 (t. o. m. maj månad). Vid en av
            Nordens Jordbruksforskares förening (NJF) anordnad konferens under
            fjolåret konstaterades att anmärkningsvärt höga nitrattransporter
            före- kommit under 1977, vilket antogs bero på att stora mängder
            restkväve samlats upp, då 1976 var mycket nederbördsfattigt. Vid
            NJF-konferensen presenterades resultat från svenska undersökningar,
            av vilka framgick att man i områden med lättare sandjordar främst
            bör uppmärksamma risken med nitratutlakning till grundvatten.
            Också naturvårdsverket framhåller att ett flertal undersökningar
            under senare år gett belägg för att det är stora risker med ökad
            nitratutlakning i sandjordsområdena. I fjolårets moiton konstaterade
            vi att de båda Skånelänen uppvisade särskilt höga nitrathalter
            i grundvattnet. Anmärkningsvärt höga halter har i flera år uppmätts
            i nordvästra Skåne främst i Höganäs kommun. Detta område karakteriseras
            av jordar med god genomsläpplighet, intensiv odling av framför
            allt potatis och en omfattande konstbevattning. Under hösten 1977
            har uppmätts stigande nitrathalter i flera kommunala vattentäkter
            i Höganäs kommun. Halterna varierar i det mest intensiva odlingsområdet
            mellan 50 och 75 mg/l. I enskilda vattentäkter förekommer nitrathalter
            på över 100 mg/ I Föräldrar med barn under ett år tvingas på grund
            av dessa omständigheter att hämta sitt dricksvatten och vatten
            för matlagning på andra håll i kommunen, ett förhållande som måste
            betecknas som helt otillfredsstäl- lande. Länsläkarorganisationen
            har också ett flertal gånger reagerat mot dessa oacceptabla förhållanden.
            De åtgärder som från kommunens sida hittills vidtagits för att
            nedbringa nitrathalten i dricksvattnet är uppblandning av nitratrikt
            vatten med nitratfattigt sådant och inrättande av ett vattenreningsfilter.
            Ingendera av åtgärderna har lett till varaktig minskning av nitrathalten.
            Enligt vår mening är också den här typen av insatser snarare ett
            sätt att angripa sjukdomens symptom än dess egentliga orsaker,
            nämligen den intensiva användningen av kvävegödselmedel i jordbruket.
            En undersökning av nitratförekomsten i enskilda vattentäkter inom
            Örebro kommun 1975-1977 förtjänar också uppmärksamhet i detta
            samman- hang. Av de fyra områden som ingick i denna undersökning
            är tre jordbruksdistrikt. I samtliga tre jordbruksområden har
            konstaterats höga nitrathalter i vattentäkterna. I det fjärde
            området, som till stor del bestod av skogsmark, var nitrathalterna
            däremot låga jämfört med brunnar belägna i jordbruksdistrikten.
            Utvecklingen visar med all önskvärd tydlighet att det finns synnerligen
            starka skäl att genomföra de åtgärder vi föreslog i fjolårets
            motion, nämligen att försöksverksamhet igångsättes i vissa s.k.
            riskområden med lätta sandjordar och intensiv kvävegödning i syfte
            att bevara och förbättra
          </p>
          <pb facs="riksdagen-motions-pdf/data/197778/mot_197778__1624/mot_197778__1624-003.pdf"/>
          <fw xml:id="i-64BidWmXx9QEk6jB9JPyCN">
            Mot. 1977/78:1624 12
          </fw>
          <p xml:id="i-4YSkzbuU2YTR51H85nAhAM">
            vattenkvaliteten. Höganäs kommun är ett sådant riskområde. Naturvårds-
            verket har uttalat stort intresse för sådan lokal undersökningsverksamhet.
            Det hänvisas ofta till utredningar och pågående forskning inom
            detta område. Men som bl. a. lantbrukshögskolan konstaterat saknas
            fortfarande en allsidig och genomarbetad analys av vilka miljöpolitiska
            åtgärder som kan vara lämpliga för att åstadkomma minskad vattenförorening
            inom jordbru- ket. Såväl hälso- och miljö- som konsumentskäl talar
            för att mera genom- gripande åtgärder nu utan ytterligare dröjsmål
            bör sättas in mot dessa problem. Kontrollen av vattenkvaliteten
            är starkt splittrad på de centrala instanserna i Sverige. Grund-
            och ytvattnet kontrolleras av naturvårdsverket, när det gäller
            dricksvattnet har socialstyrelsen hand om hälsokontrollen, men
            när vattnet är på väg in i munnen är det livsmedelsverket som
            är ansvarigt centralt organ. Ett samordningsprogram på detta område
            skulle, enligt vår mening, vara av behovet påkallat. I en partimotion
            till årets riksdag har socialdemokraterna bl. a. föreslagit att
            en utredning tillsättes för att bedöma de hälso- och miljömässiga
            konse- kvenser som användningen av handelsgödsel medför. Som en
            komplettering till detta förslag vill vi i denna motion hemställa
            om skyndsamma åtgärder för att förbättra vattenkvaliteten i särskilt
            utsatta delar av landet. De åtgärder som i första hand bör genomföras
            är följande: 1. Genomgripande undersökningar av nitratförekomster
            och deras orsaker — med bl. a. markanalyser — i särskilt utsatta
            områden i Skåne. Undersök- ningar bör ske i naturvårdsverkets
            regi. 2. Intensifierade informationskampanjer till odlare, varvid
            samspelet mellan jordbruksmetoder och miljö betonas. 3. Samordnad
            kontroll av vattenkvaliteten genom tillsättande av en samordningsgrupp,
            bestående av representanter för naturvårdsverket, soci- alstyrelsen,
            livsmedelsverket samt lokala intressenter. Med hänvisning till
            ovanstående hemställes att riksdagen hos regeringen begär att
            åtgärder vidtages mot vattenföroreningar i enlighet med vad som
            i motionen anfö- res.
          </p>
          <p xml:id="i-7MCAFXTz3kta1Hh5T4fakH">
            Stockholm den 25 januari 1978 BENGT SILFVERSTRAND (s) GRETHE
            LUNDBLAD (s)
          </p>
        </div>
      </div>
    </body>
  </text>
</TEI>
