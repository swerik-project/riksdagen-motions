<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00233">
  <teiHeader>
    <fileDesc>
      <titleStmt>
        <title>Internationellt arbete för att motverka våld mot kvinnor</title>
        <author corresp="i-AvtuWmW4WHMDrctQKwDQuR">av Eva Flyborg (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Internationellt arbete för att motverka våld mot kvinnor</title>
          <idno type="rdwebb">GU02U233</idno>
          <rs type="number">U233</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U233/text</ref>
          <ref type="dokument_url_html">http://data.riksdagen.se/dokument/GU02U233</ref>
          <ref type="dokumentstatus_url_xml">http://data.riksdagen.se/dokumentstatus/GU02U233</ref>
          <ref type="doc">http://data.riksdagen.se/fil/F75767DA-6476-43A6-BCB7-825CBF00C2E1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AvtuWmW4WHMDrctQKwDQuR</idno>
            <name>Eva Flyborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-74zU84fWpQLhu2gCZuBczY" type="signed"/>
        <correspContext corresp="i-74zU84fWpQLhu2gCZuBczY">
          <note type="signatory" corresp="i-AvtuWmW4WHMDrctQKwDQuR"/>
        </correspContext>
        <correspAction xml:id="i-P5gskQvFC7LF1A3Hm9cihC" type="referral">
          <date when="2006-11-07"/>
        </correspAction>
        <correspAction xml:id="i-Q6iBPNY8PhZ4R3NaoJRGTU" type="dismissal">
          <date when="2006-11-07"/>
        </correspAction>
        <correspAction xml:id="i-8FvYByPr6kzedk14cqHEcW" type="numbering">
          <date when="2006-11-01"/>
        </correspAction>
        <correspAction xml:id="i-YLLs8FF1Zya1KCreL7T1j5" type="submission">
          <date when="2006-10-31"/>
        </correspAction>
        <correspAction xml:id="i-Du7rYak4baRRDNyYTKRDBv" type="transfer">
          <date when="2006-10-31"/>
        </correspAction>
        <correspAction xml:id="i-Gy2U2qhoCV3FADuCa1zNQD" type="assigned"/>
        <correspContext corresp="i-Gy2U2qhoCV3FADuCa1zNQD">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-PT6mueW78UM8gDBmFRjTgm">
            Förslag till riksdagsbeslut
          </head>
          <list style="ol">
            <item xml:id="i-8PvDmMeCkJbnS2Rn7M3hdL">
              Riksdagen tillkännager för regeringen som sin mening vad i motionen
              anförs om att regeringen ska arbeta för att alla FN:s medlemsländer
              ska anta och uppfylla resolution 1325.
            </item>
            <item xml:id="i-LkFLdZq97uJvxQBWXdMTjV">
              Riksdagen tillkännager för regeringen som sin mening vad i motionen
              anförs om att integrera ett genderperspektiv i all fredsfrämjande
              verksamhet.
            </item>
            <item xml:id="i-2KPznUvW6yZF9CXe4XmT4u">
              Riksdagen tillkännager för regeringen som sin mening vad i motionen
              anförs om att Sverige bör stödja den rekommendation som lämnats
              till FN:s säkerhetsråd hösten 2002 om att inrätta en internationell
              kommission om våld mot kvinnor.
            </item>
            <item xml:id="i-STeRMMf5s6D1ZdybwmEeMx">
              Riksdagen tillkännager för regeringen som sin mening vad i motionen
              anförs om att våldtagna kvinnor som blir utfrusna från samhället
              bör kunna få status som flyktingar precis som människor som förföljs
              för sin tro, politiska åsikt eller sexuella läggning.
            </item>
            <item xml:id="i-9HvDAi1txfKyuXSgv8wFae">
              Riksdagen tillkännager för regeringen som sin mening vad i motionen
              anförs om att Sverige bör arbeta för att systematiskt våldtagna
              kvinnor ska kunna kräva skadestånd av den stat som beordrat eller
              underlåtit att avstyra sådana övergrepp.
            </item>
            <item xml:id="i-svKkvGyPomseSjNcmtFAw">
              Riksdagen tillkännager för regeringen som sin mening vad i motionen
              anförs om att Sverige i alla internationella insatser bör erbjuda
              stöd och rehabilitering på plats åt våldtagna kvinnor.
            </item>
            <item xml:id="i-4UFgjCyTiFKA4i9JzLDfHt">
              Riksdagen tillkännager för regeringen som sin mening vad i motionen
              anförs om att Sverige bör arbeta för att fler kvinnor ska finnas
              med i Sveriges internationella styrkor. 1
            </item>
            <item xml:id="i-N1JZzcHim3be9WFNgY8bxL">
              Riksdagen tillkännager för regeringen som sin mening vad i motionen
              anförs om att genderfrågor får ett större utrymme vid utbildningen
              för insatsstyrkorna. 1
            </item>
          </list>
          <p xml:id="i-Kf9ZXJ9vmBxkiksdBMMkc9">
            1 Yrkandena 7 och 8 hänvisade till FöU.
          </p>
        </div>
        <div type="motContent">
          <head xml:id="i-FBZttYR3FAoxXKLEaj3fXx" type="h1">
            Internationellt arbete för att motverka våld mot kvinnor
          </head>
          <head xml:id="i-F9rQby7qzJr3z5qgsFD4n8" type="h1">
            Med våldtäkt som vapen
          </head>
          <p xml:id="i-WTLcjnGPryayA7vF3oapuX">
            Kriget är inte över med den sista kulan. För de många kvinnor
            som våldtas i kriget fortsätter helvetet, för många hela livet
            ut. Våldtäkt används allt oftare systematiskt som ett vapen i
            kris- och krigsdrabbade områden. Inte bara den drabbade kvinnan
            utan också hela hennes omgivning blir offer för de ofta bestialiska
            övergreppen. En av de allvarligaste formerna av våld mot kvinnor
            är sexuellt våld, där våldtäkt är den grövsta formen. En våldtäkt
            är antingen den sker i fredstid eller under väpnad konflikt en
            kränkning av kvinnans integritet och mänskliga rättigheter.
          </p>
          <p xml:id="i-WKp7wMMVUAKUuzApvRyRF3">
            I samhällen där den sociala ordningen bygger på mannen som överordnad
            kvinnan, blir angreppen även ett angrepp på mannen och på hans
            kultur och på hans förmåga att försvara hem och familj, vilket
            förväntas av honom. Ämnet är känsligt på många sätt; de förnedrade
            offren är oerhört sårbara och vill helst av allt glömma, samtidigt
            som de behöver få upprättelse. Världssamfundet behöver förmedla
            budskapet att vi inte ser mellan fingrarna på dessa krigsförbrytelser.
            Rättssystemet har svårigheter att hantera dessa frågor och beviskedjan
            är i många fall svår.
          </p>
          <p xml:id="i-2XjtzAT2wwdvFMzzeEB4aH">
            Situationen försvåras också av att samhället i stort, och där
            måste tyvärr också Sverige inkluderas, skuld- och skambelägger
            kvinnan, offret. Det är som om det i alla fall på något vis är
            hennes eget fel. Skammen är i alla fall hennes. Men låt oss slå
            fast: att bli våldtagen är inte skamligt för offret, bara för
            förövaren!
          </p>
          <p xml:id="i-6Y6wotaWbMbe9jBCdGKRkh">
            Våldtäkter i krig har först nu kommit att betraktas som ett brott
            mot mänskligheten och är sedan 2002 uppfört som krigsbrott enligt
            Romstadgan för den internationella domstolen i Haag. Nu döms för
            första gången krigsförbrytare för systematisk våldtäkt i krig.
            Brotten begås främst i de inomstatliga konflikterna med avsikt
            att etniskt rensa folkgrupper. Så har skett i forna Jugoslavien
            och i många av de konflikter som plågar Afrika. Första gången
            massvåldtäkter uppmärksammades som vapen var i Bangladesh 1971.
          </p>
          <p xml:id="i-51zYYc5ZB6JC4rMjzFgnqZ">
            År 2000 antog FN:s säkerhetsråd resolution 1325. Resolutionen
            gav generalsekreteraren Kofi Annan möjlighet att göra en studie
            om kvinnor, fred och säkerhet. Rapporten som presenterades under
            hösten 2002 understryker att kvinnor och flickor betalar ett särskilt
            högt pris för väpnade konflikter och att kvinnor ska sättas i
            centrum för FN:s fredsbevarande aktiviteter. Rapporten sätter
            fokus på nödvändigheten av att kvinnor finns med i det fredsskapande
            arbetet, dvs. beslutsprocessen, fredsförhandlingar, nödhjälpsarbete,
            upprättande av flyktingläger m.m. Kvinnor stödjer kvinnor och
            det görs bl.a. med närvaro i områdena.
          </p>
          <p xml:id="i-5vN6DtWionySNWaQGU2vBK">
            Krigets konsekvenser drabbar framförallt civilbefolkningen. De
            flesta flyktingar, närmare bestämt 70 %, är kvinnor och barn.
            Systematiska våldtäkter är idag en krigföringsmetod. Satt i system
            utnyttjar man kvinnors särskilda utsatthet under kriget, för att
            etniskt rensa områden och förnedra individen. De har en långtgående
            verkan på samhället och dess återuppbyggnad. Hur läker man såren
            i ett samhälle där flickor och kvinnor kränkts i sitt människovärde
            och är både fysiskt och psykiskt märkta för livet av sina upplevelser?
            Hur påverkar det samhällen där pojkar växer upp med minnen av
            att ha tvingats se på när våldtäkterna utförts på deras syskon
            och mamma? Inte sällan förskjuts de våldtagna kvinnorna av sina
            familjer, särskilt om de blivit gravida av sina förgripare.
          </p>
          <p xml:id="i-MqHPJHJoSsFGJSqTuNAG5Q">
            För att något beskriva hur våldföringen fungerar ges här några
            exempel: Under kriget på Balkan, inrättades särskilda våldtäktsläger
            på olika ställen i Bosnien där kvinnorna under dagarna lagade
            mat, städade etc. för att under nätterna våldtas och t.o.m. mördas.
            I förhör med kvinnorna har senare kunnat beläggas att massvåldtäkter
            användes som vapen och var beordrade. I Kongo går milisen från
            hus till hus, våldtar allt av kvinnokön, en del kvinnor förs bort
            för att våldtas även av andra. Från kriget i Bosnien rapporterades
            om 50 000 våldtäkter.
          </p>
          <p xml:id="i-VRZPjowdVKASJsbMJfkfF">
            FN:s siffra från Rwanda är uppe i 250 000 våldtäkter. Det är
            alldeles för lätt för oss i vår kultur att stanna vid att se våldtäkter
            mer som isolerade brott mot enskilda personer än att inse och
            förstå vidden av systematiserade våldtäkter för kris- och krigsdrabbade
            områden. Det är ett ohyggligt, effektivt vapen som söndertrasar
            hela samhällen och påverkar nationers återuppbyggnad. Våldtäkterna
            är en våldföring på hela samhällen och kulturer.
          </p>
          <p xml:id="i-TUyTXD1Y3cFDYowG9GZbgE">
            Alltjämt finns svårigheten kring attityderna av dessa brott.
            Kvinnorna som utsätts har svårt att framträda. De har traumatiska
            upplevelser, många kan vara förskjutna från sina hem, de har ingen
            ekonomisk eller social möjlighet att starta ett nytt liv, de är
            märkta för livet. För kvinnor som lever i patriarkaliska kulturer
            kan ett vittnesmål vara detsamma som att sätta sig på de anklagades
            bänk. Detta innebär också svårigheter att få fram vittnesmål.
            Så länge vittnesmål saknas kommer ingen att kunna dömas för dessa
            brott.
          </p>
          <p xml:id="i-Kxq4LRsPaguQgYbhgkvfdm">
            I ett krigshärjat samhälle är förutsättningarna för att kunna
            hantera de hälsomässiga konsekvenserna mycket begränsade. Sverige
            och svenska medborgare stödjer på många olika sätt fredsprocesserna
            i olika konfliktområden, men programmen har inriktningen barn
            och utbildning, mat och sjukvård, men det saknas ett större grepp
            om de nödvändiga programmen för att stödja kvinnorna i återupprättandet
            av deras liv. Det har också stor påverkan på återuppbyggnaden
            av nationen. I Kvinna till Kvinnas rapport War is not over with
            the last bullet redovisas att 96 % av kvinnorna känner att de
            är utlämnade av sina regeringar och får ingen hjälp att hantera
            sina problem efter kriget.
          </p>
          <head xml:id="i-83aD9xzeWrtaw53R53BXQP" type="h2">
            Genderperpektivet i FN
          </head>
          <p xml:id="i-BSg5MtZ9e7mdaDd5weBmt9">
            FN:s säkerhetsråd antog år 2000 resolution 1325, i vilken slås
            fast att genderperspektivet skall beaktas i all fredsfrämjande
            verksamhet. Bland annat diskuteras möjligheten att integrera ett
            genderperspektiv i mandaten för de fredsbevarande operationerna,
            att tillsätta en genderrådgivare inom DPKO och att etablera genderkontor
            i fältmissionerna. Ansträngningar görs nu för att engagera kvinnor
            i den fredsfrämjande och samhällsbyggande verksamheten på alla
            nivåer. En grundförutsättning för att lyckas med återuppbyggnaden
            av det civila samhället är att även kvinnor är delaktiga i processen.
          </p>
          <p xml:id="i-Lh2mnLoRySVgpan8SJG8FF">
            I Europaparlamentets resolution om kvinnors deltagande i fredlig
            lösning av konflikter (2000/2025 [INI]) är utgångspunkten att
            alla analyser och politiska åtgärder rörande konflikter hittills
            har varit könsrollsblinda. Politiker, beslutsfattare och experter
            har antagit att könsrollsfrågor inte varit relevanta för detta
            politikområde. Kvinnor förekommer sällan i officiella initiativ
            som syftar till att lösa konflikter och deltar i allmänhet inte
            vid beslut om prioriteringar i fredsprocesser. I parlamentets
            resolution föreslås därför bl.a. att en genusanalys bör utgöra
            ett automatiskt inslag i planeringen och genomförandet av externa
            interventioner i konfliktsituationer och i återuppbyggnaden efter
            konflikter. Detta skulle säkerställa att kvinnor, som ofta har
            en central roll i återuppbyggnaden av krigshärjade samhällen,
            inte marginaliseras ytterligare vid interventioner.
          </p>
          <head xml:id="i-YPvueL1XnUXukZ5iYW22fX" type="h2">
            Fler kvinnor i internationell tjänst
          </head>
          <p xml:id="i-JvoGUJC2wxfdqQWGtKkT57">
            De positiva effekterna av kvinnors ledarskap och kvinnors deltagande
            i fredsbevarande styrkor manar enligt betänkandet till ökad nominering
            och rekrytering av kvinnor till internationella diplomatiska befattningar
            inom området fred och säkerhet. Kvinnor i den fredsbevarande styrkan
            kan utgöra en förebild för kvinnor i konfliktområden och inspirera
            till deltagande i återuppbyggnad, i synnerhet demokratiuppbyggnad
            och ekonomisk utveckling. Närvaron av kvinnor i den fredsbevarande
            styrkan i Sydafrika lyfts fram som ett exempel och som avgörande
            orsak till kvinnors ökade politiska deltagande.
          </p>
          <head xml:id="i-DF1XWa1chwMETZKsuSsi9" type="h2">
            Vad kan vi i Sverige göra?
          </head>
          <p xml:id="i-WmkDMLJahNS4aJxpHcjtkY">
            Världens kvinnor och män måste gemensamt ta avstånd ifrån de
            avskyvärda krigsförbrytelser som riktas mot civila kvinnor och
            flickor i krig runt om i världen. Resolution 1325 får inte bli
            enbart en läpparnas bekännelse. Därför måste vi verka för ett
            antal konkreta åtgärder.
          </p>
          <list style="ul">
            <item xml:id="i-WT7AhBgVaPJkDLtNNCtgsH">
              Vi måste öka de svenska insatserna för att sätta press på att
              regeringar lever upp till det skydd för kvinnor och barn i krig
              som FN:s resolution 1325 ställer krav på samt att länder i enlighet
              med resolutionen ger kvinnorna en större plats i återuppbyggnadsarbetet
              efter ett krig.
            </item>
            <item xml:id="i-5igvpih4FzS67PY2254c8W">
              Den uppföljande rapport som bl.a. Elisabeth Rehn lade fram till
              FN:s säkerhetsråd hösten 2002, där man kräver inrättandet av en
              ny internationell kommission mot våld mot kvinnor, måste få Sveriges
              stöd.
            </item>
            <item xml:id="i-zHDQHSMKUbT2LSbQXFFhw">
              Då våldtagna kvinnor ofta blir utfrusna från samhället bör de
              kunna få status som flyktingar precis som människor som förföljs
              för sin tro, politiska åsikt eller sexuella läggning.
            </item>
            <item xml:id="i-KxJVX68a2LvDk2mYbSGKEK">
              Om det kan bevisas att våldtäkter begåtts systematiskt som en
              del av krigföringen bör våldtagna kvinnor också kunna få skadestånd
              från den krigförande staten. Sverige bör i alla internationella
              insatser erbjuda stöd och rehabilitering åt våldtagna kvinnor.
            </item>
            <item xml:id="i-USBxbhVXoGBomCQepug6vV">
              Sverige bör också arbeta för att fler kvinnor ska finnas med
              i de internationella insatsstyrkor vi skickar.
            </item>
            <item xml:id="i-EvmCjNbVephGjnbpZrZ46n">
              Utbildningen av dem som ska iväg bör också förbättras ytterligare
              när det gäller respekten för kvinnor och förståelsen för vad kvinnor
              och barn kan råka ut för. Att köpa sexuella tjänster är förbjudet
              i svensk lag. Det måste vara en viktig uppgift att se till att
              de svenska soldater som deltar i internationell tjänst får en
              gedigen information även inom detta område.
            </item>
          </list>
          <p xml:id="i-8MNuWWr1R786ULS9i33FVZ">
            Detta bör riksdagen ge regeringen tillkänna.
          </p>
        </div>
        <div type="motSignatures">
          <list>
            <item xml:id="i-L5bPXa8dQ3QLKQfpjtaoXb" who="i-AvtuWmW4WHMDrctQKwDQuR">
              Eva Flyborg (fp)
            </item>
          </list>
        </div>
      </div>
    </body>
  </text>
</TEI>
