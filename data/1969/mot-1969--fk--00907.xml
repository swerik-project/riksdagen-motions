<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--fk--00907">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__907/mot_1969__fk__907-001.pdf"/>
      <fw xml:id="i-Q9qfE6tcat67knSAiRXx6d">
        Nr 907—914 —- Motion i Första kammaren, nr 907 år 1969 1
      </fw>
      <div xml:id="i-94GXvbPTH6tp2MhzTGVRbA" type="motHeader">
        <div xml:id="i-2RtLXQAD34wGAPNHCqmR5A" type="motTitle"/>
        <div xml:id="i-6kyuvYYcmLFDyC2dgong1Q" type="motSubmissionInfo"/>
      </div>
      <div xml:id="i-L8MHJewojyeevvMYaNMggE" type="motBody">
        <div xml:id="i-2PaVu4SyLQzsRJjwKssQmC">
          <p xml:id="i-9Xv9VQxR9AavnDtTN3kAn4">
            Nr 907
          </p>
          <p xml:id="i-A4EYFgqb47zoi16E8gu66" type="titleString">
            Av herr Björk m. fl., i anledning av Kungl. Maj:ts proposition
            nr 5, med förslag till lag om telefonavlyssning vid för- undersökning
            angående grovt narkotikabrott m. m.
          </p>
          <p xml:id="i-BpEzmuvpm8iy1kzrk14GXj">
            (Lika lydande med motion nr 1041 i Andra kammaren)
          </p>
          <p xml:id="i-DLzKUq24ZuNGjcZSmrFpWH">
            I propositionen nr 5 föreslås en särskild lag om telefonavlyssning
            vid grovt narkotikabrott. Förslaget bygger i allt väsentligt på
            önskemål från rikspolischefen och riksåklagaren, medan justitiekanslern
            uttryckt vissa betänkligheter. Lagförslaget innebär en uppluckring
            av nuvarande bestäm- melser bl. a. genom att avlyssning blir möjlig
            vid misstanke om brott, där straffet kan bli mindre än två år.
            Justitieministern framlägger sitt förslag vid en tidpunkt, då
            frågan om förbättrat skydd mot hemlig avlyssning tilldrar sig
            ökad internationell uppmärksamhet. Europarådets rådgivande församling
            har nyligen uttryckt önskemål om en förstärkning av medlemsstaternas
            lagstiftning i denna riktning. Flera stater är i färd med att
            införa restriktioner för telefonav- lyssning, jämförliga med dem
            som gäller i Sverige. De argument som i propositionen anföres
            för ett avsteg från nuvarande ordning är föga preciserade. Med
            telefonavlyssning skulle man »sannolikt&gt; komma åt några personer
            som sysslar med narkotikahantering. I varje fall säges möjligheten
            till avlyssning försvåra deras arbete. Rikspolischefen och riksåklagaren
            synes inte räkna med att avlyssningen i och för sig skall bringa
            i dagen något mera omfattande bevismaterial. Olika omständighe-
            ter gör det ju också mindre sannolikt att storlangarna skulle
            förmedla särskilt viktiga uppgifter per telefon. Mot de synnerligen
            osäkra vinsterna ur spaningssynpunkt måste ställas de klara förlusterna
            ur integritetssyn- punkt. Vikten av att nu sätta in effektiva
            åtgärder mot narkotikamissbru- ket utgör inte tillräckligt skäl
            att just tillgripa telefonavlyssning som me- del. Avstår man från
            detta medel i arsenalen, föreligger alltid möjlighet att förstärka
            arsenalen på andra punkter. Totalresultatet av ansträngningarna
            att bekämpa narkotikamissbruket måste rimligen bli beroende av
            summan av medel som sätts in. Justitieministern hävdar att det
            i praktiken inte är fråga om någon stor grupp av misstänkta som
            skulle bli föremål för avlyssning. Detta är enligt vår mening
            att gå vid sidan av problemet. När telefonavlyssning omgetts med
            starka restriktioner i vårt land, har syftet uppenbarligen varit
            att ge allmänheten trygghet för telefonhemligheten, vilken alltmer
            kommit att be-
          </p>
          <p xml:id="i-SE3puCL3TSwL1Uap9gLNq9">
            Bihang till riksdagens protokoll 1969.3 saml. Nr 907—914
          </p>
          <pb facs="riksdagen-motions-pdf/data/1969/mot_1969__fk__907/mot_1969__fk__907-002.pdf"/>
          <fw xml:id="i-X1pjzEi75enSfqaS6FeahK">
            2 Motion i Första kammaren, nr 907 år 1969
          </fw>
          <p xml:id="i-J5u3RonGefWeQBzDfbrjYw">
            traktas som en grundläggande medborgerlig rättighet. Om en av
            de vikti- gare restriktionerna nu genombrytes, nämligen tvåårsgränsen,
            öppnas fäl- tet för framstötar om telefonövervakning även vid
            andra typer av brott, där straffet kan bli mindre än två år. På
            varje särskilt område, där polisen an- ser sig ha behov av telefonavlyssning
            i spaningssyfte, behöver kretsen av direkt övervakade personer
            i och för sig inte bli stor. Den krets som in- direkt drabbas
            genom kanske rätt oskyldiga telefonkontakter med de över- vakade
            blir genast avsevärt större. Och det antal personer som tror sig
            ris- kera övervakning kan väntas bli ännu mycket större. Debatten
            om säker- hetspolisens arbetsmetoder har illustrerat hur många
            människor som hyser oro för att utan grund vara utsatta för polisens
            övervakning. De grupper som haft en kanske tillfällig och flyktig
            kontakt med narkotika torde knappast reagera annorlunda, om telefonavlyssning
            införes vid grovt nar- kotikabrott. De psykologiska verkningarna
            av förslaget diskuteras inte alls i propositionen. Lagen betecknas
            som tidsbegränsad och skall bli föremål för omprövning 1970. I
            praktiken riskerar man att riksdagen accepterar en permanent lag-
            stiftning. Mycket talar för att narkotikaproblemet kommit för
            att stanna och för att polisen även på längre sikt anser sig ha
            behov av avlyssnings- möjligheter för att komma till rätta med
            det. Eftersom lagens värde ur polisens synpunkt tydligen inte
            kommer att avläsas i något mera omfattande bevismaterial som framkommer
            genom själva avlyssningen, kan riksdagen också fortsättningsvis
            bli hänvisad till rikspolischefens och riksåklagarens allmänna
            värderingar som stöd för en förlängning av lagen. Proposition
            nr 5 bygger inte på någon utförlig och övertygande bevisning i
            fråga om den föreslagna lagens värde. Den har inte föregåtts av
            vare sig offentlig debatt, remissförfarande eller debatt inom
            riksdagspartierna i denna speciella fråga. Den grundar sig enbart
            på två höga funktionärers önskemål i ett krisläge, där eftertanken
            riskerar att inte få tillräckligt spelrum. Den innebär ett viktigt
            principiellt avsteg från regler avsedda att skydda den personliga
            integriteten. Riksdagen bör inte acceptera sakens handläggning.
            Härmed hemställes, att riksdagen måtte avslå proposition nr 5.
          </p>
          <p xml:id="i-Rm2uKw6nhhiJExU6DL5qyG" type="date">
            Stockholm den 11 februari 1969
          </p>
          <div xml:id="i-QWdMoguMfMuuNWxdTpDuD" type="signatureBlock">
            <list xml:id="i-EsNTiEJbzJrdJZafApho8x">
              <item xml:id="i-H3tkEWqCmpTF7sUS5XECtn" who="i-MeXvsK7yXnvLwkvhiu6BrW" type="signature">
                Kaj Björk (s)
              </item>
              <item xml:id="i-CAaD8YKJu7sBqkqyseRoFT" who="i-X7UtgpZUuiqEBWyX18Bqf" type="signature">
                Yngve Möller (s)
              </item>
              <item xml:id="i-L6mqpRBUzDp8HkLGQQJw7w" who="i-2cLoxXq5VAxu3RYfzsD3qx" type="signature">
                Thure Dahlberg (s)
              </item>
            </list>
          </div>
        </div>
      </div>
    </body>
  </text>
</TEI>
