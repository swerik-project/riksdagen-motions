<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-03831">
  <teiHeader>
    <fileDesc>
      <titleStmt>
        <title>med anledning av prop. 2020/21:72 Sveriges tillträde till Europarådets konvention om it-relaterad brottslighet</title>
        <author corresp="i-LHNecLttGkFNptLa6AG81p i-RbVbjAyjqSE4gXQF4DaDTA">av Helena Vilhelmsson och Hannes Hervieu (båda C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3831 av Helena Vilhelmsson och Hannes Hervieu (båda C)</title>
          <idno type="rdwebb">H8023831</idno>
          <rs type="number">3831</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H8023831/text</ref>
          <ref type="dokument_url_html">http://data.riksdagen.se/dokument/H8023831</ref>
          <ref type="dokumentstatus_url_xml">http://data.riksdagen.se/dokumentstatus/H8023831</ref>
          <ref type="docx">http://data.riksdagen.se/fil/BF7F7AD9-4930-437C-8CA3-929F873A3D14</ref>
          <ref type="pdf">http://data.riksdagen.se/fil/28E887B8-1D9C-4D1B-AE5E-87F7D962131C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LHNecLttGkFNptLa6AG81p</idno>
            <name>Helena Vilhelmsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-RbVbjAyjqSE4gXQF4DaDTA</idno>
            <name>Hannes Hervieu</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2PoMqHCtfcLpbJ1iG584Tj" type="basedOn"/>
        <correspContext corresp="i-2PoMqHCtfcLpbJ1iG584Tj">
          <ref>Proposition 2020/21:72</ref>
        </correspContext>
        <correspAction xml:id="i-G8wCkbdTEGpPjPje3p8GDE" type="signed"/>
        <correspContext corresp="i-G8wCkbdTEGpPjPje3p8GDE">
          <note type="signatory" corresp="i-LHNecLttGkFNptLa6AG81p"/>
          <note type="signatory" corresp="i-RbVbjAyjqSE4gXQF4DaDTA"/>
        </correspContext>
        <correspAction xml:id="i-PUSVsuBawRHPTMjmL7jKc2" type="submitted">
          <date when="2021-01-15"/>
          <time when="15:17:41"/>
        </correspAction>
        <correspAction xml:id="i-2fYsc6R9DbEfJrgJZXQsx7" type="reviewed">
          <date when="2021-01-18"/>
          <time when="11:05:31"/>
        </correspAction>
        <correspAction xml:id="i-YHJtEqmzi8fHH8bPAcwK9h" type="dismissed">
          <date when="2021-01-19"/>
        </correspAction>
        <correspAction xml:id="i-UYvbhqh94Y7Mq1fknf3zr1" type="referred">
          <date when="2021-01-20"/>
        </correspAction>
        <correspAction xml:id="i-Uoksp7zt6hcByr5715UtHq" type="assigned">
          <date when="2021-03-24"/>
          <time when="16:44:20"/>
        </correspAction>
        <correspContext corresp="i-Uoksp7zt6hcByr5715UtHq">
          <ref type="assignedTo">Justitieutskottet</ref>
        </correspContext>
        <correspAction xml:id="i-G4sLDTKiAzKGHS9NaucZQc" type="behandlas_i"/>
        <correspContext corresp="i-G4sLDTKiAzKGHS9NaucZQc">
          <ref type="uppgift">2020/21:KU19</ref>
          <ref type="ref_dok_id">H801KU19</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU19</ref>
          <ref type="ref_dok_titel">Offentlighet, sekretess och integritet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Do3tWLoyeuqgsy95atnZXj" type="behandlas_i"/>
        <correspContext corresp="i-Do3tWLoyeuqgsy95atnZXj">
          <ref type="uppgift">2020/21:JuU16</ref>
          <ref type="ref_dok_id">H801JuU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU16</ref>
          <ref type="ref_dok_titel">Sveriges tillträde till Europarådets konvention om it-relaterad brottslighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GdbiCRWoDTGQQTpFYZcu2x" type="motHeader">
        <div xml:id="i-38S8KeDeZmTMNHgjMJfKVf" type="motTitle">
          Motion till riksdagen 2020/21:3831 av Helena Vilhelmsson och
          Hannes Hervieu (båda C) med anledning av prop. 2020/21:72 Sveriges
          tillträde till Europarådets konvention om it-relaterad brottslighet
        </div>
      </div>
      <div xml:id="i-WMtThvfBXSdcy7QUn8BWz7" type="motBody">
        <div xml:id="i-DuZcrAmoCXdpx1VbSiEcti" type="motProposal" subtype="förslag">
          <head xml:id="i-K3f7Rnn69kTuyxmiocqSUL">
            Förslag till riksdagsbeslut
          </head>
          <list xml:id="i-WJVUgTv6xZFV5gnn9dGrYF" style="ol">
            <item xml:id="i-JtBX9Hj94P4wJuALoxgLi5">
              Riksdagen ställer sig bakom det som anförs i motionen om att
              tillsätta en utredning med uppdraget att utreda frågan om integritet,
              brottsbekämpning och informationshantering och tillkännager detta
              för regeringen.
            </item>
            <item xml:id="i-A1FvAd9qaL1AssUNnxTy83">
              Riksdagen ställer sig bakom det som anförs i motionen om att
              anpassa reglerna om beslag och husrannsakan till modern teknik
              och tillkännager detta för regeringen.
            </item>
          </list>
        </div>
        <div xml:id="i-6EAdFQ9rK6YBavyytqpCFY" type="motContent">
          <head xml:id="i-VDMevMWG67eFTh8siCRb9H" type="h1">
            Motivering
          </head>
          <p xml:id="i-65TCAW1qZ9qPQ5sfxz1dem">
            Centerpartiet välkomnar denna proposition som innebär att Sverige
            nu äntligen kommer att tillträda den s.k. Budapestkonventionen.
            Sverige undertecknade Budapestkonventio­nen redan år 2001. Av
            de 68 stater som undertecknat konventionen har redan 65 stater
            tillträtt densamma. Sverige är därmed tredje sist av de undertecknande
            länderna att tillträda konventionen. En bronsplacering i bottenskiktet
            som kommer sig av att det tagit Sverige tjugo år mellan undertecknandet
            och tillträdandet av konventionen. Det är be­klämmande, eller
            rent utsagt oacceptabelt, då Budapestkonventionen har stor betydelse
            för att motverka gränsöverskridande brottslighet via internet.
            Exempelvis har de organi­sationer som arbetar för att förhindra
            sexuell exploatering av barn och barnpornografi länge beskrivit
            ratificeringen av Budapestkonventionen som den mest angelägna
            natio­nella politiska åtgärden för att motverka barnpornografi.
          </p>
          <p xml:id="i-C19SCkzpq2gmZus15HwP2a">
            Möjligheten att utfärda förelägganden för att bevara uppgifter
            som innehas i elektro­nisk form och som är av betydelse i en brottsutredning,
            har också länge efterfrågats av de brottsbekämpande myndigheterna.
            Ekobrottsmyndigheten framför i sitt remissvar en önskan om ett
            tidigare ikraftträdande av den nya bestämmelsen. Behovet och efterfrågan
            av de förslag som förs fram i propositionen är alltså efterlängtat
            och rent av skriande.
          </p>
          <p xml:id="i-UxRFRxZvfh4XFEZRCu1qyF">
            Att demokratins kvarnar mal långsamt är på många sätt en förutsättning
            för genom­tänkta och rättssäkra beslut. Att lagstiftningsarbetet
            tar tid är dock inte detsamma som att välgjorda utredningar blir
            liggande i åratal utan att regeringen kommer till skott. Allvarliga
            problem kan inte tillåtas att fortgå och växa, människor drabbas
            och brott förövas, i väntan på att regeringen ska agera.
          </p>
          <p xml:id="i-9c1dErYwuyscp1tdirGGmF">
            Centerpartiet instämmer i huvudsak i det som förs fram i propositionen.
            Integritets­aspekten berörs av flera av remissinstanserna i fråga
            om möjligheten att säkra lagrade uppgifter i elektronisk form.
            Centerpartiet anser inte att det är rimligt att någon fredat ska
            få ägna sig åt allvarlig brottslighet i integritetens namn. Vi
            instämmer också i uppfattningen att även om ett föreläggande om
            att bevara uppgifter kan anses integri­tetsingripande så kan detta
            ofta vara ett mindre integritetsingripande alternativ än andra
            brottsbekämpande åtgärder, exempelvis beslag eller användande
            av hemliga tvångs­medel. Förslaget innebär också att bevarandet
            bara får avse en viss preciserad uppgift, inte generella förelägganden,
            samt bara avse uppgifter som redan finns lagrade. Föreläggandet
            får också bara avse bevarande av uppgiften under viss tid och
            omfattar inte heller frågan om utlämning av uppgiften. Möjligheten
            att bevara uppgifter som kan vara av betydelse i brottsutredningar
            är, mot denna bakgrund, proportionerlig med hänsyn till behovet.
            Givetvis ska även en proportionalitetsavvägning göras i varje
            enskilt fall där åtgärden kommer på fråga. Likväl anser Centerpartiet,
            i enlighet med vad som framförts i tidigare motioner, att en utredning
            bör tillsättas med uppdraget att se över integritetsskyddet i
            svensk rätt. Detta då gränsdragningsproblematiken mellan å ena
            sidan integritet och å andra sidan samhällets intresse och skyldighet
            att på ett effektivt sätt bekämpa hot och allvarlig brottslighet
            återkommer allt oftare. Den tekniska utvecklingen medför också
            att det finns behov av en mer genomgripande diskussion om integritet,
            öppenhet, informationsinsamling och utbyte av information.
          </p>
          <p xml:id="i-FP4BQfpePQshK89BjxoiHf">
            Centerpartiet ser också ett betydande problem i att det i svensk
            rätt ännu inte är klarlagt vad som gäller beträffande husrannsakan
            på distans. De brottsbeivrande myndigheterna har möjlighet att
            göra husrannsakan i fysiska utrymmen. Att gå igenom en hårddisk
            på en beslagtagen dator är möjligt. Däremot tillåter inte lagstiftningen
            husrannsakan och beslag i det s.k. molnet eller i ett användarkonto.
            Även om det nu blir möjligt att säkra uppgifter i elektronisk
            form kommer förutsättningarna att ta del av uppgifterna omgärdas
            av viss oklarhet eller i vart fall vara praktiskt otympligt.
          </p>
          <p xml:id="i-WAwW7CXotmxBX8BPmi7TWN">
            Utredningen Beslag och husrannsakan – ett regelverk för dagens
            behov (SOU 2017:100) fick i uppdrag att se över reglerna om beslag
            och husrannsakan för att de bättre ska kunna tillämpas i ett digitalt
            tidevarv. Utredningen har remitterats och i januari 2018 redovisades
            remissvaren. Någon proposition har dock inte lagts fram. De brottsbeivrande
            myndigheterna behöver skyndsamt kunna göra husrannsakan och beslag
            i molnet och i användarkonton. Detta är nödvändigt för att förslaget
            att bevara uppgifter i elektronisk form ska kunna få verklig betydelse.
          </p>
          <p xml:id="i-RFMo2881hM7s9b95vW8Nsr">
            Tyvärr går det heller inte att bortse ifrån att även om Sverige
            nu äntligen ratificerar Europarådets konvention om it-relaterad
            brottslighet (Budapestkonventionen) så omfattar samarbetet bara
            de stater som anslutit sig till konventionen. Behovet av internationellt
            samarbete för att motverka den här typen av brottslighet begränsar
            sig givetvis inte till de länder som tillträtt konventionen. Så
            länge det finns länder som inte omfattas eller deltar i ett brottsbeivrande
            samarbete så kan kriminella element fortsätta att härja. Information
            är snabb, flyktig och global. Det internationella arbetet för
            att bekämpa brott måste därför oförtrutet fortsätta. Samtidigt
            som ett sexuellt övergrepp på ett barn kan spridas sekundsnabbt
            över jorden, tar det Sverige tjugo år att tillträda en europeisk
            konvention för att motverka sådan spridning. Ambitionsnivån och
            engage­manget måste vara högre än så.
          </p>
        </div>
        <div xml:id="i-SXvFYVXvf17EYZHtmv5ESQ" type="signatureBlock">
          <list xml:id="i-DVuPW5Zut7bZfLQrWmg4hL">
            <item xml:id="i-VDEGtM6p3XSSMz7wtxHnRv" who="i-LHNecLttGkFNptLa6AG81p" type="signature">
              Helena Vilhelmsson (C)
            </item>
            <item xml:id="i-PLStboyRJ48JBBJxGVujAd" who="i-RbVbjAyjqSE4gXQF4DaDTA" type="signature">
              Hannes Hervieu (C)
            </item>
          </list>
        </div>
      </div>
    </body>
  </text>
</TEI>
