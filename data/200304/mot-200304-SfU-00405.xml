<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-SfU-00405">
  <teiHeader>
    <fileDesc>
      <titleStmt>
        <title>Samordning och finansiell samverkan inom rehabiliteringsområdet</title>
        <author corresp="i-Q6uWG1k3pbJio9CebNs3Cz">av Sten Tolgfors m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Samordning och finansiell samverkan inom rehabiliteringsområdet</title>
          <idno type="rdwebb">GR02Sf405</idno>
          <rs type="number">Sf405</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GR02Sf405/text</ref>
          <ref type="dokument_url_html">http://data.riksdagen.se/dokument/GR02Sf405</ref>
          <ref type="dokumentstatus_url_xml">http://data.riksdagen.se/dokumentstatus/GR02Sf405</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J2F63fdxUFAAeBTYXLX7MZ</idno>
            <name>Anita Sidén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GgyXv4xamqTouNVz7Tncke</idno>
            <name>Anna Lilliehöök</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JSSYZnWrKjtbfWDmu1qLSb</idno>
            <name>Magdalena Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-UmhVhzFM3Rs65aFjMTgRvj</idno>
            <name>Anne-Marie Pålsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GuqTA1ryPxMT4VhaTEcYK3</idno>
            <name>Anne Marie Brodén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-X7429F5ms9qMUCzDHkwDsj" type="signed"/>
        <correspContext corresp="i-X7429F5ms9qMUCzDHkwDsj">
          <note type="signatory" corresp="i-Q6uWG1k3pbJio9CebNs3Cz"/>
          <note type="signatory" corresp="i-J2F63fdxUFAAeBTYXLX7MZ"/>
          <note type="signatory" corresp="i-GgyXv4xamqTouNVz7Tncke"/>
          <note type="signatory" corresp="i-JSSYZnWrKjtbfWDmu1qLSb"/>
          <note type="signatory" corresp="i-UmhVhzFM3Rs65aFjMTgRvj"/>
          <note type="signatory" corresp="i-GuqTA1ryPxMT4VhaTEcYK3"/>
        </correspContext>
        <correspAction xml:id="i-28i8T4rsuUcR5dms1fpe1U" type="referral">
          <date when="2003-10-15"/>
        </correspAction>
        <correspAction xml:id="i-RcrnTfX7grMyxycbJ4Tr8U" type="dismissal">
          <date when="2003-10-15"/>
        </correspAction>
        <correspAction xml:id="i-TZbKCqWknLvYqdgkbKFvAA" type="submission">
          <date when="2003-10-07"/>
        </correspAction>
        <correspAction xml:id="i-EdqRvNWvUEXCqKsajnivzG" type="assigned"/>
        <correspContext corresp="i-EdqRvNWvUEXCqKsajnivzG">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Sf_0405/mot_200304_Sf_0405-0001.pdf"/>
      <div xml:id="i-o7m29iE3cNZs3bqNjVqeZ" type="motHeader">
        <div xml:id="i-6tix9E7ogQRiPs6C8kcuxx" type="motTitle"/>
        <div xml:id="i-Nw58un3nRZSGvtNLjKRHD7" type="motSubmissionInfo"/>
      </div>
      <div xml:id="i-8cxTTe9ctSoyYWH6k6aJH3" type="motBody">
        <div xml:id="i-KVdUFetG8Lnj2tjk9gRzcJ">
          <p xml:id="i-Xx6fvTNMCRjJBaC1hyzvZz">
            2003/04 mnr: Sf405 pnr: m199
          </p>
          <p xml:id="i-981iqztmPsWukHinrPeeLu">
            Motion till riksdagen 2003/04:Sf405
          </p>
          <p xml:id="i-Dy1TKq4RbYKGXscZs31TNz">
            av Sten Tolgfors m.fl. (m)
          </p>
          <p xml:id="i-S1omJkCudZJWSAs7AB8ucc">
            Samordning och finansiell samverkan inom rehabiliteringsområdet
          </p>
          <p xml:id="i-9BoPM92xvPZUhYALMLao3s">
            Motionen delad mellan flera utskott
          </p>
          <p xml:id="i-Xvpt7JnhH3cPv8HxanFc5U">
            Förslag till riksdagsbeslut
          </p>
          <p xml:id="i-MfbYyNLoWtZzQq8whAJbES">
            1. Riksdagen tillkännager för regeringen som sin mening vad i
            motionen anförs om vikten av samverkan för att individens behov
            av rehabilitering skall tillgodoses. 2. Riksdagen tillkännager
            för regeringen som sin mening vad i motionen anförs om satsning
            på snar rehabilitering av sjukskrivna. 3. Riksdagen tillkännager
            för regeringen som sin mening vad i motionen anförs om medel,
            uppdrag och befogenheter för samverkan mellan berörda myndigheter.
            4. Riksdagen begär att regeringen utreder legala hinder för samverkan
            mellan myndigheter, i enlighet med vad som anförs i motionen.
            5. Riksdagen tillkännager för regeringen som sin mening vad i
            motionen anförs om komplettering av Frisam-lagstiftningen och
            andra lagar för att stödja samverkan. 6. Riksdagen beslutar att
            lagstiftningen för Socsam förlängs t.o.m. år 2006, i enlighet
            med vad som anförs i motionen. 7. Riksdagen tillkännager för regeringen
            som sin mening vad i motionen anförs om behovet av översyn av
            den associationsrättsliga lagstiftningen.
          </p>
          <p xml:id="i-2uqGjjhwyg7P5VjvvWaJrU">
            8. Riksdagen tillkännager för regeringen som sin mening vad i
            motionen anförs om samordning av rehabiliteringsinsatser genom
            vårdgaranti och en nationell hälsoförsäkring.'
          </p>
          <p xml:id="i-5FhqunwFmGufsp87xDXDJh">
            "Yrkande 8 hänvisat till SoU.
          </p>
          <pb facs="riksdagen-motions-pdf/data/200304/mot_200304_Sf_0405/mot_200304_Sf_0405-0002.pdf"/>
          <p xml:id="i-T5ghRc6tFzsvojxhuVi6ZK">
            2003/04:Sf405
          </p>
          <p xml:id="i-McUTn3UmuCYtuw37quSouy">
            Individen i kläm i nuvarande system
          </p>
          <p xml:id="i-KBNUqadFioctboes435bUF">
            Dagens gränsdragningar i ansvar för sjukvård, arbetsmarknadsinsatser
            och socialt stöd, både geografiskt och mellan myndigheter, leder
            till att individen alltför ofta inte får rehabilitering eller
            åtminstone får vänta länge på den. Statliga myndigheter saknar
            ofta uppdrag, befogenheter och redskap för samverkan. Möjligheterna
            att genomföra lokalt samordnade åtgärder med utgångspunkt i individens
            behov är för begränsade eftersom resurserna inte kan följa den
            enskilde på ett effektivt sätt. Det gör att den enskilde individen
            kommer i kläm. Åtgärder och behov av åtgärder utreds och utförs
            vid sidan av varandra eller efter varandra utan klara samband.
            För en person som är i behov av stödåtgärder av många olika slag
            kan det ofta leda till en känsla av hjälplöshet och minskad motivation.
            När man varit sjukskriven och av försäkringskassan anses tillräckligt
            frisk för att arbeta så anses man ändå inte tillräckligt frisk
            för att anställas när man kommer till arbetsförmedlingen. Människor
            blir långtidssjukskrivna och förtidspensionerade på grund av att
            de fått stå i kö och inte fått en sjukvård och rehabilitering
            de behövt. De bor kanske på fel ställe och tillhör ”fel upptagningsområde”
            för att kunna få den operation de hade kunnat få om de bott på
            andra sidan kommun- eller landstingsgränsen. Slutsatsen är att
            mer samordning behövs för att individen ska få bra rehabilitering
            utan långa väntetider.
          </p>
          <p xml:id="i-FpD9KBXKCGQFTXVKm5ZRzz">
            Regeringens förslag till samordningsförbund är begränsande
          </p>
          <p xml:id="i-NDwZP58pMivbkMAxuyeZYx">
            Regeringen har lagt förslag om samordningsförbund för att uppfylla
            riksdagens uppdrag om en permanent lösning på samordningen av
            rehabiliteringsinsatser mellan myndigheter. Vi anser emellertid
            att regeringens förslag om samordningsförbund är för begränsande.
            Vi saknar även koppling till den försökslagstiftning som Socsam-samarbetet
            bygger på och som skulle ligga till grund för den permanenta lagstiftningen,
            enligt riksdagens beställning. Regeringens förslag om samordningsförbund
            skulle medföra att små och medelstora kommuner inte ges reella
            möjligheter att samverka. Att möjligheter till samordning begränsas
            till vissa resurser kring en mycket avgränsad målgrupp och att
            all samordning därutöver blir förbjuden ger inte de incitament
            som varit drivkraften lokalt med stöd av försökslagstiftningen.
            Samordningsförbundet riskerar enligt vår uppfattning att leda
            till en ny politiskt styrd myndighet och nya gränsdragningsproblem
            istället för att främja samverkan med inriktning på individens
            behov. Risken är att
          </p>
          <pb facs="riksdagen-motions-pdf/data/200304/mot_200304_Sf_0405/mot_200304_Sf_0405-0003.pdf"/>
          <p xml:id="i-58LnjsBpwGckftQqVbeAv7">
            samordningsförbunden döljer problemen och därmed hindrar förbättrad
            samverkan i vid mening. Vi avvisar tanken på att lägga ihop alla
            samverkansproblem i en enda institution och lägga fast samarbetet
            mellan kommuner och stat i en på förhand bestämd modell. Samordningen
            måste enligt regeringsförslaget omfatta fyra parter: försäkringskassa,
            länsarbetsnämnd, «landsting och kommun. De samverkansprojekt som
            visat sig leda till konkreta resultat har ofta omfattat två parter,
            i första hand landstingen och försäkringskassan respektive kommuners
            socialtjänst och läsarbetsnämnd.
          </p>
          <p xml:id="i-E2gf9KAqKuTuMpA2hbnCBJ">
            Förslaget om samordningsförbund anvisar en stelbent och osäker
            finansiering med en bestämd procentfördelning mellan myndigheterna
            och där de statliga myndigheternas medverkan får utgöra en bestämd
            andel av en osäker prognos för sjukpenningkostnaderna, för närvarande
            en andel på fem procent. En annan osäkerhet utgöres av att samma
            fem procent skall användas till såväl finansiell samordning som
            organiserad samverkan mellan Arbetsmarknadsverket och försäkringskassorna
            (Faros/Amanda) samt all övrig samverkan enligt Frisam-lagstiftningen.
            Vi har mot denna bakgrund avvisat regeringens förslag till samordningsförbund
            i motion 2003/04:Sf3. Vi har även föreslagit en annan form av
            finansiering av finansiell samverkan i form av ett fast anslag.
          </p>
          <p xml:id="i-Jac9iirwZbtJsFRbrR6EcY">
            Moderata utgångspunkter för samverkan
          </p>
          <p xml:id="i-BnxiyBFnRzc49EyiJQZ4ga">
            Samordning, sjukvård och försäkringskassa måste komma först
          </p>
          <p xml:id="i-L4bR6AmkQQTM4T3VuCDqrm">
            Ett samordningsproblem är att gränserna mellan sjukvård och försäkringskassa
            omöjliggör snar rehabilitering av sjukskrivna. Flerdubbling av
            antalet sjukskrivna kräver omedelbara insatser för bättre rehabilitering.
            Sjukvården har inte överallt = prioriterat rehabilitering och
            rehabiliteringspatienter kommer ofta längst bak i kön till vård.
            I vissa landsting tvingas patienter dessutom till långa och dyrbara
            sjukskrivningar i väntan på operation och behandling. Kostnaden
            för utebliven rehabilitering blir hög när sjukskrivna inte får
            tillgång till den skyndsamma diagnos och rehabilitering som skulle
            kunna leda till friskskrivning och arbete. Redan efter någon månads
            sjukskrivning ökar risken att den sjukskrivne aldrig återvänder
            till arbetslivet. Samverkan fordras för en tidig bedömning av
            sjukskrivningar. Målet bör sättas att den sjukskrivne träffar
            ett rehabiliteringsteam inom 28 dagars sjukskrivning. Med denna
            arbetsmetod har det uppnåtts mycket goda resultat inom det pågående
            Socsam-försöket i Finspång. Vissa beräkningar tyder på att betydande
            besparingar kan uppnås om denna arbetsmetod används nationellt.
          </p>
          <p xml:id="i-SN1D6V3v4nbMwbw8XcjpMz">
            2003/04:Sf405
          </p>
          <pb facs="riksdagen-motions-pdf/data/200304/mot_200304_Sf_0405/mot_200304_Sf_0405-0004.pdf"/>
          <p xml:id="i-RNHXfVJjfz6Mhknb3PJ3PD">
            2003/04:Sf405
          </p>
          <p xml:id="i-S7NVbozrH5FVHQfQu1Lhdr">
            Ansvaret måste vara tydligt
          </p>
          <p xml:id="i-98tjRL3VNtMBsRVZeAEHcF">
            Det politiska och finansiella ansvaret måste vara tydligt för
            att kunna utkrävas när försäkring, vård eller andra offentliga
            åtaganden inte fungerar. Oavsett vilken lösning som väljs för
            att åtgärda samordningsproblemen måste det finansiella ansvaret
            för att individen får vård och hjälp tydligt kunna härledas till
            stat, landsting eller kommun, även när flera statliga eller kommunala
            instanser medverkar.
          </p>
          <p xml:id="i-AXjcJFy4BnqCDXB9aXRuB2">
            Samverkan ska prioriteras genom finansiering
          </p>
          <p xml:id="i-U9CuAMvPDA8oYGSSxgbShC">
            Samverkan skall prioriteras politiskt genom att budgetmedel avsätts
            för samverkan och rehabilitering. Samverkan måste grundas på att
            respektive part är villig att göra sådana avsättningar, som skall
            kunna bestämmas utifrån lokala förutsättningar. Resultaten av
            samverkan skall sedan följas upp och styra den fortsatta användningen
            av budgetmedel. Vi vill understryka vikten av att de lokala parterna
            får avgöra målgrupper, verksamhetsområde och åldersgrupper utifrån
            lokala behov och förutsättningar. Den finansiella samverkan skall
            avse insatser för individen.
          </p>
          <p xml:id="i-XnzeQgkgKZr1FCYPxdfURz">
            Statliga myndigheter ska ha i uppdrag att samverka
          </p>
          <p xml:id="i-54PMJAHUpTrQJRKG4Zndqw">
            Statliga myndigheter saknar uppdrag och befogenheter att delta
            i samverkan. Det kan även finnas legala hinder för att samverka.
            Sekretesslagstiftning och integritetsfrågor är ett exempel på
            sådana hinder. Bristen på överensstämmelse mellan myndigheterna
            vad gäller kriterier för att komma i fråga för åtgärder är ett
            annat exempel. Det bör ingå i verksamheternas uppdrag att kartlägga
            hinder för samverkan. Erfarenheter visar att särskilt arbetsmarknadsmyndigheternas
            uppdrag har varit svåra att förena med samverkan. Detta trots
            att arbetsmarknadsinsatser ofta är avgörande för att individen
            ska kunna komma tillbaka till arbetslivet, såsom framgår av utvärderingar
            av samverkansförsöken med Socsam- och Frisam-modellerna. Regeringen
            måste sätta fokus på de statliga myndigheternas arbetssätt för
            samverkan. För konstruktiva samarbetsformer krävs att verksamheterna
            har ändamålsenlig befogenhet, organisation, resurser och kompetens.
            Att skapa förutsättningarna för olika yrkesgrupper och professioner
            att arbeta tillsammans skall ingå i uppdragen för verksamheterna.
          </p>
          <pb facs="riksdagen-motions-pdf/data/200304/mot_200304_Sf_0405/mot_200304_Sf_0405-0005.pdf"/>
          <p xml:id="i-bNdLN6m9U7ircCRC4UvMV">
            Erfarenheter från tidigare projekt bör tillvaratas
          </p>
          <p xml:id="i-5KZvKwmZee3qHZjjrYDLhG">
            Det finns exempel på samverkan med goda resultat inom ramen för
            nuvarande lagstiftning. Erfarenheterna från dessa bör tas till
            vara. I många fall har en lyckad samverkan kunnat uppnås med enkla
            åtgärder såsom att olika aktörer fått gemensamma lokaler. Det
            har rapporterats goda resultat till och med när en enda person
            placerats i en annan verksamhet såsom när försäkringskassan haft
            en försäkringskassetjänsteman placerad på olika vårdcentraler
            eller hos stora arbetsgivare. Försäkringskassan i Stockholm och
            Stockholms läns landsting har utarbetat en modell för rehabiliteringsgaranti
            och bedömningsteam för tidig utredning och behandling av sjukskrivna.
            Utbildning i försäkringsmedicin och samarbete mellan primärvård
            och försäkringskassor gör att sjukskrivningar sker på ett riktigt
            sätt och gör att den sjukskrivne kan få tidig behandling. Socsam-försöken
            har visat på en rad nya sätt att samverka kring människor med
            komplexa problem. I vissa fall har samverkan begränsats till utveckling
            av arbetsmetoder för samverkan, i andra har samverkat inneburit
            en sammanläggning av medel från kommun, försäkringskassa och den
            lokala sjukvården. För människor som är särskilt utsatta med komplicerade
            problem och som står långt från arbetsmarknaden finns också Frisam-lagstiftningen
            som ger riktlinjer för samverkan. Samverkansprojekt finns på många
            håll t ex med rehabiliteringsgrupper och flerpartssamtal. Resultatinriktad
            lokal samverkan har bedrivits bland annat i stadsdelen Skärholmen
            i Stockholm med bedömning och arbetsgaranti inom 6 dagar. Erfarenheterna
            från försöksverksamheterna bör tas till vara.
          </p>
          <p xml:id="i-Rcu2MSqfQNCn9dhhYg3Bfj">
            Försökslagstiftning bör kompletteras och förlängas
          </p>
          <p xml:id="i-UiiHq1ZAG8YfwF5iVuzeYr">
            Försök att lösa de återkommande samordningsproblemen har gjorts
            genom olika speciallagstiftningar. Finsam- och Socsam-lagstiftningarna
            har möjliggjort försök med finansiell samordning mellan stat och
            kommun. Frisam-lagstiftningen möjliggör samordning kring de mest
            utsatta som behöver stöd från många «håll såsom =: sociala myndigheter,
            arbetsmarknadsmyndigheter, sjukvård och försäkringskassa. Lagstiftningen
            kring dessa försök behöver kompletteras. T.ex. bör Frisam- lagstiftningen
            kompletteras med regler för hur resurser skall kunna knytas ihop
            vid samarbetsprojekt. De pågående Socsam-försöken bör ges möjlighet
            att fortsätta och tas tillvara genom tre års förlängning av försökslagstiftningen.
            För att kunna medge lösningar för hållbar samverkan behöver det
            finnas möjligheter att lokalt lägga ihop medel avsatta för samverkan.
            Existerande
          </p>
          <p xml:id="i-RiPRB9eLFCc8EoPDet41nk">
            2003/04:Sf405
          </p>
          <pb facs="riksdagen-motions-pdf/data/200304/mot_200304_Sf_0405/mot_200304_Sf_0405-0006.pdf"/>
          <p xml:id="i-CziSc5F8ubNvaJggz5f1vv">
            2003/04:Sf405
          </p>
          <p xml:id="i-PfttvXrY91ptvX3m7f5gFz">
            associationsformer såsom ideell och ekonomisk förening kan användas
            som modell. Möjligheter för statliga myndigheter att samverka
            med ett kommunalförbund i ett begränsat syfte kan övervägas. Denna
            samverkansform skall i så fall utgöra ett flexibelt redskap och
            inte en ny fast reglerad = institution såsom det av = regeringen
            == föreslagna samordningsförbundet. Styrelsen för den juridiska
            personen skall ha representanter från de verksamheter som ingår
            i samarbetet. Det blir då inget problem med = representationen
            av = statliga myndigheter såsom länsarbetsnämnder. Associationsformen
            skall kunna utformas efter olika situationer och medge lokala
            lösningar.
          </p>
          <p xml:id="i-XfzwQKYCXiHjyBvvyWth2r">
            Vårdgaranti och nationell hälsoförsäkring skall införas
          </p>
          <p xml:id="i-VJ33yG7WzYRoGsFnHnTFcn">
            Vi ser vårdgaranti som ett steg på vägen mot en sjukförsäkring
            som garanterar vård. Moderatledda landsting har infört garanti
            för vård och behandling inom rimlig tid. När det egna landstinget
            inte klarar av att ge vård i tid kan den köpas på andra håll.
            Genom valfrihet och mångfald i utbudet av sjukvård kan kompetens
            och olika arbetsmodeller byggas upp. Detta måste eftersträvas
            också för rehabilitering, både medicinsk rehabilitering och yrkesmässig
            rehabilitering för att den sjukskrivna patienten skall kunna börja
            arbeta igen så snart som möjligt. Moderata samlingspartiet arbetar
            därför för att införa en hälsoförsäkring som garanterar vård.
            Den skall gälla över hela landet och täcka både kostnader för
            sjukvård och inkomstbortfall på grund av sjukdom, kopplad till
            tydliga medicinska kriterier. Försäkringen skall betala kostnader
            för vård och behandling av offentliga, privata eller utländska
            vårdgivare om det ligger i patientens intresse.
          </p>
          <p xml:id="i-CKKsWkRAaX3UrNu7NLQQTg">
            Stockholm den 6 oktober 2003
          </p>
          <p xml:id="i-WdHBmiETahDTZ26xKpwfAP">
            Sten Tolgfors (m) Anita Sidén (m) Anna Lilliehöök (m) Magdalena
            Andersson (m) Anne-Marie Pålsson (m) Anne Marie Brodén (m)
          </p>
        </div>
      </div>
    </body>
  </text>
</TEI>
