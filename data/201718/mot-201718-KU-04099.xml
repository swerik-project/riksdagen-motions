<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KU-04099">
  <teiHeader>
    <fileDesc>
      <titleStmt>
        <title>med anledning av prop. 2017/18:199 En stärkt minoritetspolitik</title>
        <author corresp="i-S7wLw9aynA5vbRCsqxxL3N">av Tina Acketoft m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4099 av Tina Acketoft m.fl. (L)</title>
          <idno type="rdwebb">H5024099</idno>
          <rs type="number">4099</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H5024099/text</ref>
          <ref type="dokument_url_html">http://data.riksdagen.se/dokument/H5024099</ref>
          <ref type="dokumentstatus_url_xml">http://data.riksdagen.se/dokumentstatus/H5024099</ref>
          <ref type="docx">http://data.riksdagen.se/fil/45082E8E-264A-47A9-9079-0A31745B8258</ref>
          <ref type="pdf">http://data.riksdagen.se/fil/08041EBD-8A56-4AC4-B286-872D877A245D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-PtNQeaX3pEVoq3gUgGMYWE" type="basedOn"/>
        <correspContext corresp="i-PtNQeaX3pEVoq3gUgGMYWE">
          <ref>Proposition 2017/18:199</ref>
        </correspContext>
        <correspAction xml:id="i-eucLProVgpMMx1TYE2NcH" type="signed"/>
        <correspContext corresp="i-eucLProVgpMMx1TYE2NcH">
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
          <note type="signatory" corresp="i-D6V9ti7ETxin1WbJjDaShE"/>
        </correspContext>
        <correspAction xml:id="i-PSjvEot4M6XR91TKhqjP8J" type="submitted">
          <date when="2018-04-11"/>
          <time when="16:22:27"/>
        </correspAction>
        <correspAction xml:id="i-9FH54fAsRATVLxy4afnxfv" type="dismissed">
          <date when="2018-04-16"/>
        </correspAction>
        <correspAction xml:id="i-G4ibQzEJQ6hdid7XTq2L3s" type="reviewed">
          <date when="2018-04-16"/>
          <time when="10:05:54"/>
        </correspAction>
        <correspAction xml:id="i-3dy3P5Ey7P1zffKba51oYM" type="referred">
          <date when="2018-04-17"/>
        </correspAction>
        <correspAction xml:id="i-8AG7wBjpkaqfqJw4XvVKxU" type="assigned">
          <date when="2018-06-20"/>
          <time when="11:44:13"/>
        </correspAction>
        <correspContext corresp="i-8AG7wBjpkaqfqJw4XvVKxU">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-AQtR6EEAipXeUMC7jeFsDP" type="behandlas_i"/>
        <correspContext corresp="i-AQtR6EEAipXeUMC7jeFsDP">
          <ref type="uppgift">2017/18:KU44</ref>
          <ref type="ref_dok_id">H501KU44</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU44</ref>
          <ref type="ref_dok_titel">En stärkt minoritetspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:4099 av Tina Acketoft m.fl. (L)
          med anledning av prop. 2017/18:199 En stärkt minoritetspolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-6CxAfpYdh2K8557rdXoV6r">
            Förslag till riksdagsbeslut
          </head>
          <list style="ol">
            <item xml:id="i-UXg6CDnTRS1JBtyuD8YWEq">
              Riksdagen ställer sig bakom det som anförs i motionen om samordning
              mellan minoritetspolitiken och andra frågor som rör mänskliga
              rättigheter och demokrati och tillkännager detta för regeringen.
            </item>
            <item xml:id="i-5uWAA6xk7Zdn7dBXG5gcFh">
              Riksdagen ställer sig bakom det som anförs i motionen om uppföljning
              av kommuners och landstings mål och riktlinjer för sitt minoritetspolitiska
              arbete och tillkännager detta för regeringen.
            </item>
            <item xml:id="i-6zE612xSc1jrmz4mFJxmfA">
              Riksdagen ställer sig bakom det som anförs i motionen om att
              kommuners och landstings mål och riktlinjer för sitt minoritetspolitiska
              arbete ska vara beslutade i politiska organ, och detta tillkännager
              riksdagen för regeringen.
            </item>
            <item xml:id="i-Y8s1Pk5tXvfR2W6WZ5sNu6">
              Riksdagen ställer sig bakom det som anförs i motionen om samråd
              och tillkännager detta för regeringen.
            </item>
            <item xml:id="i-BfpMJ8tLav2b3qRFEV6Ets">
              Riksdagen ställer sig bakom det som anförs i motionen om skollagstiftningens
              terminologi när det gäller de nationella minoritetsspråken och
              tillkännager detta för regeringen.
            </item>
            <item xml:id="i-XcP7v3pU6HpwAdzpp4TitZ">
              Riksdagen ställer sig bakom det som anförs i motionen om äldreomsorg
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Hs751oEipGkC9PrQE39ToY" type="h1">
            Motivering
          </head>
          <p xml:id="i-XGFMNoQZDVFh7HA5HkH9eN">
            De nationella minoriteterna har en lång historia i vårt land
            och har alla utsatts för en assimileringspolitik som innebar att
            de inte fick tala sitt språk eller utöva sin kultur. Detta är
            grunden till att det behövs en särskild politik för de nationella
            minoriteterna. Målet med minoritetspolitiken är att ge skydd för
            de nationella minoriteterna, stärka deras möjligheter till inflytande
            samt stödja de historiska minoritetsspråken så att de hålls levande.
            Individens möjligheter att använda minoritetsspråk i kontakten
            med myndigheter ska stärkas.
          </p>
          <p xml:id="i-SAYKevQYGMYm8V2yAfA79j">
            Minoritetspolitiken måste alltid utgå från den enskilda individens
            rätt att själv definiera sig. Den enskildes självidentifikation
            ska inte vara underordnad stat, tradition eller organisationer.
            Att staten erkänner existensen av en minoritet får aldrig leda
            till att den kollektiva grupptillhörigheten bildar utgångspunkt
            för en politik där kollektivet överordnas den enskilde. Det måste
            vara den enskilda människan som avgör i vilken mån han eller hon
            känner tillhörighet till en nationell minoritet eller en språklig
            gemenskap.
          </p>
          <p xml:id="i-3dHF57rkz6WZNPdfTCuRL8">
            Detta innebär att den liberala minoritetspolitiken har ett dynamiskt
            förhållningssätt. Språk, traditioner och kulturer är alltid i
            förändring och för den enskilda människan kan också relationen
            till ett minoritetsspråk eller en minoritetskultur förändras över
            tid. Vissa perioder i livet kan minoritetstillhörigheten kännas
            oviktig för att senare få en stark och personlig innebörd, och
            tvärtom. Den liberala minoritetspolitikens mål är att stärka individens
            möjligheter att leva i enlighet med sina egna önskningar.
          </p>
          <p xml:id="i-Ezc7kvS6ruwka1PVUV8W5z">
            Under alliansregeringen ansvarade Liberalerna för det minoritetspolitiska
            arbetet, och positionerna flyttades fram på en lång rad områden.
            En ny minoritetspolitisk strategi presenterades 2009, och 2010
            började den nya lagen om nationella minoriteter och minoritetsspråk
            gälla. Förvaltningsområdena för finska och samiska utökades kraftigt
            när Liberalerna ansvarade för minoritetspolitiken, och lagreformer
            och andra åtgärder beslutades för att stärka minoriteternas språkrättigheter
            liksom inflytande i olika frågor som berör dem.
          </p>
          <p xml:id="i-WWmQZ936TfUCnkdUDiVAMf">
            Tyvärr har minoritetspolitiken tappat rejält i tempo under denna
            mandatperiod. Under perioden 2016–2018 frystes budgetanslaget
            för minoritetspolitik, vilket var helt oförenligt med tanken att
            förvaltningsområdena ska kunna utökas. Den eftersläpning som detta
            har lett till är djupt beklaglig.
          </p>
          <p xml:id="i-Wn7QbYrU4S49FEjwXCYHZV">
            Den nu aktuella propositionen bygger på de förslag som lagts
            fram av den liberale f.d. riksdagsledamoten och statssekreteraren
            Lennart Rohdin, som 2016 fick uppdraget att vara särskild utredare
            för utredningen om en stärkt minoritetspolitik. Propositionen
            innehåller välkomna förbättringar men går i vissa avseenden inte
            tillräckligt långt, och vissa frågor lämnas också helt obesvarade.
          </p>
          <p xml:id="i-MGEctojAD4JfBsX9t35uoQ">
            I denna motion kommenterar Liberalerna de förslag som tas upp
            i propositionen. För en bredare beskrivning av vår politik hänvisas
            också till kommittémotion 2017/18:3587 Liberal minoritetspolitik.
          </p>
          <head xml:id="i-B31UMqvcH74jufVNNbPa33" type="h2">
            Minoritetspolitiken i förhållande till de mänskliga rättigheterna
          </head>
          <p xml:id="i-RD6exqLopp3pCSQF9m7Q8E">
            Minoritetspolitiken bygger på principer som är djupt förankrade
            i centrala människorättskonventioner som Sverige har förbundit
            sig att följa. I likhet med utredningen förespråkar Liberalerna
            en tydligare samordning mellan minoritetspolitiken och andra frågor
            som rör mänskliga rättigheter och demokrati.
          </p>
          <p xml:id="i-QdAuNWygPZbRvsRrPRU4MX">
            Regeringen väljer dock att i stället uttrycka detta som att ”de
            nationella minoriteternas rättigheter är en integrerad del av
            det internationella ramverket till skydd för de mänskliga rättigheterna”.
            Avsikten är förmodligen att ge tydligt eftertryck åt kopplingen
            mellan MR-frågor och minoritetspolitik, men Liberalerna menar
            att effekten kan bli en annan än den avsedda och kan leda till
            en olycklig insnävning av perspektivet.
          </p>
          <p xml:id="i-Hv9xYuChyhtrHRAqcDo46R">
            Till att börja med är det internationella ramverket just ett
            ramverk, inte ett facit på vad Sverige bör genomföra i nationell
            politik. Sverige kan och bör ha högre ambitioner än vad som är
            reglerat inom ramen för Sveriges internationella åtaganden (då
            främst de två FN-konventionerna om medborgerliga och politiska
            rättigheter respektive ekonomiska, sociala och kulturella rättigheter
            samt Europarådets ramkonvention om skydd för nationella minoriteter
            och den europeiska stadgan om landsdels- eller minoritetsspråk).
            Till exempel kan Sverige inom ramen för sin minoritetspolitik
            mycket väl uppmärksamma frågor och behov som över huvud taget
            berörs i det internationella ramverket, eller gå längre än vad
            som krävs för att uppfylla ramverkets minimikrav.
          </p>
          <p xml:id="i-7g5KpMVH17UBDYNdaxfTn6">
            Vidare lämnas demokratiaspekten helt utanför regeringens definition.
            Det är en icke oväsentlig förändring. På det internationella planet
            kan det noteras att de berörda FN-konventionerna som bekant har
            ratificerats av en lång rad länder som inte är demokratier. På
            det nationella planet innebär detta att kopplingen mellan minoritetspolitiken
            och demokratipolitiken, som är ett särskilt politikområde, försvagas
            i stället för förstärks.
          </p>
          <p xml:id="i-GLRMX3agqwfyjx5wRJj52R">
            Regeringen redovisar i propositionen inte några trovärdiga argument
            för förändringen i förhållande till utredningens förslag. Regeringen
            synes ta för givet att kopplingen till MR-frågor ger hela svaret
            på frågan om de nationella minoriteternas rättigheter, men så
            är inte fallet. Den kopplingen finns och är central, men detta
            konstaterande ger inte en uttömmande beskrivning. Liberalerna
            anser att utredningens förslag är mer välövervägt och ger möjlighet
            till en bredare ansats.
          </p>
          <head xml:id="i-TpLvzA9ZN664rbPys7keC8" type="h2">
            Det samiska folkets ställning
          </head>
          <p xml:id="i-54thhpzddRvg9z8QSsCcJ6">
            Det samiska folket har en särställning som urfolk och är dessutom
            en nationell minoritet. Som regeringen konstaterar har Sametingets
            styrelse inkommit med flera skrivelser som ger uttryck för att
            samerna inte längre bör anses som nationell minoritet utan endast
            som urfolk, och att det samiska språkets ställning bör regleras
            i en särskild samisk språklag. I likhet med regeringen tar Liberalerna
            inte här och nu ställning till själva förslaget, utan anser att
            det är nödvändigt att bereda frågan vidare. Den liberala synen
            att minoritetspolitiken bygger på självidentifikation gör att
            förslaget från Sametingets styrelse behöver analyseras noggrant.
            En eventuell förändring av det samiska folkets ställning skulle
            få stora konsekvenser för alla som identifierar sig som samer,
            och det är därför viktigt att i beredningen möjliggöra för berörda
            individer att ge sin syn på frågan.
          </p>
          <head xml:id="i-KQoH4uJMUGcECAmGzfRKWW" type="h2">
            Strategiskt arbete i hela landet
          </head>
          <p xml:id="i-UBCZPFKbxEAvcyewszAN6j">
            Liberalerna stöder utredningens förslag att kommuner och landsting
            ska anta mål och riktlinjer för sitt minoritetspolitiska arbete.
            Detta skulle ge bättre förutsättningar för den långsiktighet i
            det lokala arbetet som i dag saknas på många håll. Dock brister
            regeringens förslag i två delar.
          </p>
          <p xml:id="i-L3cfATem9MhqA8mkhHm1sM">
            Till att börja med bör det av målen och riktlinjerna också framgå
            hur verksamheten ska följas upp. I propositionen pekar regeringen
            på möjligheten för kommuner att t.ex. införliva målen och riktlinjerna
            i sina verksamhetsplaner, vilket förstås skulle ge naturliga möjligheter
            till uppföljning i delårsrapporter och årsredovisningar. Men mål
            och riktlinjer kan också vara fristående dokument som riskerar
            att bli hyllvärmare. Om kravet på mål och riktlinjer ska vara
            meningsfullt behöver dessa styrdokument också följas upp.
          </p>
          <p xml:id="i-6Zr4e76L4mQHyJrSRuENXr">
            Vidare finns det inte något i regeringens förslag som säkerställer
            att målen och riktlinjerna är politiskt beslutade. Eftersom målen
            och riktlinjerna syftar till att uppfylla kommunens minoritetspolitiska
            åtaganden bör de beslutas av förtroendevalda. Huruvida detta ska
            vara i kommunfullmäktige, kommunstyrelse, annan nämnd eller annat
            politiskt organ får givetvis avgöras av lokala förhållanden.
          </p>
          <head xml:id="i-QnAMMXGE81UA3RuYcRfBEa" type="h2">
            Innebörden av samråd
          </head>
          <p xml:id="i-H9aAkYJQdY5kJERqWfMCar">
            Liberalerna välkomnar det förtydligande av begreppet samråd som
            föreslås. Detta är särskilt viktigt för att behålla individperspektivet
            på minoritetspolitiken. Av detta följer också att dialog med föreningar
            och andra sammanslutningar naturligtvis är av stor vikt, men andra
            samrådsformer som brukardialog, enkäter till föräldrar eller anhöriga
            och bredare medborgardialoger bör också användas. Regeringen bör
            överväga att ta initiativ till ytterligare stöd och informationsmaterial
            som hjälper förvaltningsmyndigheter och kommuner att organisera
            samråd på ett sätt som når ut till alla som är berörda.
          </p>
          <head xml:id="i-D2mSMYqJEbxSf66VbgXL6X" type="h2">
            Terminologi för de nationella minoritetsspråken
          </head>
          <p xml:id="i-Y7Sw7UbD7Dgyrzz6Mi2HYx">
            Regeringen väljer att inte gå vidare med utredningens förslag
            om att använda benämningen kulturarvsspråk som beteckning för
            de nationella minoritetsspråken inom skolväsendet. Liberalerna
            delar i och för sig bedömningen att just denna term kan ge det
            olyckliga intrycket att det skulle vara av främst kulturhistoriska
            skäl som dessa språk har en särställning, men menar samtidigt
            att frågan om ändrad terminologi behöver användas vidare.
          </p>
          <p xml:id="i-TBasT2gf23Q8kmue5tjGBV">
            Framför allt är ”modersmålsundervisning” inte ett fungerande
            begrepp för de nationella minoritetsspråken, eftersom rätten till
            modersmålsundervisning för dessa språk är mer långtgående. För
            dessa språk ställs inget krav på att språket är elevens ”modersmål”
            i betydelsen dagliga umgängesspråk, och inte heller krävs att
            eleven har grundläggande kunskaper från början. Denna utsträckta
            rättighet är en del av revitaliseringsarbetet och handlar just
            om möjligheten att lära sig ett språk som delvis kan ha gått förlorat
            inom familjen. Regeringen bör fortsatt överväga en ändrad terminologi
            i lagstiftningen om skolväsendet.
          </p>
          <head xml:id="i-K8J5rXFBYoZLiipaLxJAH5" type="h2">
            Äldreomsorg
          </head>
          <p xml:id="i-UMHKaa44Hq7f3KditNmgaJ">
            Regeringen väljer med hänvisning till andra pågående lagöversyner
            att inte nu föreslå en överflyttning av bestämmelserna om äldreomsorg
            till socialtjänstlagen. Liberalerna anser att en sådan bör genomföras.
            Precis som det skapar en ökad tydlighet gentemot kommunerna att
            rätten till förskola på nationella minoritetsspråk flyttas till
            skollagen, så skulle tydligheten öka om frågor kring äldreomsorg
            regleras i socialtjänstlagen.
          </p>
          <p xml:id="i-Sx4y6FEabsnatrW6Bd2L8Y">
            Vad gäller innehållet i äldreomsorgen med minoritetsprofil föreslår
            regeringen inte att äldres rätt att behålla sin kulturella identitet
            ”särskilt ska beaktas”, vilket utredningen föreslog, utan nöjer
            sig med att föreslå att den ska ”beaktas”. Denna nedtoning är
            olycklig med tanke på att just kulturkompetens och anknytning
            till kulturella traditioner kan vara en väl så viktig anledning
            som språket till att människor efterfrågar äldreomsorg med inriktning
            på en viss nationell minoritet.
          </p>
          <p xml:id="i-F5fKWTCqJqsNzAwKhYgxKj">
            Regeringen menar att ordet ”särskilt” skulle ge intryck av att
            det kulturella behovet skulle ha försteg framför det språkliga.
            Liberalerna delar inte den åsikten. Lagstiftningen är konstruerad
            så att det är ”inom ramen för den äldreomsorg som erbjuds på minoritetsspråk”
            som de äldres behov av att upprätthålla sin kulturella identitet
            ska beaktas. Farhågan att språket skulle få stå tillbaka med formuleringen
            ”särskilt ska beaktas” är alltså obefogad.
          </p>
          <head xml:id="i-KEUSiVyg4MjnQiHF1rivhj" type="h2">
            Utbildning i minoritetsspråk
          </head>
          <p xml:id="i-W4jSDW77qSijY35dWim91j">
            Flera remissinstanser pekar på att förslagen i propositionen
            kommer att leda till ett ökat behov av personal med minoritetsspråkskompetens,
            något som förstås är helt sant. Liberalerna har redan tidigare
            pekat på de stora behoven av utbildning på detta område, men regeringen
            förbigår denna fråga i propositionen.
          </p>
          <p xml:id="i-HnZQvtztdDH2Yvbn96pB1h">
            Bristen på behöriga lärare i minoritetsspråk är mycket stor.
            Bland annat vad gäller samiska, men också andra minoritetsspråk,
            leder detta till att barn som har rätt att få undervisning i sitt
            minoritetsspråk i praktiken nekas denna möjlighet. Därför behövs
            fler behöriga minoritetsspråkslärare och en ämneslärarutbildning
            som möjliggör en långsiktig försörjning av minoritetsspråkslärare.
            Det behövs dock även insatser för att stärka tillgången till minoritetsspråkslärare
            på kort sikt. Även kommunerna som arbetsgivare åt lärarkåren spelar
            en viktig roll för att driva på för att fler faktiskt söker sig
            till läraryrket. Fler kommuner borde tillsammans göra ansträngningar
            för att säkra tillgången på lärare i minoritetsspråk.
          </p>
          <p xml:id="i-Bb1fAUT6ZgTq3hWVvQJWw9">
            Även på högskolan samt inom vuxenutbildningen behöver det finnas
            en kontinuerlig uppföljning av möjligheterna till utbildning i
            minoritetsspråk. Detta är särskilt viktigt med tanke på att de
            nationella minoritetsspråken i universitetssammanhang är s.k.
            småspråk där undervisning bara ges på vissa lärosäten.
          </p>
        </div>
        <div type="motSignatures">
          <list>
            <item xml:id="i-zAAhQ89grLdZrKYc7YxPu">
              Tina Acketoft (L)
            </item>
            <item xml:id="i-Fw7kkzB9Rv2thb96JqvVCh">
              Christer Nylander (L)
            </item>
            <item xml:id="i-SWSoTHEaFoNHqoisqqXZdg">
              Emma Carlsson Löfdahl (L)
            </item>
            <item xml:id="i-CRDEePtXPGw8QLAhY5pFBd">
              Mats Persson (L)
            </item>
            <item xml:id="i-YAvSsJJKLVj58TqsBxBei2">
              Maria Weimer (L)
            </item>
            <item xml:id="i-E7aVM3ctviWdgnShbAYeXJ">
              Nina Lundström (L)
            </item>
          </list>
        </div>
      </div>
    </body>
  </text>
</TEI>
