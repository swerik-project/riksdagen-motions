<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SfU-00029">
  <teiHeader>
    <fileDesc>
      <titleStmt>
        <title>med anledning av prop. 2007/08:124 Från sjukersättning till arbete</title>
        <author corresp="i-DXYijt8wprzTgm7zCTJYc3">av Veronica Palm m.fl. (s, mp, v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:124 Från sjukersättning till arbete</title>
          <idno type="rdwebb">GV02Sf29</idno>
          <rs type="number">Sf29</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GV02Sf29/text</ref>
          <ref type="dokument_url_html">http://data.riksdagen.se/dokument/GV02Sf29</ref>
          <ref type="dokumentstatus_url_xml">http://data.riksdagen.se/dokumentstatus/GV02Sf29</ref>
          <ref type="doc">http://data.riksdagen.se/fil/C08385F1-FB3B-48CC-AC5E-81EDA4E5B02A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KNqtzTyLq88RopWq6R35xs</idno>
            <name>Ronny Olander</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HsmyrkjqQGCAargTNWaeXi</idno>
            <name>Siw Wittgren-Ahl</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-J95EwJKvWuN9JUNcJSJKgp</idno>
            <name>Göte Wahlström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-AqkTDdERRgq7MWP7ajMpZo</idno>
            <name>Jasenko Omanovic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HMf3KYjw3nvgVVjUa7gnGs</idno>
            <name>Magdalena Streijffert</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7BsKGSEi1h1P93RjqHK2SE" type="basedOn"/>
        <correspContext corresp="i-7BsKGSEi1h1P93RjqHK2SE">
          <ref>Proposition 2007/08:124</ref>
        </correspContext>
        <correspAction xml:id="i-XAuV5gRJ8kZetCKXQApgVo" type="signed"/>
        <correspContext corresp="i-XAuV5gRJ8kZetCKXQApgVo">
          <note type="signatory" corresp="i-DXYijt8wprzTgm7zCTJYc3"/>
          <note type="signatory" corresp="i-KNqtzTyLq88RopWq6R35xs"/>
          <note type="signatory" corresp="i-HsmyrkjqQGCAargTNWaeXi"/>
          <note type="signatory" corresp="i-TVwo4mCECu692GW3ntqQzo"/>
          <note type="signatory" corresp="i-J95EwJKvWuN9JUNcJSJKgp"/>
          <note type="signatory" corresp="i-PMx51X9QbaLUMtQNq6sVfz"/>
          <note type="signatory" corresp="i-AqkTDdERRgq7MWP7ajMpZo"/>
          <note type="signatory" corresp="i-HMf3KYjw3nvgVVjUa7gnGs"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-9Z4VUaPrcugrRDPWALsU1U" type="referral">
          <date when="2008-06-23"/>
        </correspAction>
        <correspAction xml:id="i-KcXRGJ3Z5JngF34y35fq7G" type="dismissal">
          <date when="2008-06-19"/>
        </correspAction>
        <correspAction xml:id="i-3mRPKsh1RovD1xQxTvKcTm" type="dismissal">
          <date when="2008-06-19"/>
        </correspAction>
        <correspAction xml:id="i-Wneze1yazqoidHX6tfGcjY" type="transfer">
          <date when="2008-06-18"/>
        </correspAction>
        <correspAction xml:id="i-Wag5BCZF9rA4Qz5RSYyZe" type="submission">
          <date when="2008-06-18"/>
        </correspAction>
        <correspAction xml:id="i-JW1rN5PuP4jqpFMm9cZp1m" type="assigned"/>
        <correspContext corresp="i-JW1rN5PuP4jqpFMm9cZp1m">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5TD5Mc28rDHd5TiJVdoUXd" type="motBody">
        <div xml:id="i-Dat3f3Nfew4MNCt3uUYMcP" type="motProposal" subtype="förslag">
          <head xml:id="i-6THYShcPKBVWXN9CUAUpdX">
            Förslag till riksdagsbeslut
          </head>
          <list xml:id="i-YLUWFDutSdvBgGHktqTsfm" style="ol">
            <item xml:id="i-3ByukUanrc6BjLiFroNGTy">
              Riksdagen tillkännager för regeringen som sin mening vad som
              anförs i motionen om uppföljning och utvärdering.
            </item>
            <item xml:id="i-HTV5y6p6FuheApiZ5V7oZe">
              Riksdagen tillkännager för regeringen som sin mening vad som
              anförs i motionen om rätt till rehabilitering, även för dem som
              omfattas av de särskilda reglerna i 16 a kap. lagen (1962:381)
              om allmän försäkring.
            </item>
            <item xml:id="i-2wurr354b4MkfLgwKBpMiy">
              Riksdagen avslår regeringens förslag om att avskaffa kravet på
              väsentligt förbättrad arbetsförmåga och därmed de förslagna ändringarna
              i 16 kap. 7 § och den nya 16 kap. 7 a § AFL.
            </item>
            <item xml:id="i-3EgXPyHURVYFg3mhxSSzKm">
              Riksdagen tillkännager för regeringen som sin mening vad som
              anförs i motionen om en socialförsäkringsutredning.
            </item>
            <item xml:id="i-BV5WG1WGPAuS6Uq4WjRkeG">
              Riksdagen tillkännager för regeringen som sin mening vad som
              anförs i motionen om reellt stöd som en viktig förutsättning för
              återgång i arbete.
            </item>
            <item xml:id="i-HbYwRnvFSYhMnKhXzWzpP7">
              Riksdagen tillkännager för regeringen som sin mening vad som
              anförs i motionen om viktiga förutsättningar för att hindra inflödet
              i långa sjukskrivningar och till sjukersättning.
            </item>
            <item xml:id="i-2JFJiyEw6PcmzedesdEvD5">
              Riksdagen tillkännager för regeringen som sin mening vad som
              anförs i motionen om finansiell samordning och övrig samverkan
              på rehabiliteringsområdet.
            </item>
            <item xml:id="i-8kDpKq1uFC1HtS6iHmUvNA">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag på stöd för återgång i arbete.
            </item>
            <item xml:id="i-JHedszinZNueiYVhQXADyf">
              Riksdagen tillkännager för regeringen som sin mening vad som
              anförs i motionen om arbetsgivarens ansvar för rehabiliteringsutredning.
            </item>
          </list>
        </div>
        <div xml:id="i-7uK1bzE76zChpuyhTAadaa" type="motContent">
          <head xml:id="i-GoborXRbdZeeYY3fFivyQF" type="h1">
            Inledning
          </head>
          <p xml:id="i-EHAWqzLeXtTGjdqdhxbpy">
            I propositionen föreslås bl.a. att särskilda regler införs för
            personer som hade rätt till en icke tidsbegränsad sjukersättning
            för juni 2008. Det innebär bl.a. att den som i dag har sjukersättning
            ska kunna återgå i arbete utan att rätten till sådan ersättning
            omprövas.
          </p>
          <p xml:id="i-G65KPhczSHcsd2GpVMfQ7m">
            Även små arbetsinsatser ska stimuleras. Utgångspunkten för förslaget
            är att färre än 1 % av dem som en gång beviljats sjukersättning
            i dag återgår i arbete på den reguljära arbetsmarknaden. En särskilt
            problematisk grupp är de som har beviljats varaktig sjukersättning.
            I dag gäller det ca 433 000 personer, varav ca 120 000 har partiell
            sjukersättning. Om man med stöd av de nya reglerna återgår i arbete,
            ska ersättningen minskas med en s.k. reduceringsinkomst (enligt
            ett system med steglös avräkning). I förslaget införs också regler
            för steglös avräkning för dem med partiell sjukersättning.
          </p>
          <p xml:id="i-7bjCo2Jcuaz7pRJTjUgzu9">
            Av förslaget framgår att arbetsgivarens rehabiliteringsansvar
            bör gälla på samma sätt som för andra anställda. Anställningsskyddet
            ska vara detsamma som för andra anställda.
          </p>
          <head xml:id="i-98C63SmzRZYzaZhRNQym2t" type="h1">
            Motivering
          </head>
          <p xml:id="i-KBQnE74iUP4d4nrsRVtPXF">
            Vi är positiva till att pröva förslag som kan minska inlåsningseffekter
            och sänka trösklarna för dem som redan är förtidspensionerade,
            men där viss restarbetsförmåga kan finnas. Det handlar då om att
            ge människor både stöd och trygghet i förändring. En ökad möjlighet
            för personer med sjukersättning att prova på att jobba men samtidigt
            ha en trygghetsgaranti i botten, är då en möjlighet.
          </p>
          <p xml:id="i-F8KX71hpxbayGD7x1JMN7m">
            Den enskilde ska veta att om hon eller han inte lyckas med jobbet,
            om kraften och restarbetsförmågan sviker på grund av sjukdomen,
            kastas man inte ut från försäkringen. Tvärtom, får man med den
            s.k. steglösa avräkningen möjlighet att arbeta upp till ett fribelopp,
            och samtidigt behålla sin sjukersättning. Om fler får möjlighet
            att bidra med sin arbetsinsats och samtidigt höja sin livskvalitet,
            är det mycket positivt. Det är en vinst både för individen och
            för samhället. Det kan också leda till ett mänskligare arbetsliv,
            där fler människor får bidra i produktion och samhällsliv. Detta
            gynnar också tillväxt och utveckling.
          </p>
          <p xml:id="i-GYg9EfQiYEBtgvPiAZb5KF">
            Samtidigt finns en risk att sjukförsäkringens och trygghetssystemens
            legitimitet minskar, när personer som bedömts ha helt eller delvis
            nedsatt arbetsförmåga får rätt till både lön och försäkring. Den
            primära utgångspunkten i socialförsäkringen måste alltjämt vara
            att den som är frisk och har full arbetsförmåga ska arbeta, och
            den som är sjuk med nedsatt arbetsförmåga har rätt till sin försäkring.
            Många människor med ohälsa vittnar ändå om att de inte vågar pröva
            ett arbete av rädsla för att hälsan sviker. Om man däremot får
            rätt stöd, motivation och en garanti om trygghet, skulle det vara
            lättare. I Försäkringskassans socialförsäkringsrapport (Möjliga
            vägar ut ur sjuk- och aktivitetsersättning, 2008:2) konstateras
            att ca 12 % i gruppen skulle kunna utföra arbete under vissa förutsättningar.
          </p>
          <p xml:id="i-Sx38C8SWgPV76KKRKNeg4">
            Mot den bakgrunden kan rätten till steglös avräkning vara en
            möjlighet. Vi är samtidigt medvetna om att förslaget troligtvis
            endast har begränsad effekt. Trots de frågetecken regeringens
            förslag väcker, välkomnar vi den generella ansatsen. Till skillnad
            från regeringens övriga politik på området finns här ett förslag
            som inte enbart har ekonomisk piska som utgångspunkt.
          </p>
          <head xml:id="i-GJ2eapVZsWqkyE6uPjeYwY" type="h1">
            Gränsdragningarna inte helt givna
          </head>
          <p xml:id="i-5QtnJo7dRjuHnaDDaDPcfr">
            En svår avvägning är bl.a. vilka som ska omfattas av de särskilda
            reglerna. Med regeringens förslag ser vi en risk att sjukförsäkringen
            kan komma att uppfattas som orättvis när vissa omfattas av reglerna
            men andra undantas, och har andra och nya regler att följa. Med
            de skarpa gränser som föreligger, kommer inga andra än de som
            har sjukersättning tillsvidare, i juni 2008, att kunna använda
            sig av möjligheten till steglös avräkning.
          </p>
          <p xml:id="i-Wx2wUABqqRqvBqnaizPGJT">
            Det betyder att de som har tidsbegränsad sjukersättning inte
            omfattas av förslaget. Reglerna omfattar inte heller dem som beviljas
            en högre förmånsnivå efter juni 2008 och inte heller dem med vilande
            sjukersättning. Dessa gränsdragningar är inte helt givna. Samtidigt
            är det rimligt att anta att den som exempelvis får försämrad arbetsförmåga
            och går från partiell sjukersättning till hel sjukersättning vare
            sig är intresserad av eller tillräckligt frisk för att i det läget
            och just då prova ett arbete. Flera remissinstanser har dock påpekat
            problemet med att inte en bredare grupp omfattas. De skarpa gränserna
            kan komma att upplevas som både krångliga och orättvisa. Även
            här finns alltså en risk för minskad legitimitet.
          </p>
          <p xml:id="i-Uh2yDT72VJnQWtMaasP5Lq">
            Samtidigt reser sig frågan om hur Försäkringskassan ska kunna
            hantera den administration som förslaget innebär, och hur de olika
            reglerna för olika sorters sjukersättning ska tillämpas. I förslaget
            föreslås bl.a. också att för dem som har sjukersättning men återfått
            sin arbetsförmåga ska ersättningen dras in eller minskas med hänsyn
            till arbetsförmågan. Institutet för tillväxtpolitiska studier
            framför här i sitt remissvar att en sådan ordning kan leda till
            att människor inte vågar signalera en förbättrad arbetsförmåga.
            Vi delar dessa farhågor. Ett skäl till att resonera som förslaget
            är utformat är att sjukersättningens storlek faktiskt bör överensstämma
            med ens nedsatta sjukersättning. Mot det synsättet ska ställas
            att bara för att man har en tillfälligt förbättrad arbetsförmåga
            inte betyder att den är det stadigvarande. Många sjukdomar är
            just sådana att man i korta perioder kan må mycket bättre, men
            sedan bli sämre igen.
          </p>
          <p xml:id="i-Hg4mgsnEpNqTeg9G1c2Ru">
            För att de försäkrade i realiteten ska känna trygghet i att använda
            möjligheten till steglös avräkning krävs att de inte automatiskt
            får sin ersättning sänkt eller indragen. Därför avvisar vi de
            ändringar som regeringen föreslår under stycket 7.3 Sjukersättning
            vid förbättrad arbetsförmåga om att avskaffa kravet på väsentlig
            förbättring av arbetsförmågan. Regeringen skriver i propositionen
            att förslaget innebär att Försäkringskassan i fler fall än i dag
            kan komma att dra in eller minska sjukersättning. Regeringens
            bedömning är därför att förslaget om slopat krav om väsentlig
            förbättring kommer att leda till sänkta utgifter för sjukersättningen.
            I dag tillämpas bestämmelsen så att sjukersättning inte minskas
            eller dras in förrän den försäkrade har uppvisat förbättrad arbetsförmåga
            i minst tre månader. Vi anser att detta även fortsättningsvis
            kan vara rimligt. Risken är annars att alla som använder möjligheten
            till steglös avräkning nästan automatiskt får sin ersättning sänkt,
            indragen eller ifrågasatt. Det skulle i så fall minska tryggheten
            och därmed urholka syftet med förslaget i sin helhet. Mot den
            bakgrunden avvisar vi förslaget till ändring i 16 kap. 7 § AFL.
          </p>
          <p xml:id="i-VF8YoZR1Q2Ha9CWVRtSVag">
            Konstruktionen vad gäller takbegränsning för olika nivåer av
            sjukersättning behöver analyseras ytterligare. Några remissinstanser
            har invänt mot att man vid beräkning av den sjukpenninggrundande
            inkomsten ska bortse från den inkomst som härrör från arbete med
            stöd av de föreslagna särskilda reglerna. Skälet till att SGI
            undantas anges vara att den skulle kunna kompensera dubbelt, genom
            att den enskilde skulle kunna ges sjukpenning för samma tid och
            sjukdomsorsak som gett rätt till sjukersättning. Vi kan också
            se den risken. Samtidigt kan den som förtidspensionerats på grund
            av belastningsskada och svår värk, precis som alla andra bryta
            armen eller få en influensa.
          </p>
          <p xml:id="i-L4e5qiQh3bvdmHRgmo1MUp">
            Vad gäller konsekvenser för jämställdhet konstaterar regeringen
            att 60 % av sjukersättningarna innehas av kvinnor, samt att kvinnor
            oftare har partiell sjukersättning än män. Att då fler kvinnor
            kan komma tillbaks i arbetslivet med stöd av de särskilda reglerna
            om steglös avräkning, är positivt. Det tycker vi också. Samtidigt
            gör regeringen bedömningen att det är en fördel att det i den
            offentliga verksamheten ofta förekommer deltidsarbete samt behov
            av timanställda vikarier. Här avser man att kvinnor, särskilt
            de som arbetar eller har arbetat i offentlig sektor, med sjukersättning
            skulle kunna fylla en funktion. Vi vill ändå avråda från en långtgående
            applicering av ett sådant synsätt. Risken är precis som regeringen
            själv påpekar: det befäster strukturer som försämrar för kvinnor
            i allmänhet. Dessutom måste vi utgå ifrån att inte alla som använder
            sig av de nya reglerna för att börja arbeta, vill tillbaks till
            det jobb de en gång sjukskrevs ifrån. I synnerhet inte personer
            som på grund av arbetet fått exempelvis förslitningsskador, eller
            utmattningssyndrom. Detta gäller naturligtvis inte bara arbetsplatser
            i offentlig sektor, utan för alla.
          </p>
          <p xml:id="i-8AMR3s9TjN1yvC2BtTeKsH">
            Med anledning av de oklarheter som föreligger i propositionen
            bör åtgärden definieras som ett tillfälligt försök som kräver
            genomgripande uppföljning och utvärdering. Om förslaget genomförs
            i den form som anförs i propositionen krävs en utvärdering senast
            efter tre år.
          </p>
          <head xml:id="i-F2Hx4hn9UEuQ1QNXkgxQB" type="h1">
            Utslagning och ökad ohälsa konsekvenser av regeringens samlade
            strategi
          </head>
          <p xml:id="i-CpP8mESm4VWBhWBxFbwYMU">
            Vi är samtidigt av uppfattningen att positiva ekonomiska incitament
            riktade mot den enskilde inte räcker. Att enbart utelämna personer
            med ohälsa och nedsatt arbetsförmåga till förekomsten av ekonomiska
            drivkrafter duger inte.
          </p>
          <p xml:id="i-FWXifPM17jM4nBmKabXb9e">
            Regeringens politik i sin helhet går ensidigt ut på det ska löna
            sig att vara frisk och välbeställd, men att det ska kosta för
            den som är sjuk och arbetslös och redan är utsatt. Ekonomiska
            drivkrafter riktas ensidigt mot den enskilde individen utan att
            arbetsgivaren har incitament att minska sjukfrånvaron. Regeringen
            har i vår gått vidare med stora försämringar i sjukförsäkringen,
            vilka riksdagens majoritet redan beslutat om, i form av den s.k.
            rehabiliteringskedjan.
          </p>
          <p xml:id="i-D5sxuXP9inMr77EFzuaZZL">
            Men det är inget annat än en utsorteringskedja. Den innehåller
            inga förslag på förbättrad rehabilitering eller ökade möjligheter
            till jobb för den som drabbats av ohälsa. Den ställer inga krav
            på arbetsgivaren och ger inte Försäkringskassan eller Arbetsförmedlingen
            nya möjligheter att ge stöd till individen.
          </p>
          <p xml:id="i-HsViU9ezEXJDs9ucbd44V5">
            I stället införs fasta tidsgränser för när och hur arbetsförmågan
            ska prövas i sjukförsäkringen. Efter 6 månader ska arbetsförmågan
            prövas mot hela arbetsmarknaden, vilket kommer att urholka anställningsskyddet.
            Sjukpenning ska endast utgå under ett år, och därefter ska försäkrade
            kunna ansöka om förlängd sjupenning med sänkt ersättning under
            73 % under längst 18 månader. Regeringen går också mot en mer
            diagnosbaserad sjukpenning. Med de särskilda och synnerliga skäl
            som regeringen föreslår för vissa diagnoser, riskerar grupper
            som inte omfattas av undantagen att drabbas hårt. Det handlar
            om personer med diffusa sjukdomsdiagnoser och personer med kroniska
            sjukdomar. Här återfinns inte minst kvinnor i välfärds- och tjänstesektorn,
            med utslitna axlar och ryggar. Men det handlar också om en växande
            grupp arbetstagare med psykiska diagnoser, som stress och utmattning.
          </p>
          <p xml:id="i-932yNzvH7sjAx2aBx95N4H">
            SKL, Försäkringskassan, Arbetsförmedlingen och regeringen själv
            tror att rehabiliteringskedjan kommer att medföra ytterligare
            behov av kommunalt försörjningsstöd. Preliminära beräkningar visar
            att försämringarna i sjukförsäkringen kan innebära en kostnadsökning
            om 500 miljoner kronor per år för kommunerna.
          </p>
          <p xml:id="i-KMskHJhoccGidGo57a6gBP">
            Återigen handlar det om rätten till trygghet i förändring. Sverige
            tjänar på rättvisa inte på ökade klyftor. Sverige har som ett
            övergripande mål att skapa samhälleliga förutsättningar för god
            hälsa på lika villkor för hela befolkningen. Avsaknaden av riktiga
            insatser kommer ytterligare att öka utdrivningen i varaktig ohälsa,
            vilket även betyder en försämrad folkhälsa.
          </p>
          <p xml:id="i-MTD7ojdWx82AzM3zEkSqbZ">
            Genom att regeringen har avskaffat arbetsgivarens s.k. medfinansiering
            av sjukpenningkostnaderna liksom tagit bort arbetsgivarens ansvar
            för rehabiliteringsutredning, är individen helt utelämnad till
            sig själv. Regeringen har dessutom redan minskat Försäkringskassans
            medel för köp av arbetslivsinriktad rehabilitering, med 1,5 miljarder
            kronor under tre år. För små företag som saknar kunskaper och
            resurser att ägna sig åt rehabilitering har dessa medel varit
            viktiga.
          </p>
          <p xml:id="i-HWtUGBqRVXz7U573yZhHYB">
            Regeringen har också sänkt ambitionerna vad gäller individens
            möjligheter att göra sina behov hörda med alla aktörer samlade
            i ett s.k. avstämningsmöte. Tidigare var Försäkringskassan skyldig
            att kalla till ett sådant inom 90 dagars sjukskrivning. Det kravet
            har regeringen tagit bort. Utsorteringskedjan som regeringen inför
            nu minskar ytterligare incitamenten för aktiva och förebyggande
            insatser.
          </p>
          <p xml:id="i-9hpDSmHyHFj9Zz8nNQVPsm">
            De långa linjerna i den borgerliga regeringens politik på området
            förtydligas för var dag. Redan nu ser vi hur villkoren i arbetslivet
            har hårdnat. Sverige kommer att få en grupp av människor friska
            och högpresterande och en som ställs allt längre utanför arbetsmarknaden.
          </p>
          <p xml:id="i-DbcuVBjH77BkFhyWqVu4je">
            Vi tror inte som regeringen att utslagning från arbetslivet och
            från trygghetssystemen är lösningen på Sveriges problem. På kort
            sikt kommer regeringens strategi att vrida upp kraven och tempot
            i arbetslivet. På lång sikt väntar en ökad ohälsa och utslagning,
            där fler människor tidigt diskvalificeras från arbete på den reguljära
            arbetsmarknaden.
          </p>
          <head xml:id="i-PV99HiyWeByiD3VLUVxLrp" type="h1">
            En politik för minskad ohälsa och reellt stöd för återgång i
            arbete
          </head>
          <p xml:id="i-Sxras99nhtAAjBqV4HohSV">
            Om inflödet i långa sjukskrivningar och till förtidspension långsiktigt
            ska minska, är förekomsten av aktivt stöd samt förebyggande insatser
            avgörande. Utan ett reellt stöd för återgång i arbete, kommer
            fler människor att förpassas till varaktig sjukersättning alternativt
            till socialkontoren, där det senare uppenbarligen är regeringens
            strategi.
          </p>
          <p xml:id="i-3YeFqsPdiKyQR6LLwczUxY">
            Vi väljer hellre en annan väg. För oss är det oacceptabelt att
            det kan dröja mer än ett år innan det händer något i ett sjukskrivningsärende.
            Här har alla aktörer ett ansvar.
          </p>
          <p xml:id="i-6JPWRvVCeEPfpEsRCQHExk">
            Fokus på begränsningar i sjukskrivningstiderna måste växlas mot
            reella stödinsatser samt för möjligheter att påverka för den enskilde.
            Flera utredningar visar att ju tidigare och närmare insatserna
            kommer individen och arbetsplatsen, desto mer ökar chanserna för
            människor att komma åter i arbete.
          </p>
          <p xml:id="i-XVb6KeB8XrL8oQ7eCCfbLA">
            Det moderna arbetslivet ställer nya krav på individen. Vi ser
            också nya typer av ohälsa växa fram. Alltfler drabbas i dag av
            kronisk trötthet och stress som en följd av individens begränsade
            möjligheter till kontroll. De anställdas möjligheter till kontroll
            varierar också kraftigt mellan yrken och arbetsplatser. Det är
            fortfarande ett problem att åtgärder kommer alltför sent i sjukskrivningen
            och att det ännu i många fall saknas samordning när en sådan skulle
            behövas. Tydligare fokus behövs på individen och hans eller hennes
            behov, i stället för på systemen och hur de idag är konstruerade.
          </p>
          <p xml:id="i-S7kUfcC6tKXxyAj1JTnwDP">
            Många som i dag är långtidssjukskrivna eller har sjukersättning
            skulle, med rätt sorts insatser, ha kunnat vara kvar i arbetslivet.
            Här har också arbetsmarknadens parter en viktig roll.
          </p>
          <p xml:id="i-BQBHmtwYXgPor4b8txG4PG">
            Vi anser att regeringen ska återkomma till riksdagen med konkreta
            förslag om stöd för att den grupp som propositionen berör ska
            få möjlighet att komma tillbaka på arbetsmarknaden utifrån sina
            egna förutsättningar.
          </p>
          <p xml:id="i-5M5MMGcdf9xYHkGBnfGjSE">
            I Försäkringskassans socialförsäkringsrapport (Möjliga vägar
            ut ur sjuk- och aktivitetsersättning, 2008:2) framgår vad de långtidssjuka
            själva efterfrågar för ökad återgång i arbete: en stödperson,
            medicinsk behandling, psykoterapi, utbildning och arbetsträning.
            Nästan var femte tillfrågad lyfter fram behovet av konkreta anpassningsåtgärder
            på arbetsplatsen, flexibla arbetstider samt för fram önskemål
            om ett mindre stressigt arbetsliv. Resultatet visar att det inte
            finns en enkel väg tillbaka i arbete. Behoven är olika och inte
            sällan sammansatta.
          </p>
          <p xml:id="i-P83Z1X7RL3NZvpwrFDHmdX">
            Ökade möjligheter att prova annat arbete under sjukskrivningstiden
            är också önskvärt. Men det förutsätter en annan tågordning än
            den rehabiliteringskedja som nu införs av den moderatstyrda regeringen.
          </p>
          <p xml:id="i-QHSVaf2YN4k7nRWKWagZic">
            Det som inte har fungerat i sjukskrivningsprocessen bör ses över
            och åtgärdas. Vi menar att den parlamentariska socialförsäkringsutredning
            som riksdagen fattat beslut om är mycket angelägen att tillsätta.
            Den skulle ha en utmärkt möjlighet att belysa bristerna och behoven,
            och därefter föreslå åtgärder. Vi är oroade över att regeringen
            väljer att föregripa en utredning genom att lägga fram omfattande
            lagförslag på sjukförsäkringsområdet. På det viset riskerar man
            försitta chansen till den breda politiska långsiktighet som behövs
            i socialförsäkringen.
          </p>
          <p xml:id="i-SumtxdcHouUdZkfa7Qk95h">
            Regeringen säger en sak, men gör en annan. Man talar om rehabiliteringsgaranti,
            men inga insatser garanteras. I stället omfördelas gamla pengar
            som redan i dag går till rehabiliteringsinsatser.
          </p>
          <p xml:id="i-GbQVhMbDgAFaXCpNweSvpy">
            Vi är i stället beredda att investera i riktiga, tidiga och vid
            behov samordnade insatser för rehabilitering. Det kräver flera
            steg och olika åtgärder. En uppgradering och utveckling av insatserna
            inom finansiell samordning samt för övrig samverkan på rehabiliteringsområdet
            är då en möjlighet vi vill utreda.
          </p>
          <p xml:id="i-9pn33wjiovLuD7f7cRbGZF">
            Vi bygger gärna vidare på erfarenheterna från den finansiella
            samordningen mellan Försäkringskassan, Arbetsförmedlingen, sjukvården
            och socialtjänsten och vill samtidigt ta till vara de norska erfarenheterna
            av en gemensam ingång för omställningsåtgärder.
          </p>
          <p xml:id="i-VKbBt3KKajVMdBhUp5LQ5d">
            Vi ser också behov av att införa ett reellt ansvar för arbetsgivaren
            att aktivt medverka till framtagande av en rehabiliteringsutredning
            för den som är sjukskriven från arbetsplatsen.
          </p>
        </div>
        <div xml:id="i-L8PvukyRvNnDPSEMa2j8p8" type="motSignatures">
          <list xml:id="i-J4yEHrVURJPJuTxyZcfwwh">
            <item xml:id="i-3aTjkQYhA9mrYMGMpHQvyH" who="i-DXYijt8wprzTgm7zCTJYc3">
              Veronica Palm (s)
            </item>
            <item xml:id="i-Jf6Funr3UGcT1RDTLcgxWB" who="i-KNqtzTyLq88RopWq6R35xs">
              Ronny Olander (s)
            </item>
            <item xml:id="i-FW2ZGLJmL7gfumif2gmdQw" who="i-HsmyrkjqQGCAargTNWaeXi">
              Siw Wittgren-Ahl (s)
            </item>
            <item xml:id="i-5HkcQPouRqy6y5Nm8hx58i" who="i-TVwo4mCECu692GW3ntqQzo">
              Kurt Kvarnström (s)
            </item>
            <item xml:id="i-91pUhuyYBHfA2xyy2PZ24y" who="i-J95EwJKvWuN9JUNcJSJKgp">
              Göte Wahlström (s)
            </item>
            <item xml:id="i-UpasD6QghFcYNsftKBVJLw" who="i-PMx51X9QbaLUMtQNq6sVfz">
              Matilda Ernkrans (s)
            </item>
            <item xml:id="i-HzCLh6JzJ6gqkV3zZpn6jE" who="i-AqkTDdERRgq7MWP7ajMpZo">
              Jasenko Omanovic (s)
            </item>
            <item xml:id="i-Dfed8rcDc1uruJs5edyxRF" who="i-HMf3KYjw3nvgVVjUa7gnGs">
              Magdalena Streijffert (s)
            </item>
            <item xml:id="i-82exDbK3sshhMM4w1QbXqR" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-GBsy7aF6RvfBE2VndQHvA1" who="i-34FRvyXQKUigF3Qr9AwKJe">
              Bodil Ceballos (mp)
            </item>
            <item xml:id="i-Pz7sv3Ep36bTg3ifm6Rwdq" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-6uQi4mP4gakNwT6tS54TA4" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
