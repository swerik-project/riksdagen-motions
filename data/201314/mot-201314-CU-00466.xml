<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-00466">
  <teiHeader>
    <fileDesc>
      <titleStmt>
        <title>Översyn av promilleregeln</title>
        <author corresp="i-Ey2xJ5PQcAYBGtnz2AK3qu i-8D1Xb5xvLE2YRWLnmb9hGW">av Anti Avsan och Isabella Jernbeck (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av promilleregeln</title>
          <idno type="rdwebb">H102C466</idno>
          <rs type="number">C466</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102C466/text</ref>
          <ref type="dokument_url_html">http://data.riksdagen.se/dokument/H102C466</ref>
          <ref type="dokumentstatus_url_xml">http://data.riksdagen.se/dokumentstatus/H102C466</ref>
          <ref type="doc">http://data.riksdagen.se/fil/9AE554A1-5D2D-498B-BCCB-932F25E40BC5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ey2xJ5PQcAYBGtnz2AK3qu</idno>
            <name>Anti Avsan</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8D1Xb5xvLE2YRWLnmb9hGW</idno>
            <name>Isabella Jernbeck</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QEsE9XxAk4GLKhxsgoHWCE" type="signed"/>
        <correspContext corresp="i-QEsE9XxAk4GLKhxsgoHWCE">
          <note type="signatory" corresp="i-Ey2xJ5PQcAYBGtnz2AK3qu"/>
          <note type="signatory" corresp="i-8D1Xb5xvLE2YRWLnmb9hGW"/>
        </correspContext>
        <correspAction xml:id="i-FUhpptm73D9uABDAxfMsum" type="numbering">
          <date when="2013-10-08"/>
        </correspAction>
        <correspAction xml:id="i-Rw1CV1yHFHX84wKF1YLRpA" type="submission">
          <date when="2013-10-04"/>
        </correspAction>
        <correspAction xml:id="i-V1yq76jwihjat2Vqr4kjJg" type="transfer">
          <date when="2013-10-03"/>
        </correspAction>
        <correspAction xml:id="i-P1YKY4dgUkkYtKXCbGKV2j" type="assigned"/>
        <correspContext corresp="i-P1YKY4dgUkkYtKXCbGKV2j">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-B7Sy2LShATfSNTK4YGkcts">
            Förslag till riksdagsbeslut
          </head>
          <p xml:id="i-KUitjSDo46arruUQ6QQBW4">
            Riksdagen tillkännager för regeringen som sin mening vad som
            anförs i motionen om att överväga en översyn av sjöfyllerilagstiftningen.
          </p>
        </div>
        <div type="motContent">
          <head xml:id="i-5roS6pnD5mc93TuhL5UhmJ" type="h1">
            Motivering
          </head>
          <p xml:id="i-9CPYFm2XnJf2GXpzjZCMNb">
            Innan den nu gällande promilleregeln infördes som en nedre gräns
            för vad som ska anses utgöra sjöfylleri, gällde enligt 20 kap.
            4 § sjölagen (1994:1009) att den som framför ett fartyg eller
            i övrigt på ett fartyg fullgör en uppgift av väsentlig betydelse
            för säkerheten till sjöss och då är så påverkad av alkoholhaltiga
            drycker eller något annat medel, att det kan antas att han inte
            på ett betryggande sätt kan utföra vad som därvid åligger honom,
            döms för sjöfylleri till böter eller fängelse i högst sex månader.
            Är brottet att anse som grovt, ska enligt 20 kap. 5 § samma lag
            dömas för grovt sjöfylleri till fängelse i högst två år.
          </p>
          <p xml:id="i-CtH8kcX3tYF8oid8vaCNLj">
            Vid bedömande av om sjöfylleribrottet är grovt ska särskilt beaktas
            om 1. gärningsmannen har haft en alkoholkoncentration som uppgått
            till minst 1,0 promille i blodet eller 0,50 milligram per liter
            i utandningsluften, 2. gärningsmannen annars har varit avsevärt
            påverkad av alkohol eller något annat medel, 3. den uppgift som
            gärningsmannen haft att fullgöra varit särskilt krävande med hänsyn
            till fartygets egenskaper eller andra omständigheter, eller 4.
            framförandet av fartyget har inneburit en påtaglig fara för säkerheten
            till sjöss.
          </p>
          <p xml:id="i-Houau8Tfe6GBF6Yjn1STaC">
            Promillegränsen i 20 kap. 5 § 1 sjölagen infördes den 1 juli
            1999.
          </p>
          <p xml:id="i-8MnKvh14r8ELJYaNC31M84">
            Enligt de tidigare gällande reglerna fanns det således inte någon
            promillegräns för så kallat enkelt sjöfylleri. Det ansågs tillräckligt
            att olämpligheten att framföra fartyg, eller på fartyg fullgöra
            en uppgift av väsentlig betydelse, kunde styrkas genom objektiva
            omständigheter som därigenom kunde ge grund för antagandet att
            någon inte kunde framföra fartyg på betryggande sätt.
          </p>
          <p xml:id="i-PhrBZYS24iSXVKjgbrKPBT">
            Farebedömningen byggde i den tidigare gällande lagstiftningen
            enbart på så kallad konkret fara som bedömdes utifrån objektiva
            iakttagelser. Med den numera gällande promillegränsen kan en person
            fällas till ansvar för sjöfylleri utan att någon konkret fara
            har förelegat. Promilleregeln bygger på en abstrakt farebedömning
            som innefattar ett antagande om att man, inom det i övrigt straffbara
            området, anses inte kunna framföra fartyg på betryggande sätt
            om man har haft en alkoholkoncentration som uppgått till minst
            0,2 promille i blodet eller 0,10 milligram per liter i utandningsluften.
          </p>
          <p xml:id="i-H4ek2QJ55pUC7HFjhxvKfY">
            Innan promilleregeln för sjöfylleri av normalgraden infördes
            hade frågan om sjöfylleri varit föremål för utredningar och överväganden
            vid ett flertal tidigare tillfällen.
          </p>
          <p xml:id="i-Vea5hiv4MwUCfUUZF8UWs9">
            I sjölagen genomfördes ändringar år 1991. Dessa ändringar innebar
            att brottet sjöfylleri delades upp i två svårighetsgrader: så
            kallat enkelt sjöfylleri och grovt brott.
          </p>
          <p xml:id="i-Dah6ScR56Qb8WqcTnniT7u">
            I december 1998 avlämnade den dåvarande regeringen en proposition
            till riksdagen som gällde drograttfylleri och sjöfylleri. Detta
            ledde till införandet av en promilleregel såsom en omständighet
            att beakta vid bedömningen av om en gärning är att bedöma som
            grovt sjöfylleri.
          </p>
          <p xml:id="i-SEp3HZCiEyK3nmiHZHJ9cH">
            Den utredning som föregick propositionen avvisade möjligheten
            att med en promillegräns bestämma vad som ska bestraffas som enkelt
            sjöfylleri. Flertalet remissinstanser delade den bedömningen eller
            lämnade den utan erinran.
          </p>
          <p xml:id="i-Anqy3Mj61ADTifQJsoBX2X">
            I propositionen inför 1991 års ändringar i sjölagen belystes
            problematiken kring frågan om sjöfylleri. Den dåvarande regeringen
            anförde bland annat att sjötrafiken skiljer sig från vägtrafiken
            på många sätt. Dels omfattar sjötrafiken fartyg av skilda slag
            – allt från roddbåtar till oceangående skepp –, dels varierar
            förhållandena kraftigt mellan exempelvis insjöar och mindre vattendrag
            å ena sidan och trafikerade farleder och öppna hav å andra sidan.
          </p>
          <p xml:id="i-PBM6ZpmyxoPMJ922VV7VRJ">
            I propositionsuttalanden påpekades också att det låg en komplikation
            i att många båtar används för rekreation och utgör bostäder under
            kortare eller längre tider. Man pekade också på den problematik
            som omförtöjning på grund av ändrade väderförhållanden innebär.
          </p>
          <p xml:id="i-87qzEK1p2aNrV5W4o8fk3V">
            Efter 1991 års ändringar utreddes frågan om sjöfylleri ytterligare
            två gånger, först av Sjöfylleriutredningen som avlämnade sitt
            betänkande i april 2001. Merparten av de förslag som 2001 års
            utredning avlämnade mötte sådan allvarlig kritik från remissinstanserna
            att den dåvarande regeringen valde att inte gå vidare med lagstiftning
            utan ansåg att frågorna borde utredas vidare. Den fortsatta utredningen
            av sjöfyllerifrågan ägde sedan rum inom ramen för Rattfylleriutredningen
            som avlämnade sitt betänkande i januari 2006. Rattfylleriutredningens
            förslag kom senare att i allt väsentligt läggas till grund för
            den nu gällande lagstiftningen om sjöfylleri.
          </p>
          <p xml:id="i-87911xE43USGDkQWAsLM5j">
            Inför införandet av promilleregeln vid enkelt sjöfylleri fanns
            det ett antal invändningar. Dessa invändningar kvarstår – i någon
            mån än starkare – efter att promilleregeln införts.
          </p>
          <p xml:id="i-WQ5KYQmfb55XEgfzPKzL3q">
            I huvudsak är invändningarna följande: Förhållandena i sjötrafik
            är väldigt skiftande. Detta innebär att en abstrakt farebedömning
            blir ett mycket trubbigt instrument i förhållande till de skiftande
            omständigheter som föreligger i olika situationer.
          </p>
          <p xml:id="i-SK74XyZQrNcG8kc5GzofwU">
            Därutöver är det bland mycket annat inte rimligt att omförtöjningsfall
            ska falla inom det straffbara området, något som också 2001 års
            sjöfylleriutredning bestämt tog avstånd från – framför allt inte
            med en promillegräns om 0,2 promille alkohol i blodet som enda
            straffbarhetskriterium.
          </p>
          <p xml:id="i-47S2mDp5iG54AsJKtHErRM">
            Den nu gällande lagstiftningen upplevs som ett problem och många
            frågar sig om det övergripande syftet med lagstiftningen verkligen
            har uppnåtts, nämligen ökad sjösäkerhet. Trenden var att sjöfylleriet
            minskade redan innan lagstiftningen infördes. Dessutom har olycksstatistik
            visat att omkring 90 procent av sjöolyckorna förorsakas av nyktra
            båtförare där bristande kompetens och erfarenhet samt dåligt sjömanskap
            är framträdande olycksorsaker. De olyckor där alkohol funnits
            med i bilden har i princip uteslutande handlat om fall av grovt
            sjöfylleri.
          </p>
          <p xml:id="i-2tg9GUdzygAwXVjAaXLHsd">
            Sjötrafiken kan aldrig jämföras med biltrafiken där gränsen på
            0,2 promille är fullt rimlig. Marginalerna på sjön är betydligt
            större än på vägar. Bilar kör snabbare, vägarna är smalare, trafiken
            tätare, för att nämna några skillnader.
          </p>
          <p xml:id="i-GtgGTgjLawDdeiM3taUndB">
            Det kan möjligen i ännu högre grad – nu efter införandet – ifrågasättas
            om den nedre promillegränsen vid enkelt sjöfylleri har varit motiverad
            att införa och om den fyller en rimlig funktion. Mycket tyder
            på att så inte är fallet. Riksdagen bör därför ge regeringen tillkänna
            att en översyn av sjöfyllerilagstiftningen behöver övervägas.
          </p>
        </div>
        <div type="motSignatures">
          <list>
            <item xml:id="i-234vwB1bt4tvurxxreZ5PE">
              Anti Avsan (M)
            </item>
            <item xml:id="i-SfGqCqRpwrmpKkAWFW9VYJ">
              Isabella Jernbeck (M)
            </item>
          </list>
        </div>
      </div>
    </body>
  </text>
</TEI>
