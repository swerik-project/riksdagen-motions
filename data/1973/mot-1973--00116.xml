<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00116">
  <teiHeader>
    <fileDesc>
      <titleStmt>
        <title>om kommunal närdemokrati.</title>
        <author>av herr Helén m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om kommunal närdemokrati.</title>
          <idno type="rdwebb">FW02116</idno>
          <rs type="number">116</rs>
          <ref type="dokument_url_text">http://data.riksdagen.se/dokument/FW02116/text</ref>
          <ref type="dokument_url_html">http://data.riksdagen.se/dokument/FW02116</ref>
          <ref type="dokumentstatus_url_xml">http://data.riksdagen.se/dokumentstatus/FW02116</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-DYgzAT37kBVShgAsK7YzHQ</idno>
            <name>OLLE DAHLÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-3ChvFB2zr9iHy1ZRMn1Ban</idno>
            <name>INGEMAR MUNDEBO</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-BtQ4ubBXfEg4xPiwpPM4Vt</idno>
            <name>ROLF WIRTÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-6PeNM1B9NsCjyScL117vps</idno>
            <name>SVEN GUSTAFSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-QXiGidLhFr3yVPmDxRSa4h</idno>
            <name>CECILIA NETTELBRANDT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-8aNTXCV4f9MdU7Dz15ZXyB</idno>
            <name>PER AHLMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-67kiTFbXU3qDiVNVin2wTU</idno>
            <name>BJÖRN MOLIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person>
            <idno>r-0</idno>
            <name>DAVID WIKLUND</name>
            <state type="partyAffiliation" ref="Q53764745">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CWxVDD46cHWBxcT5mQzNfB" type="signed"/>
        <correspContext corresp="i-CWxVDD46cHWBxcT5mQzNfB">
          <note type="signatory" corresp="i-Qz4kjjKSzCm5RwSxi2vkro"/>
          <note type="signatory" corresp="i-DYgzAT37kBVShgAsK7YzHQ"/>
          <note type="signatory" corresp="i-3ChvFB2zr9iHy1ZRMn1Ban"/>
          <note type="signatory" corresp="i-BtQ4ubBXfEg4xPiwpPM4Vt"/>
          <note type="signatory" corresp="i-6PeNM1B9NsCjyScL117vps"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-QXiGidLhFr3yVPmDxRSa4h"/>
          <note type="signatory" corresp="i-8aNTXCV4f9MdU7Dz15ZXyB"/>
          <note type="signatory" corresp="i-67kiTFbXU3qDiVNVin2wTU"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__116/mot_1973__116-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner nr 116—121 år 1973 Mot. 1973 116—121
          </p>
          <p>
            Nr 116
          </p>
          <p>
            av herr Helén m. fl. om kommunal närdemokrati.
          </p>
          <p>
            Sammanfattning
          </p>
          <p>
            Den kommunala självstyrelsen är en omistlig del av den svenska
            demokratin. Bl.a. till följd av kommunsammanslagningarna är det
            nödvändigt att i dag finna nya former för att ytterligare förankra
            den kommunala självstyrelsen. Det kan ske genom att kommunerna
            får laglig rätt att inrätta direktvalda kommundelsråd och att
            anordna rådgivande folkomröstningar. En mängd åtgärder kan redan
            nu vidtas för att skapa större öppenhet och ökad insyn i det kommunala
            arbetet. De kommunala bolagen är därvidlag ett särfall genom att
            möjligheterna till insyn är särskilt små. Olika åtgärder bör därför
            vidtas för ökad insyn i och kontroll av de kommunala bolagen.
            En undersökning bör göras för att fastställa hur stort utrymme
            kommunala och lokala frågor får i 1973 års val. Flera av dessa
            och andra åtgärder kan också utnyttjas för att fördjupa insyn
            och inflytande i landstingens arbete.
          </p>
          <p>
            Kommunal närdemokrati
          </p>
          <p>
            En livskraftig lokal självstyrelse utgör ett väsentligt inslag
            i svensk demokrati. Medborgarna skall inom en begränsad geografisk
            enhet själva få avgöra sina lokala angelägenheter. Utomordentligt
            viktiga samhällsangelägenheter åvilar i dag kommuner- na. Den
            kommunala verksamheten möter den enskilde dagligen och i många
            former. Det är kommunen som svarar för planeringen och skötseln
            av det bostadsområde där han bor, för daghemmet, skolan, sjukvården,
            biblioteket, teatern och idrottsplatsen och i många fall för trafiken
            till och från hans arbetsplats. Hur kommunen sköter sina uppgifter
            och sin information och hur dess förtroendemän och anställda uppträder
            i umgänget med den enskilde medborgaren spelar en stor roll för
            dennes uppfattning om samhället och om demokratin som styrelseform.
            Under de senaste åren har dessutom den kommunala verksamheten
            expanderat snabbare än den statliga. De kommunala enheterna har
            också i samband med kommunsammanslagningarna blivit väsentligt
            större. Ytterligare sammanläggningar av kommuner genomförs den
            1 januari 1974. Denna i flera avseenden nya situation för kommunerna
            har i viss mån försvårat utövandet av självstyrelsen. Det är därför
            i dag en central uppgift att ytterligare förstärka och förankra
            den kommunala självstyrel- sen.
          </p>
          <p>
            1 Riksdagen 1973. 3 saml. Nr 116-121
          </p>
          <pb facs="riksdagen-motions-pdf/data/1973/mot_1973__116/mot_1973__116-002.pdf"/>
          <p>
            Mot. 1973: 116 2
          </p>
          <p>
            De förslag för att stärka den kommunala demokratin och självstyr-
            elsen som framförs i denna motion har ytterst till syfte att öka
            medborgarnas inflytande över och insyn i de lokala politiska frågorna.
            Den lokala politiska debatten bör på olika sätt stimuleras. Alla
            möjligheter att få medborgarna att delta i den kommunala debatten
            och de kommunala avgörandena måste tas till vara. De frågor i
            vilka beslut skall fattas bör på olika sätt och redan på ett tidigt
            stadium bringas till offentlig kännedom. Flera kanaler för kontakt
            och information måste finnas mellan de styrande och de styrda.
            Den gemensamma valdagen för riks- och kommunalval utgör ett hinder
            för en förstärkning av den lokala politiska debatten. Den leder
            till att de lokala frågorna inte får en chans att göra sig gällande
            inför det massiva utbudet av rikspolitisk debatt och propaganda.
            Folkpartiet har därför alltid kritiserat den gemensamma valdagen.
            Erfarenheterna från 1970 års val styrker folkpartiets uppfattning
            att skilda valdagar för riks- och kommunalval skulle förstärka
            den kommuna- la demokratins vitalitet. De kommunala frågorna fick
            nämligen under 1970 års valrörelse bara hälften så stort utrymme
            på tidningarnas ledarsidor som vid de närmast föregående valen.
            Kännedomen om de lokala valfrågorna var 1970 t. o. m. lägre än
            vid ”blandvalet” 1966. En överväldigande majoritet av väljarna
            kunde inte ange en enda lokal debattfråga. Undersökningarna visar
            entydigt på minskade kunskaper om lokala och kommunala frågor.
            Den lokala kommunalpolitiska debatten har uppenbarligen dränkts
            i den samtidigt pågående riksvalrörelsen. Av de undersökningar
            som gjorts framgår också att en försvinnande liten del av väljarkåren
            röstat på olika partier i riksdagsval och kommunalval. Den rikspolitiska
            bedömningen har blivit bestämmande även för det kommu- nalpolitiska
            ställningstagandet. Om väljarna skall kunna få ett inflytande
            också över de lokala frågorna måste de få reda på vilka kommunalpolitiska
            handlingsalternativ som finns och vilket handlingsalternativ som
            förknippas med ett visst parti. Den gemensamma valdagen har minskat
            människornas kunskaper om den lokala politiken och därmed deras
            möjligheter att påverka de lokala avgörandena. Den är från dessa
            synpunkter ett hot mot den lokala självstyrelsen. För att klarlägga
            i vilken utsträckning den gemensamma valdagen bidrar till att
            de kommunala frågorna och den kommunalpolitiska debatten kommer
            i skymundan av riksfrågorna och den rikspolitiska debatten bör
            även 1973 års val bli föremål för en vetenskaplig undersökning.
            Den statliga utredningen rörande den kommunala demokratin har
            hittills inte avgivit några förslag ägnade att stärka den kommunala
            demokratin. Vi anser oss därför oförhindrade att nu föra fram
            konkreta förslag till väsentliga förstärkningar av den kommunala
            demokratin — förslag som bör kunna bli föremål för ett snabbt
            beredningsarbete.
          </p>
          <pb facs="riksdagen-motions-pdf/data/1973/mot_1973__116/mot_1973__116-003.pdf"/>
          <p>
            Mot. 1973:116 3
          </p>
          <p>
            Kommundelsråd
          </p>
          <p>
            Införande av kommundelsråd har tidigare aktualiserats vid flera
            tillfällen från folkpartiets sida. Genom att utgöra ytterligare
            en kanal från medborgarna till beslutsfattarna bör kommundelsråden
            kunna bidra till att bredda medborgarnas intresse för och inflytande
            över de kommunala frågorna, särskilt de vardagsnära problem som
            sammanhänger med planeringen av den egna kommundelen. Kommundelsrådens
            möjligheter att fylla denna roll är i hög grad beroende på det
            sätt på vilket de utses. Starka skäl talar för att kommundelsrådens
            funktion bäst säkras genom att råden utses i direkta val. Antalet
            råd bör givetvis kunna variera med hänsyn till kommunens storlek.
            I stora kommuner som Stockholm och Göteborg bör man räkna med
            15—20 kommundelsråd, medan i mindre kommuner antalet råd kan komma
            att stanna vid 2—5. Råden fungerar sannolikt bäst om de omfattar
            mindre områden och ett relativt begränsat antal människor. Det
            bör ankomma på kommunerna att själva besluta om införandet av
            kommundelsråd. De bör då också få besluta om tid för val av råden,
            antalet råd och antalet ledamöter per råd. Mandatperioden bör
            dock lagligen fastställas till en lika lång tidsperiod som gäller
            för kommunfull- mäktige. Vid vilken tidpunkt dessa råd bör väljas
            blir i hög grad beroende på om den gemensamma valdagen bibehålls
            eller ej. Det bör vidare övervägas huruvida valen till kommundelsråd
            skall hållas samtidigt med valen till kommunfullmäktige eller
            vid särskilt tillfälle. För samtliga val talar främst att man
            därigenom säkerställer ett högt valdeltagande. Med val till kommundelsråd
            vid särskilt tillfälle ökar å andra sidan möjligheter- na för
            särskilda ”kommundelspartier” att verka vid sidan av de politiska
            partierna. Det är enligt vår uppfattning väsentligt att skapa
            goda arbetsförutsättningar för byalag eller andra sammanslutningar
            med syfte att samla och artikulera de boendes intressen. Sådana
            sammanslutningar kan fylla en viktig roll för att vitalisera debatten
            och bidra till aktiva valrörelser. Kommundelsråden bör i första
            hand behandla planfrågor rörande den egna kommundelen. Råden bör
            därför göras till obligatoriska remissorgan i stadsplanefrågor.
            Därutöver bör råden ha förslagsrätt i frågor som är exklusiva
            för den egna kommundelen, t. ex. lokaliseringen av lekskolor och
            fritidsgårdar, planeringen av övergångsställen för gående och
            vissa lokala trafikföreskrifter. Råden bör också ha egen initiativrätt
            i form av möjlighet att väcka motioner i kommunfullmäktige. Vidare
            bör övervägas i vilka frågor kommundelsråden skall ha beslutanderätt.
            Råden bör få anslag för sin verksamhet från den kommunala budgeten.
            Medelsförvalt- ningen bör dock skötas centralt av kommunen.
          </p>
          <p>
            Rådgivande kommunala folkomröstningar
          </p>
          <p>
            Den nuvarande kommunallagen ger inte möjlighet för kommunerna
            att anordna folkomröstningar. Det måste anses otillfredsställande
            att det
          </p>
          <pb facs="riksdagen-motions-pdf/data/1973/mot_1973__116/mot_1973__116-004.pdf"/>
          <p>
            Mot. 1973: 116 4
          </p>
          <p>
            enligt lag inte är tillåtet att låta alla medborgare i en kommun
            fungera som en ”remissinstans”. Ett kommunalt folkomröstningsinstitut
            skulle kunna vara ett bra komplement till den representativa demokratin,
            bl. a. i frågor som berör boendemiljön. Direktiven till 1970 års
            utredning om den kommunala demokratin överbetonar enligt vår mening
            problemen med rådgivande folkomröst- ningar. Det vore av värde
            att undersöka hur ett fakultativt kommunalt folkomröstningsinstitut
            borde utformas för att kunna tillgodose medbor- garnas berättigade
            krav på att höras innan beslut fattas i för dem väsentliga frågor.
            Det bör då också övervägas om och i vilka fall en minoritet i
            kommunfullmäktige och/eller en viss andel av kommunens befolkning
            skall ha rätt att ta initiativ till folkomröstningar. Självfallet
            måste vidare prövas vilka typer av frågor som bäst lämpar sig
            för kommunala folkomröstningar.
          </p>
          <p>
            Öppenhet i det kommunala arbetet
          </p>
          <p>
            Ökade möjligheter till insyn i den kommunala verksamheten bidrar
            till att stimulera intresset för de kommunala frågorna. Olika
            åtgärder bör därför prövas för att skapa mer öppenhet i den kommunala
            verksamhe- ten. I vissa kommunala nämnder kan sammanträdena göras
            offentliga. Man kan anordna offentliga utfrågningar med tjänstemän
            och andra experter. Man kan ge allmänheten regelbunden information
            genom särskilda informationsmöten, eventuellt kommundelsvis. Man
            kan anord- na presskonferenser och man kan sända ut kommunens
            handlingar till en vidare krets av kommuninnevånare. Ett stort
            antal initiativ med detta syfte kan vidtas av primärkommuner och
            landsting utan förändringar av kommunallagstiftningen. Det är
            emellertid även väsentligt att man i det pågående statliga utredningsarbetet
            noga beaktar möjligheterna att genom legala förändringar skapa
            ökad insyn och öppenhet i det kommunala arbetet.
          </p>
          <p>
            Insyn i kommunala bolag
          </p>
          <p>
            Expansionen av den kommunala verksamheten under senare år har
            bl. a. medfört att en ganska stor del av kommunernas verksamhet
            drivs i bolagsform. Den kommunala verksamheten kan i vissa fall
            vara väl anpassad för bolagsformen. Det ökade användandet av bolagsformer
            har dock fått negativa konsekvenser från demokratisk synpunkt.
            Medborgar- nas möjligheter till insyn i och kontroll av de kommunala
            bolagens verksamhet är mindre än i fråga om den verksamhet som
            bedrivs av nämnder och styrelser. För att motverka denna utveckling
            mot minskad insyn i och minskat inflytande över den kommunala
            verksamhet som drivs i bolagsform bör följande konkreta åtgärder
            övervägas: 1. En mera restriktiv praxis i fråga om bildandet av
            kommunala bolag. 2. Ett uttryckligt erkännande av offentlighetsprincipens
            giltighet,
          </p>
          <pb facs="riksdagen-motions-pdf/data/1973/mot_1973__116/mot_1973__116-005.pdf"/>
          <p>
            Mot. 1973: 116 S
          </p>
          <p>
            preciserat i bolagsordningen för de kommunala företag där vägande
            hinder däremot inte kan resas. 3. Rätt för kommunfullmäktiges
            ledamöter att närvara vid bolags- stämmorna och där ställa frågor.
            4. Rätt för kommunfullmäktige att förrätta val av styrelseleda-
            möter i kommunala bolag (även kommunernas ledamöter i interkommunala
            bolag). Kraven i denna och föregående punkt kan möjligen tillgodoses
            genom att utövandet av rösträtten för de aktier kommunen innehar
            i respektive bolag genom fullmakt fördelas lika på samtliga ledamöter
            i kommunfullmäktige. 5. Rätt att låta kommunfullmäktiges valberedning
            bereda val av ledamöter i kommunala bolag på samma sätt som de
            övriga val fullmäktige förrättar. 6. Rätt att i kommunfullmäktige
            interpellera bolagsstyrelsens ordförande om förhållanden i bolaget.
            7. Rätt för kommunens revisorer att granska de kommunala bolagens
            räkenskaper. 8. Skyldighet för bolagsstyrelse att fortlöpande
            redovisa bolagets verksamhet för kommunstyrelsen samt att årligen
            lämna en fyllig offentlig redovisning av bolagets verksamhet.
            Dessa och andra intressanta uppslag för en bättre insyn i och
            kontroll av de kommunala bolagens verksamhet bör bli föremål för
            en mera djupgående prövning. Även för de stiftelseägda kommunala
            företagen gäller i huvudsak de problem från demokratisk synpunkt
            som diskuterats ovan. Också för dem bör således de ovannämnda
            metoderna att förbättra medborgarnas insyn i och kontroll över
            verksamheten prövas.
          </p>
          <p>
            Landstingen
          </p>
          <p>
            Flera av de åtgärder som här föreslagits för att förbättra närdemokra-
            tin i primärkommunerna kan användas också för att förstärka demokra-
            tin inom landstingskommunerna. Det gäller t. ex. förslagen om
            utökad insyn i och kontroll av de kommunala bolagen. Landstingen
            framstår för de flesta människor som ännu mer avlägsna och svåråtkomliga
            organ än primärkommunerna. Visserligen berörs många människor
            mycket nära och personligt av landstingens verksam- het, framför
            allt sjukvården, men andra faktorer försvårar kontakten. Landstingens
            arbetsformer är i stor utsträckning föråldrade i förhållande till
            den omfattande verksamhet de bedriver. Inte ens landstingsmännen
            själva har ofta den insyn och det inflytande de borde ha. Därtill
            kan man hävda att om de rent primärkommunala problemen i valrörelserna
            drunknar i rikspolitiken så gäller detta i ännu högre grad landstingsfrågorna.
            Därför är det extra viktigt att arbetsformerna förändras. Detta
            krav gäller på kort sikt och kan alltså innefatta en del av de
            åtgärder som här föreslagits för primärkommunerna. Det är viktigt
            att landstingsledamöterna får större möjlighet att påverka förvaltningsutskot-
          </p>
          <pb facs="riksdagen-motions-pdf/data/1973/mot_1973__116/mot_1973__116-006.pdf"/>
          <p>
            Mot. 1973: 116 6
          </p>
          <p>
            tets löpande arbete och att allmänheten får större insyn i utskottets
            handläggning av centrala frågor. Vid sidan av möjligheten till
            interpella- tioner i landstinget bör man överväga möjligheten
            att ge rätt för en minoritet att driva fram offentliga utfrågningar
            inom vissa av landstingets nämnder och utskott, inklusive förvaltningsutskottet,
            som en motsvarig- het till de förslag vi lagt beträffande riksdagens
            utskott och primärkom- munala nämnder och styrelser. På längre
            sikt gäller kravet en utveckling mot en verkligt fungerande länsdemokrati.
            Den närmare utformningen av länsdemokratin prövas av länsberedningen.
            Det är vår uppfattning att de nuvarande landstingen bör förvandlas
            till regionala självstyrelseorgan genom att viktiga uppgifter
            överförs från de statliga länsorganen till landstingen. Riksdagen
            uttalade 1972 att länsberedningens arbete bör inriktas på en reform
            av detta slag. En sådan länsdemokratisk reform kommer att ställa
            krav på en förändring av landstingens organisation med syftet
            att ge väljarna ökade möjligheter att följa, påverka och kontrollera
            beslutsprocessen inom den egna regionen.
          </p>
          <p>
            Hemställan
          </p>
          <p>
            Med anledning härav hemställer vi att riksdagen hos Kungl. Maj:t
            begär 1. att förslag skyndsamt framläggs om sådan ändring av kom-
            munallagen att kommunerna ges möjlighet att inrätta direkt- valda
            kommundelsråd i enlighet med vad som anförs i motionen; 2. att
            förslag skyndsamt framläggs om sådan ändring av kom- munallagen
            att kommunerna ges möjlighet att anordna rådgivande kommunala
            folkomröstningar; 3. att förslag skyndsamt framläggs till åtgärder
            för vidgad insyn i och kontroll av kommunala bolag och stiftelser
            i enlighet med vad som anförs i motionen; samt 4, att en vetenskaplig
            undersökning genomförs av de lokala och kommunala frågornas roll
            i 1973 års valrörelse.
          </p>
          <p>
            Stockholm den 18 januari 1973 GUNNAR HELÉN (fp)
          </p>
          <p>
            OLLE DAHLÉN (fp) CECILIA NETTELBRANDT (fp) INGEMAR MUNDEBO (fp)
            PER AHLMARK (fp) ROLF WIRTÉN (fp) BJÖRN MOLIN (fp) SVEN GUSTAFSON
            (fp) DAVID WIKLUND (fp) i Göteborg i Stockholm KARL ERIK ERIKSSON
            (fp)
          </p>
          <p>
            i Arvika
          </p>
        </div>
      </div>
    </body>
  </text>
</TEI>
