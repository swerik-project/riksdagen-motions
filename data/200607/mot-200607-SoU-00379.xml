<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00379">
  <teiHeader>
    <fileDesc>
      <titleStmt>
        <title>Unga flickors hälsa</title>
        <author corresp="i-BaBRFz7sgjhbuqYiz8u7vt">av Désirée Pethrus Engström (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Unga flickors hälsa</title>
          <idno type="rdwebb">GU02So379</idno>
          <rs type="number">So379</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So379/text</ref>
          <ref type="dokument_url_html">http://data.riksdagen.se/dokument/GU02So379</ref>
          <ref type="dokumentstatus_url_xml">http://data.riksdagen.se/dokumentstatus/GU02So379</ref>
          <ref type="doc">http://data.riksdagen.se/fil/39E8089E-631E-49A6-8698-B07CB509E16E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MzuvdkbSfDXGN8vGmxdu4" type="signed"/>
        <correspContext corresp="i-MzuvdkbSfDXGN8vGmxdu4">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-FgCQ6FCuTRtm9vXR87Gh3s" type="referral">
          <date when="2006-11-07"/>
        </correspAction>
        <correspAction xml:id="i-PxifbwEwEZARsL5tKqrbUf" type="dismissal">
          <date when="2006-11-07"/>
        </correspAction>
        <correspAction xml:id="i-5gcNmiyS8usKHq5mFYbA52" type="numbering">
          <date when="2006-11-02"/>
        </correspAction>
        <correspAction xml:id="i-3JCLkaXcUrQCiAQ9wp77di" type="submission">
          <date when="2006-10-31"/>
        </correspAction>
        <correspAction xml:id="i-XmhX1WGjDQzTr2ZarfwfDy" type="transfer">
          <date when="2006-10-31"/>
        </correspAction>
        <correspAction xml:id="i-QJa1MTUBXoaw9v1DhoYyzD" type="assigned"/>
        <correspContext corresp="i-QJa1MTUBXoaw9v1DhoYyzD">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ryv8bUoSMYZDF6uj2V4JtH" type="motBody">
        <div xml:id="i-KBSixkjbt686pVHVKzvU8K" type="motProposal" subtype="förslag">
          <head xml:id="i-Y65ZkopjbyyY1MEYKKUWyc">
            Förslag till riksdagsbeslut
          </head>
          <list xml:id="i-V4H5NF46undbxeBrGh91N2" style="ol">
            <item xml:id="i-6HyHj3VR46oXDzmgyF8yyg">
              Riksdagen tillkännager för regeringen som sin mening vad i motionen
              anförs om vård och behandling för flickor med ätstörningar.
            </item>
            <item xml:id="i-YRj7pNtia7zJTFQVWw8kDs">
              Riksdagen tillkännager för regeringen som sin mening vad i motionen
              anförs om drogsamordnarens utvecklade roll i kommunen.
            </item>
            <item xml:id="i-N4BttQXPahjSR7PfCU1vXc">
              Riksdagen tillkännager för regeringen som sin mening vad i motionen
              anförs om undervisning i hälsa och kost. 1
            </item>
            <item xml:id="i-BqFsduxtLHaWWQyXja82fJ">
              Riksdagen tillkännager för regeringen som sin mening vad i motionen
              anförs om antalet idrottstimmar i skolan. 1
            </item>
            <item xml:id="i-JGuNXRB5hjdCZ5bMpT5RGe">
              Riksdagen tillkännager för regeringen som sin mening vad i motionen
              anförs om kuratorers kunskaper. 1
            </item>
            <item xml:id="i-UJE5JnJrvp23Z3HQrcJWuQ">
              Riksdagen tillkännager för regeringen som sin mening vad i motionen
              anförs om preventivmedelsinformation till unga.
            </item>
            <item xml:id="i-U8JHM54FYWcKQxXfsDneau">
              Riksdagen tillkännager för regeringen som sin mening vad i motionen
              anförs om sex- och samlevnadsundervisningen i skolan. 1
            </item>
            <item xml:id="i-YbfnpUX4u1HHohL1A5euMa">
              Riksdagen tillkännager för regeringen som sin mening vad i motionen
              anförs om information till unga om veneriska sjukdomar.
            </item>
            <item xml:id="i-EXs1APvNM4b6B1ViQ8YU3T">
              Riksdagen tillkännager för regeringen som sin mening vad i motionen
              anförs om information om och behandling av vestibulit.
            </item>
            <item xml:id="i-Vwryrw59oHjMsoZKCx8pLf">
              Riksdagen tillkännager för regeringen som sin mening vad i motionen
              anförs om maximalt antal elever som skolläkare och skolsköterska
              ska ansvara för. 1
            </item>
            <item xml:id="i-RUFywa3DEpATjZzLrzDy2w">
              Riksdagen tillkännager för regeringen som sin mening vad i motionen
              anförs om riktlinjerna för skolhälsovården. 1
            </item>
            <item xml:id="i-BcHAcUUaki3naRpUVp87Ps">
              Riksdagen tillkännager för regeringen som sin mening vad i motionen
              anförs om behovet av samverkan mellan polis, socialtjänst och
              kvinnojourer för att öka anmälningsbenägenheten efter en våldtäkt.
              2
            </item>
            <item xml:id="i-9K5EgTVX43dU9WaJhLQcBQ">
              Riksdagen tillkännager för regeringen som sin mening vad i motionen
              anförs om rättsväsendets granskning av offrets beteende och inte
              förövarens efter en våldtäkt. 2
            </item>
            <item xml:id="i-6RzSNBUzofrFqCJuXLSBgi">
              Riksdagen tillkännager för regeringen som sin mening vad i motionen
              anförs om en samtyckeslagstiftning. 2
            </item>
            <item xml:id="i-GiUcx4CFH1js7HDcmxzz2s">
              Riksdagen tillkännager för regeringen som sin mening vad i motionen
              anförs om särskilda våldtäktsmottagningar i varje landsting.
            </item>
            <item xml:id="i-LssbW1EwChjHygzQi9sBHE">
              Riksdagen tillkännager för regeringen som sin mening vad i motionen
              anförs om kvinnors rätt att bära pepparsprej. 2
            </item>
            <item xml:id="i-UFH64jDMuTu6QWaYJVUUNe">
              Riksdagen tillkännager för regeringen som sin mening vad i motionen
              anförs om behovet av samordning mellan skola, kommun och landsting
              för att garantera ungdomsmottagningarnas möjlighet att stötta
              unga tjejer.
            </item>
            <item xml:id="i-2iyyBqbmQ1jwEdRBsqXqyg">
              Riksdagen tillkännager för regeringen som sin mening vad i motionen
              anförs om en samtalscoach på ungdomsmottagningarna.
            </item>
            <item xml:id="i-UkNn6ZMPoL61yVc6t3iZtf">
              Riksdagen tillkännager för regeringen som sin mening vad i motionen
              anförs om att ungdomsmottagningarnas verksamhet breddas och även
              sätter fokus på den psykosociala hälsan.
            </item>
            <item xml:id="i-WkQL69SzZfwLRSWAPo37X">
              Riksdagen tillkännager för regeringen som sin mening vad i motionen
              anförs om en vårdgaranti för barn- och ungdomspsykiatrin.
            </item>
          </list>
          <p xml:id="i-6QQMhUBNEETi3M4RwaTp9d">
            1 Yrkandena 35, 7, 10 och 11 hänvisade till UbU.
          </p>
          <p xml:id="i-MYQGnPSWcVBN6dfFadcRoQ">
            2 Yrkandena 1214 och 16 hänvisade till JuU.
          </p>
        </div>
        <div xml:id="i-RsQLaTCFhruPuCK84JrsDq" type="motContent">
          <head xml:id="i-3cVQJ33F2Zoar52gvo9GCc" type="h1">
            Unga flickors hälsa
          </head>
          <head xml:id="i-3yCBSA5yjzcnhtTHm2cZro" type="h1">
            Bakgrund
          </head>
          <p xml:id="i-Qf29UHU4L7iZHSPJzpp5ty">
            Var tredje ung flicka i Sverige lider idag av ångest, oro och
            ängslan, det konstateras i Statens folkhälsoinstituts rapport
            från 2005. Fler flickor än pojkar i nionde klass, hela 75 procent,
            dricker alkohol, och antalet unga våldtäktsoffer har flerdubblats
            under en 20-årsperiod. Vi kan konstatera att både sexuella trakasserier
            och antalet våldtäkter har ökat och att ätstörningar och hög alkoholkonsumtion
            bland unga flickor har blivit allt vanligare. Mobbing är orsaken
            till många unga flickors dåliga självkänsla och psykiska ohälsa;
            att regeringen nu kommer att satsa 10 miljoner kronor för utvecklingen
            av ett åtgärdsprogram mot mobbing är därför en viktig satsning.
            Utöver problemet med mobbing, finns ett stort behov av vuxennärvaro,
            attitydförändringar och ett förändrat språkbruk bland unga. Med
            anledning av ovanstående behöver unga flickors växande ohälsa
            uppmärksammas och ges större prioritet. Vuxenvärlden, vilken inkluderar
            föräldrar, skolpersonal, medie- och reklambransch, kommun och
            landsting och politiker måste se helheten och agera för att unga
            flickor som av olika anledningar mår dåligt, får den hjälp och
            det stöd de behöver.
          </p>
          <head xml:id="i-Kx36iL5H41UWemFVCYfbjw" type="h1">
            Fysisk ohälsa
          </head>
          <p xml:id="i-Pc9tTai3JgEcUbPtpkHBGE">
            Anorexi är tio gånger vanligare bland unga flickor än bland unga
            pojkar. Kroppsfixeringen antas vara en starkt bidragande faktor
            till ätstörningarna bland unga flickor. Unga flickor som lider
            av ätstörningar måste erbjudas snabb vård och behandling. För
            att motverka utvecklingen av ätstörningar och annan fysisk ohälsa
            måste unga flickor ges korrekt information om betydelsen av sunda
            vanor och motion och även om de hälsorisker som är förenade med
            bruket av alkohol och tobak. En viktig uppgift för drogsamordnaren
            är att nå ut med information till ungdomar om drogerna och tobakens
            hälsofarliga påverkan. Men även andra hälsofrågor bör kunna läggas
            på denna funktion. Hälsa och sund kost bör också läggas in i grundskoleundervisningen
            och där kunskaper om ätstörningar ges till ungdomar i förebyggande
            syfte. Skolidrotten är också viktig för ungdomars hälsa. Antalet
            idrottstimmar bör därför öka i möjligaste mån.
          </p>
          <head xml:id="i-UQXGQ6QPqxi8cAuVZQLJpt" type="h1">
            Aborterna ökar, särskilt bland unga flickor
          </head>
          <p xml:id="i-T8iT9wgF6fRWyZh2NxZTHi">
            Under 2005 ökade antalet aborter i hela landet med 1,5 procent.
            I Stockholms län var ökningen ännu större med en ökning på hela
            4,2 procent. Anmärkningsvärt i statistiken för Stockholms län
            är att gruppen 1519-åringar står för 16 procent av det totala
            antalet aborter och att antalet aborter i den åldersgruppen har
            ökat med nästan 11 procent jämfört med 2004. Den tydliga ökningen
            av aborter bland unga flickor tyder på att preventivmedelsinformationen
            är otillräcklig. Det är en farlig och oansvarig utveckling som
            måste hejdas. Statistik visar även att de sena aborterna har ökat
            med drygt 16 procent. Att göra abort i ett sent skede medför ökade
            risker för den gravida kvinnan. Kuratorssamtal är viktiga för
            att ge stöd till unga flickor som står inför svåra beslut. Det
            är viktigt att resurser finns för denna verksamhet. Preventivmedelsinformationen
            till ungdomar bör förbättras, och dessutom måste en diskussion
            om ungas sexualvanor föras. Sex- och samlevnadsundervisning i
            skolan bör utökas med fler samtal om identitet, sexualitet och
            relationer.
          </p>
          <head xml:id="i-3h1xQ97tAJAxPhKSZ5Pqho" type="h1">
            Vestibulit och veneriska sjukdomar allt vanligare
          </head>
          <p xml:id="i-WDwFTVtA9qHFLot7VjjMRf">
            Veneriska sjukdomar har bland unga flickor ökat markant. En särskild
            ökning av könssjukdomen klamydia har konstaterats, en sjukdom
            som kan leda till sterilitet om den smittade inte får rätt behandling.
            Ökningen tyder på okunskap om veneriska sjukdomar och risken för
            att smittas. Därför är det oerhört viktigt att informationen om
            dessa sexuellt överförbara sjukdomar förbättras. Vad gäller veneriska
            sjukdomar är det viktigt med snabb behandling, både för att undkomma
            sterilitet och för att stoppa spridningen av sjukdomen.
          </p>
          <p xml:id="i-KZfSW4AGSmcPtqKDUvYLk4">
            Även sjukdomen vestibulit, som orsakas bl.a. av sexuella övergrepp,
            sex mot sin egen vilja, kondylom eller långvarigt bruk av p-piller,
            fortsätter enligt läkare att öka och särskilt bland unga flickor.
            Vestibulit är ett smärttillstånd i kvinnans underliv som yttrar
            sig i sveda eller smärta i samband med samlag. Vi vet att okunskapen
            om sjukdomen är stor. Många unga flickor som lider av sjukdomen
            är kanske osäkra på vad som orsakar smärtan, och vart man ska
            vända sig för att få hjälp. Att förbättra informationen om könssjukdomar
            och sjukdomar som drabbar unga flickor bör därför prioriteras
            liksom informationen om vart man ska vända sig för att få behandling.
          </p>
          <head xml:id="i-VbRtfYvB1S5RzpE697BnyS" type="h1">
            Förbättrad skolhälsovård
          </head>
          <p xml:id="i-Wusk6ykLY9pE3BgXjTAEMH">
            Skolhälsovården har ansvaret och möjligheten att upptäcka de
            ungdomar som mår fysiskt eller psykiskt dåligt. I Socialstyrelsens
            riktlinjer för skolhälsovård från 2004 understryks skolans ansvar
            för att bevara och förbättra elevers psykiska och kroppsliga hälsa.
            Tyvärr visar Socialstyrelsens rapporter att tillgången till skolhälsovård
            varierar stort mellan olika skolor. Exempelvis kan skolläkarnas
            tjänstgöringstid variera mellan en timme per vecka med ansvar
            för omkring 1 700 elever till tre timmar per vecka för 460 elever.
            Svenska Skolläkarföreningens rekommendation är en skolläkare per
            4 000 elever. Idag finns exempelvis endast en skolläkare per 16
            000 elever. Samma variationer i tjänstgöringstid och antal elever
            gäller även för skolsköterskorna. Elevvården är en viktig resurs
            för att upptäcka och hjälpa ungdomar med fysisk och psykosocial
            ohälsa. Riktlinjerna för elevvården är mycket generellt hållna
            varför det är svårt att fastställa krav på skolornas personella
            resurser för elevvården. Skolorna har dock ansvaret att bevara
            och förbättra elevers psykiska och kroppsliga hälsa. Ett rimligt
            krav borde därför vara införa ett maxantal för hur många elever
            varje skolsköterska och skolläkare som mest får vara ansvarig
            för. Detta för att elevvårdens personal ska kunna uppnå de mål
            som idag finns beskrivna i Socialstyrelsens riktlinjer för elevvården.
          </p>
          <head xml:id="i-Dodd5sb4knh4tiZWcDYTgE" type="h1">
            Våldtäkter
          </head>
          <p xml:id="i-NHNn7dNcY3AsB2BE91sgKB">
            Brottsförebyggande rådet (BRÅ) bekräftar att antalet våldtäkter
            har ökat de senaste åren. Antalet våldtäkter ökar särskilt bland
            unga. Bland offer som varit från 15 år och uppåt har anmälningarna
            av våldtäkter och våldtäktsförsök har tredubblats på 20 år. Bland
            barnen under 15 år har anmälningarna nära sexdubblats. Unga flickors
            rädsla och utsatthet för våldtäkter är av den omfattningen att
            insatser både inom det rättsliga skyddet det förebyggande arbetet
            krävs. Att bli våldtagen är djupt kränkande och kan leda till
            livslånga psykiska men. Även om BRÅ konstaterar att fler nu väljer
            att polisanmäla en våldtäkt så är det fortfarande många våldtäktsoffer
            som väljer att inte polisanmäla brottet, dels av rädsla för att
            utsättas för repressalier från gärningsmannen, dels av den anledningen
            att få av anmälningarna leder till åtal. För att få fram anmälningar
            om våldtäkt till åtal bör en samverkansfunktion skapas mellan
            socialtjänst, polis och kvinnojour.
          </p>
          <p xml:id="i-QF9tGFsqEF6ppzATfmbiNa">
            Många flickor som anmält en våldtäkt upplever kränkande behandling
            i rättssalen. Detta är oacceptabelt och rättsprocessen bör därför
            på ett bättre sätt ta hänsyn till brottsoffrets utsatta situation
            och granska förövarens beteende efter en våldtäkt och inte offrets.
            Exempelvis bör en samtyckeslagstiftning införas som lägger bevisbördan
            på den som gjort övergreppet. Den personen måste kunna visa tydligt
            på att ett samtycke inhämtats.
          </p>
          <p xml:id="i-CxAEJAtesWkHitJ3ZxCQKP">
            Det är också viktigt att den som blivit utsatt för våldtäkt snabbt
            får någon att samtala med. Inom varje landsting bör det finnas
            en särskild mottagning för våldtäktsoffer. Till en sådan mottagning
            ska den som blivit utsatt för våldtäkt kunna vända sig för akut
            medicinsk undersökning, men också för att få samtal med kurator
            eller psykolog för att få hjälp att bearbeta händelsen. En sådan
            snabb krisbearbetning minskar risken för psykisk ohälsa hos den
            drabbade.
          </p>
          <p xml:id="i-AmmyEwNhhvaWJD43Q4kjBM">
            Med regeringens ökade satsningar på rättsväsendet och polisens
            resurser kan arbetet för en ökad trygghet på gator och torg nu
            väntas. Med anledning av flickors rädsla och utsatthet för våldtäkter
            är det rimligt att särskilda åtgärder genomförs för att säkra
            flickors rätt att känna sig trygga ute på kvällarna. Exempelvis
            bör bättre belysning i parker och i områden uppföras. Unga flickor
            bör tillåtas att bära pepparspray eller liknande i syfte att försvara
            sig.
          </p>
          <head xml:id="i-WZxivp7zLw8eykw8ZYN9Gg" type="h1">
            Utveckla och gör ungdomsmottagningar till en del av landstingens
            obligatoriska verksamhet
          </head>
          <p xml:id="i-5pozFPbR4bY4N4HVAur75s">
            Idag finns drygt 230 ungdomsmottagningar runt om i landet men
            det finns inget krav på landstinget eller på kommunen att tillhandahålla
            sådana mottagningar. Huvudmannaskapet liksom resurserna och tillgängligheten
            varierar stort mellan mottagningarna, vilket gör att det idag
            inte finns någon garanti för att den som är i behov av hjälp får
            det. Landstingens huvuduppdrag är att tillgodose innevånarna med
            god vård. Men med knappa resurser i landstingen är det ofta från
            det förebyggande arbetet, exempelvis ungdomsmottagningar, som
            resurser tas för att finansiera andra resurskrävande vårdinsatser.
          </p>
          <p xml:id="i-E2SQbXQ57jqsG4Roakmb9j">
            Som komplement till skolhälsovården har ungdomsmottagningarna
            en mycket viktig roll för att förbättra den psykiska och kroppsliga
            hälsan bland unga flickor. Idag erbjuder ungdomsmottagningarna
            i första hand preventivmedelsrådgivning. På några håll finns numera
            team med barnmorska, gynekolog, kurator, dietist och psykolog.
            På andra orter finns endast en barnmorskemottagning som har öppet
            för ungdomar några få timmar i veckan.
          </p>
          <p xml:id="i-WwTuCXAMGGXN8CNxKE8sbb">
            Mot denna bakgrund föreslår jag att ungdomsmottagningarnas verksamhet
            ska ingå i varje landstings eller kommuns ordinarie verksamhet.
            Förslagsvis bör ansvaret för ungdomsmottagningarna bäras av landstinget
            som i dagsläget är huvudman för drygt 40 procent av mottagningarna.
            För att ungdomsmottagningarna ska kunna garantera bra öppettider
            hela året om och kunna anställa den personal som behövs, bör ungdomsmottagningarna
            ges öronmärkta resurser.
          </p>
          <p xml:id="i-6jF5qEd6MUvhHL1PYcRwiw">
            Förutom öronmärkta resurser till ungdomsmottagningarna bör även
            en utveckling av ungdomsmottagningarna där man, utöver den preventivmedelsrådgivning
            som erbjuds idag, också sätter fokus på den psykosociala hälsan.
            Ungdomsmottagningarna blir då mer av en ungdomshälsomottagning
            där ungdomar kan söka hjälp och få rådgivning med alla typer av
            hälsoproblem. Varje ungdomsmottagning bör därför tillhandahålla
            samtalscoach. Samtalscoachen har en viktig funktion i att samtala
            med unga flickor om kroppens funktioner, sexualitet och om sund
            kost och motion, vilket skulle vara betydelsefullt för att förhindra
            ätstörningar och andra fysiska och psykiska besvär hos unga flickor.
          </p>
          <head xml:id="i-KU85hBc9qwNfuYU6qFXWBP" type="h1">
            Psykiatrisk vård för ungdomar
          </head>
          <p xml:id="i-W4J1959m5oCQfHDhV4wk48">
            Elevvården och ungdomsmottagningarna är idag de instanser som
            i första hand kommer i kontakt med ungdomar som behöver psykiatrisk
            vård och behandling. Elevvårdens och ungdomsmottagningarnas ekonomiska
            resurser är mycket begränsade, samordningen mellan dessa visar
            sig också variera stort vilket medför en risk att unga som behöver
            psykiatrisk vård och behandling får vänta längre på hjälp. I regeringens
            budget har aviserats att ökade satsningar kommer att göras inom
            barn- och ungdomspsykiatrin, men att man återkommer med precisa
            förslag. En rimlig målsättning bör vara att en vårdgaranti införs
            med rätt till bedömning och vårdplanering inom en månad.
          </p>
        </div>
        <div xml:id="i-SfgmMx6G3KAwTw7XXUVVfD" type="motSignatures">
          <list xml:id="i-RU6iheWq4Qp2jdNCZuzU47">
            <item xml:id="i-JxTL2Tie9E7yWh7xN3tLYg" who="i-BaBRFz7sgjhbuqYiz8u7vt">
              Désirée Pethrus Engström (kd)
            </item>
          </list>
        </div>
      </div>
    </body>
  </text>
</TEI>
