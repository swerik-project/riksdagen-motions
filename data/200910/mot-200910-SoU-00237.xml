<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00237">
  <teiHeader>
    <fileDesc>
      <titleStmt>
        <title>Rätten till skyddat boende</title>
        <author corresp="i-BoRLrCqi4prCw3N11EyJPF">av Solveig Hellquist (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rätten till skyddat boende</title>
          <idno type="rdwebb">GX02So237</idno>
          <rs type="number">So237</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So237/text</ref>
          <ref type="dokument_url_html">http://data.riksdagen.se/dokument/GX02So237</ref>
          <ref type="dokumentstatus_url_xml">http://data.riksdagen.se/dokumentstatus/GX02So237</ref>
          <ref type="doc">http://data.riksdagen.se/fil/1C19D7A7-1C19-4203-A5D4-36E4AD4E343B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BoRLrCqi4prCw3N11EyJPF</idno>
            <name>Solveig Hellquist</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Gm1YrmckhWCHNk8M6joAa9" type="signed"/>
        <correspContext corresp="i-Gm1YrmckhWCHNk8M6joAa9">
          <note type="signatory" corresp="i-BoRLrCqi4prCw3N11EyJPF"/>
        </correspContext>
        <correspAction type="numbering" xml:id="i-3msgw5PKekuHT1S6eTw7FR">
          <date when="2009-09-29"/>
        </correspAction>
        <correspAction type="submission" xml:id="i-BAMQr1Dp8JjB9HoMfmScJA">
          <date when="2009-09-28"/>
        </correspAction>
        <correspAction type="transfer" xml:id="i-cJ6Twb2S2bmZcYRAoa1Ff">
          <date when="2009-09-28"/>
        </correspAction>
        <correspAction type="assigned" xml:id="i-Q2xDVtYspSdm7H3rzVDimn"/>
        <correspContext corresp="i-Q2xDVtYspSdm7H3rzVDimn">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-MSgcufEuMrxt9Y2LYxu7bi">
            Förslag till riksdagsbeslut
          </head>
          <p xml:id="i-LpTTHuxKirh4aQ5hJ7yNaS">
            Riksdagen tillkännager för regeringen som sin mening vad som
            anförs i motionen om att vidta åtgärder för att säkerställa att
            misshandlade kvinnor och barn har tillgång till skyddat boende
            i landets kommuner.
          </p>
        </div>
        <div type="motContent">
          <head type="h1" xml:id="i-N8gYGauMomSP6xgQTTfGRH">
            Motivering
          </head>
          <p xml:id="i-BZEgZvLJCE8AZ2RfJMFaj6">
            Det finns en grupp kvinnor som i åratal har varit utsatta för
            hot, våld och kränkningar. Våldsutsatta kvinnor behöver komma
            till en ny säker miljö i ett skyddat boende för att i lugn och
            ro få bearbeta vad de varit utsatta för. Det är nödvändigt om
            kvinnan så småningom ska kunna fatta kloka beslut för att en dag
            kunna återvända till en tryggare och säkrare vardag. Kvinnans
            ibland starka bindning till en farlig relation kan vara svår att
            bryta. Hon behöver därför tid och professionell hjälp. Den misshandel
            som till en början framstod som en engångshändelse handlar oftast
            i själva verket om en räcka av åratal av övergrepp. De kvinnor
            som kommer till skyddat boende är ofta så psykiskt nedbrutna att
            det tar tid för dem att komma i det skick som gör att de kan tänka
            klart och fatta kloka beslut för sig och för barnen.
          </p>
          <p xml:id="i-WC2u1xqmSqvvrQ9DQ99QHW">
            Kvinnan har också många år av skuld och skam som ska bearbetas.
            Ofta tillstår inte kvinnan att barnen sett eller hört något av
            misshandeln. Under samtalens gång står det dock klart vad barnen
            faktiskt bevittnat och ofta själva varit utsatta för. Detta leder
            till kvinnans andra svåra sammanbrott insikten i de egna barnens
            lidande. Barnen befinner sig i en mycket utsatt position som vittne
            och som offer. Barnen är 100 procent offer.
          </p>
          <p xml:id="i-2X3R668GWBWXNiWhBtWSBS">
            Dagarna på ett skyddat boende är fyllda av samtal och möten med
            olika myndigheter. Mycket tid måste också ägnas åt rent praktiska
            frågor. På kvällar och nätter när ångesten, sömnlösheten och rädslan
            slår till med full kraft är det oerhört viktigt att det finns
            utbildad och erfaren personal att tillgå. Dessa kvinnor är livrädda.
            Rädda för den konsekvens en polisanmälan kan innebära. Rädda för
            en kommande rättegång. Det är inte ovanligt att de vill tillbaka
            hem, att de vill ta tillbaka sin anmälan. Det är då oerhört viktigt
            att personal finns till hands. Det bör understrykas att varje
            kvinna som går tillbaka hem till den situation som polis kallats
            till utgör en fara för sig själv och barnen.
          </p>
          <p xml:id="i-FXG4vg77GBeHzWJzb8CrxC">
            Kvinnojourerna runt om i landet har kontakt med över 30 000 kvinnor
            per år. Men kvinnojouren är en ideell organisation som bara finns
            i drygt hälften av landets kommuner.
          </p>
          <p xml:id="i-NC9CHwzTo1fcxDUEy6Vo6G">
            De flesta är överens om att kvinnojourerna gör ett gott jobb.
            Men för misshandlade kvinnor och barn med komplex och svår problematik
            är skyddade boenden med professionell personal en nödvändighet.
          </p>
          <p xml:id="i-7VdFai3hHiDKba2UYuGCxV">
            Den 1 juli 2007 ändrades socialtjänstlagen. Numera är kommunerna
            skyldiga att se till att misshandlade kvinnor och barn har rätt
            till skydd. Lagstiftningen är bra men tillämpningen brister.
          </p>
          <p xml:id="i-NBmtdRyHFrSASZswteAMu5">
            Personal på stödboenden har berättat att trots många anmälningar
            om kvinnomisshandel och barnmisshandel står platser tomma. Det
            innebär att den kunskap och beredskap som finns för att ta hand
            om dessa utsatta grupper inte tas tillvara. Vid ett skyddat boende
            i Stockholm berättas att under 2008 utnyttjades platserna maximalt.
            Sommaren 2009 har beläggningen varit extremt låg trots att det
            enbart under vecka 37 inkom 217 anmälningar från misshandlade
            kvinnor och 172 fall av barnmisshandel till polisen i Stockholm.
          </p>
          <p xml:id="i-51fV9a2otwT8dCnZNmuMTK">
            En tänkbar förklaring är krav på besparingar. Enligt uppgift
            finns på sina håll en prislapp på vad en placering av en misshandlad
            kvinna får kosta ca 500 kronor per dygn vilket en placering på
            en kvinnojour kostar. Andra billigare lösningar är att placera
            misshandlade kvinnor och barn i en jourlägenhet i hemmets närområde,
            på vandrarhem eller ett billigt hotell. Det bör understrykas att
            dessa billigare alternativ också kan vara farliga alternativ.
            Ett skyddat boende har enbart utbildad personal och en dygnetruntbemanning,
            vilket de facto gör att dygnskostnaden blir högre .
          </p>
          <p xml:id="i-3GmQNsqKXnC1EYHzdS76fd">
            Förändring tar tid. Och den måste få kosta pengar. Kvinnor och
            barn måste ges möjlighet till bra omvårdnad i livsavgörande skeenden
            i livet. Idag får både personal och kvinnan ibland höra ekonomiska
            argument: Som du kanske själv förstår är det för dyrt för oss
            att ha dig här så vi måste tyvärr flytta dig till ett billigare
            boende.
          </p>
          <p xml:id="i-3iqWJbKgiVZr6Tb7w1BKB1">
            Utsatta kvinnor och barn måste få kosta.
          </p>
        </div>
        <div type="motSignatures">
          <list>
            <item xml:id="i-P6CXsLGVPdz1LvemCjguW3" who="i-BoRLrCqi4prCw3N11EyJPF">
              Solveig Hellquist (fp)
            </item>
          </list>
        </div>
      </div>
    </body>
  </text>
</TEI>
