<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-02029">
  <teiHeader>
    <fileDesc>
      <titleStmt>
        <title>Förutsättningar för framgångsrik digitalisering inom välfärden</title>
        <author corresp="i-Mu8D3Cyy6PoWGop3KQtfh2">av Anette Åkesson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2029 av Anette Åkesson (M)</title>
          <idno type="rdwebb">H5022029</idno>
          <rs type="number">2029</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5022029/text</ref>
          <ref type="dokument_url_html">http://data.riksdagen.se/dokument/H5022029</ref>
          <ref type="dokumentstatus_url_xml">http://data.riksdagen.se/dokumentstatus/H5022029</ref>
          <ref type="docx">http://data.riksdagen.se/fil/FFCFB130-EACB-44C8-8AE3-B6D71BDF32F6</ref>
          <ref type="pdf">http://data.riksdagen.se/fil/72B48A42-F4EB-4F31-A35D-1C87993EEA14</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Mu8D3Cyy6PoWGop3KQtfh2</idno>
            <name>Anette Åkesson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-DN5U39C4khMZ8SAm8P8oCN" type="signed"/>
        <correspContext corresp="i-DN5U39C4khMZ8SAm8P8oCN">
          <note type="signatory" corresp="i-Mu8D3Cyy6PoWGop3KQtfh2"/>
        </correspContext>
        <correspAction xml:id="i-KUJrWd73EFEZaNNbWc1sqT" type="submitted">
          <date when="2017-10-03"/>
          <time when="15:36:25"/>
        </correspAction>
        <correspAction xml:id="i-D44WCzWkMWKPZxbtnSJ3kX" type="reviewed">
          <date when="2017-10-09"/>
          <time when="16:11:26"/>
        </correspAction>
        <correspAction xml:id="i-21kFP5gwrobq6GBGmR84DV" type="referred">
          <date when="2017-10-13"/>
        </correspAction>
        <correspAction xml:id="i-GY6G4JEQYke5o8jpFPxzGh" type="assigned">
          <date when="2018-05-17"/>
          <time when="16:32:38"/>
        </correspAction>
        <correspContext corresp="i-GY6G4JEQYke5o8jpFPxzGh">
          <ref type="assignedTo">Socialutskottet</ref>
        </correspContext>
        <correspAction xml:id="i-UzfggoL1X3sXpneWo37Unj" type="behandlas_i"/>
        <correspContext corresp="i-UzfggoL1X3sXpneWo37Unj">
          <ref type="uppgift">2017/18:KU38</ref>
          <ref type="ref_dok_id">H501KU38</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU38</ref>
          <ref type="ref_dok_titel">Offentlighet, sekretess och integritet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3uHR7182EcGBymar9UJc84" type="behandlas_i"/>
        <correspContext corresp="i-3uHR7182EcGBymar9UJc84">
          <ref type="uppgift">2017/18:TU9</ref>
          <ref type="ref_dok_id">H501TU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">TU9</ref>
          <ref type="ref_dok_titel">It-politik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VPmJyCLoX7z9snUDf4mBns" type="behandlas_i"/>
        <correspContext corresp="i-VPmJyCLoX7z9snUDf4mBns">
          <ref type="uppgift">2017/18:SoU9</ref>
          <ref type="ref_dok_id">H501SoU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU9</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-G5P8ZMGNJ1PdC8aMk2G8me" type="motHeader">
        <div xml:id="i-XAS7aJiju1DXbPX9usks57" type="motTitle">
          Motion till riksdagen 2017/18:2029 av Anette Åkesson (M) Förutsättningar
          för framgångsrik digitalisering inom välfärden
        </div>
      </div>
      <div xml:id="i-2kDy5wRDQYVP9msyygoZ8D" type="motBody">
        <div xml:id="i-LvpQFrGUrSLu8SURAAuxZK" type="motProposal" subtype="förslag">
          <head xml:id="i-EzKtubEYEFv6cC5ZHCL4UU">
            Förslag till riksdagsbeslut
          </head>
          <list xml:id="i-Sc6KXJxybKbztBr7fao6HG" style="ol">
            <item xml:id="i-RPPSxXbiUM2uDGnYt2S5wa">
              Riksdagen ställer sig bakom det som anförs i motionen om att
              ta fram en nationell strategi för implementeringen av innovationer
              inom välfärdsteknologi i samarbete med kommuner och landsting
              och som även tar fram förslag på incitamentsstruktur och bidrar
              till att Sverige blir bäst i världen på innovation i välfärden,
              och detta tillkännager riksdagen för regeringen.
            </item>
            <item xml:id="i-FQCphLcNyuXpZXfcHhotgi">
              Riksdagen ställer sig bakom det som anförs i motionen om att
              regeringen bör få i uppdrag att ta fram en strategi för hur Sverige
              ska öka utbyggnadstakten för fiber utanför tätorter och småorter
              så att den digitala klyftan inte fortsätter att vidgas och tillkännager
              detta för regeringen.
            </item>
            <item xml:id="i-47jUKxTTVSydnFwkr9ZYeF">
              Riksdagen ställer sig bakom det som anförs i motionen om att
              det bör säkerställas att det tas hänsyn till skyddet av den enskildes
              personliga integritet och tillses att det är möjligt att nyttja
              de fördelar som anonyma aggregerade data kan innebära för innovationer
              inom välfärden och tillkännager detta för regeringen.
            </item>
          </list>
        </div>
        <div xml:id="i-v8BpjuYdFEn7is68LLT5b" type="motContent">
          <head xml:id="i-2E2LshkXx4AqEbvSruaFYg" type="h1">
            Motivering
          </head>
          <p xml:id="i-9zogMmMD3trEdz7F5nuMkT">
            På många håll arbetas det idag i svenska kommuner och landsting
            med olika e-tjänster. Sensorer, kameror, appar och chip är exempel
            på teknik som allt mer används även inom välfärden. Det finns
            testbäddar som möjliggör att man under kontrollerade former testar
            innovationer inom äldreomsorg och sjukvård i verklig miljö av
            slutanvändarna.
          </p>
          <p xml:id="i-Bn78MxaC7ou9sXKwfB3zkS">
            E-tjänster är, eller borde vara, en prioriterad fråga. De är
            definitivt ett av flera sätt för kommunerna och landstingen att
            nyttja den nya tekniken. Kommunerna tvingas tydliggöra och strukturera
            sina arbetsprocesser. Det leder sammantaget till en ökning av
            den upplevda kvaliteten av tjänsterna, att man arbetar mer effektivt
            samtidigt som förutsättningarna förbättras att klara den långsiktiga
            finansieringen av välfärden.
          </p>
          <p xml:id="i-EHVuow9z6ut11aaZtt1EJ3">
            Välfärdsteknik är en potentiellt stor framtidsbransch eftersom
            befolkningsutvecklingen med en allt större andel äldre ser ut
            som den gör i en stor del av västvärlden. Sverige får många studiebesök
            från utlandet, till exempel till Robotdalen i Västerås, som vill
            veta hur vi gör. Vi är inte unika inom teknikutveckling generellt
            men vi sticker ut genom att vi fokuserar på att hitta hjälpmedel
            som förstärker människors egen förmåga att klara sig själva. Det
            ska vi vara stolta över.
          </p>
          <p xml:id="i-YKtz4VPo4FThoDmRYHGJUC">
            Sverige har goda grundförutsättningar. Vi har redan många fungerande
            system och infrastruktur och en stor del av välfärden är offentlig.
            Det finns öppna API, Application Programming Interface, med standardiserade
            och öppna data tillgängliga för alla, som är en förutsättning
            för explosionen av nya appar och tjänster. Samtidigt blir elektroniska
            produkter allt billigare och därmed tillgängligare för fler.
          </p>
          <p xml:id="i-KQfVA9E61giYSg4xdLr5f4">
            E-hälsa och e-hemtjänst är två exempel på områden med e-tjänster
            som rör välfärden. De medför fördelar för den enskilda individen
            som högre livskvalitet, större brukarinflytande och minskad oro
            samtidigt som bättre kontroll över arbetsprocessen och tillvaratagandet
            av förbättringsförslag från användarna ger bättre fungerande tjänster
            och lägre kostnader, vilket sammantaget bidrar till samhällsekonomiska
            vinster. Vad gäller e-hälsa kan man exempelvis med hjälp av telemedicin
            eller appar bedriva diagnosticering eller rehabilitering på distans
            som medför ökad trygghet för patienten som även slipper restider
            och även vårdcentraler på nätet ger bättre tillgänglighet. Sjukhus
            och vårdcentraler avlastas och de kan fokusera på dem som verkligen
            behöver hjälp. Samhället har mycket att vinna på e-tjänster.
          </p>
          <p xml:id="i-7DVodnnKc5vkgBLNRAsvUv">
            Då gäller det att ersättningarna är rimliga. Sveriges Kommuner
            och Landsting har beslutat om en rekommenderad taxa för digitala
            läkarbesök efter att notan för utomläns vård för många landsting
            blivit hög. Att inte en digital vårdcentral ska ha samma ersättning
            anser många vara rimligt men samtidigt behöver mer fokus ligga
            på kvaliteten. Vad är det exakt som levereras? Det kommer hända
            mycket på området, även i närtid, och vi kommer bli allt bättre
            på att bedöma och prissätta korrekt. Ökad transparens med tydligare
            specifikationer på vad som levereras och till vilken kvalitet
            är en positiv konsekvens.
          </p>
          <p xml:id="i-2Ejk4Zb2mw9jY5tJx2ptkk">
            Det gäller att ta tillvara det arbete som görs. Det finns många
            framgångsrika digitaliseringsprojekt där deltagarna är nöjda och
            som växer, men i långsam takt. Njursviktsprogrammet på Njurmedicinen
            på Skånes universitetssjukhus i Malmö-Lund är ett sådant. Mycket
            annat ligger i startgroparna, vilket är spännande. Vi behöver
            alla hjälpas åt – både offentliga och privata aktörer. Att då
            som regeringen aviserar stoppa företag i denna sektor från att
            göra vinst kan få allvarliga konsekvenser. Det är ofta entreprenörer
            som hittar på nya och mer effektiva sätt att arbeta som sedan
            tillämpas även av de offentliga aktörerna. Den besparing som följer
            kan inte enbart falla landstinget/regionen till del.
          </p>
          <p xml:id="i-33BeqZczb6QQz7GcTUkqqs">
            Eftersom alla aktörer behövs, både det offentliga och privata
            aktörer, behöver man se över hur Sverige blir bättre på att implementera
            det som är testprojekt till större skala. Exempel på frågor som
            behöver besvaras: Vem tar produktägarskapet? Behövs det en incitamentsstruktur
            för det privata näringslivet? Om ja, hur ska den se ut? Det behöver
            finnas en insikt i att en del av besparingen måste bidra till
            att driva innovation.
          </p>
          <p xml:id="i-AHrBvopT4eFKcBEy9NVwbJ">
            Min slutsats är att det behöver tillsättas en utredning med fokus
            på implementeringsprocessen av e-tjänster inom välfärden. Med
            utgångspunkt i att vi på nationell nivå i samverkan med kommuner
            och landsting tar ansvar för att innovationer inom välfärden prioriteras,
            hur säkrar vi goda förutsättningar för projekt i samverkan med
            näringslivet liksom att det i anslutning till framgångsrika projekt
            finns en plan för implementeringsprocessen, d v s hur de kan rullas
            ut i större skala i hela landet. Helt enkelt: Hur blir Sverige
            bäst på att implementera innovation?
          </p>
          <p xml:id="i-DWx6gPAGQaWbpfPdE7EVMD">
            En förutsättning för e-tjänster är att bredband med hög överföringshastighet
            byggs ut. Utbyggnadstakten med fiber i landet ökar, även om ökningstakten
            har avtagit. Man ser att politik spelar roll – ett högt satt mål
            ger goda effekter när många aktörer i samhället i anslutning drar
            åt samma håll. Sedan slutet av 2016 har målsättningen skärpts.
            Det var självklart eftersom Post- och telestyrelsen utifrån den
            mest troliga investeringstakten liksom olika nyckeltal bedömde
            att 93–96 % av hushåll och företag – alltså en större andel än
            det tidigare målet – kommer att ha tillgång till 100 Mbit/s år
            2020. Däremot visar både PTS mobiltäcknings- och bredbandskartläggning
            2016 och Riksrevisionens rapport Bredband i världsklass? att skillnaden
            mellan att bo i eller utanför tätort blir allt större. Vi måste
            uppmärksamma och tydligare arbeta för en minskande digital klyfta
            mellan stad och land.
          </p>
          <p xml:id="i-WB8zkhpEeDu1tnxbdGnuoD">
            Med tanke på den demografiska utvecklingen med fler äldre och
            färre som ska bära försörjningsbördan är alla möjligheter att
            nyttja tekniken som kan effektivisera verksamheterna men även
            ersätta en del aktiviteter med välfärdsteknologi av godo. För
            att dra nytta av fördelarna och säkerställa Sveriges fortsatta
            konkurrenskraft är investeringar i bredbandsutbyggnaden i hela
            landet angelägna och de behöver prioriteras på alla nivåer, inklusive
            hos slutanvändarna.
          </p>
          <p xml:id="i-G1NRSunz6iMTG2puaQ9cZr">
            Samtidigt är det angeläget att staten, parallellt med att fiber
            byggs ut och e-tjänster utvecklas, fortsätter bevaka rättssäkerheten
            och skyddet för den personliga integriteten. Samhället har å ena
            sidan information om en enskild person att hantera, å andra sidan
            stora mängder aggregerad anonym information. Den senare kan vara
            värdefull för bättre underlag för diagnoser men även i förebyggande
            syfte och kan tjäna som underlag i spännande innovationer. 1177
            (och Google, för den delen) vet idag i förväg när en influensavåg
            är att vänta och kan bemanna sjukvården utifrån det. Så utmaningen
            blir att säkerställa skyddet för den enskilda samtidigt som vi
            drar nytta av fördelarna av så kallad big data.
          </p>
          <p xml:id="i-DVeji5sqN488nTM4UjEHfk">
            Vad gäller digitaliseringen inom offentlig sektor har Sverige
            enligt EU-kommissionens Digital Economy and Society Index, DESI,
            halkat efter. Regeringen har i budgetpropositionen 2018 aviserat
            att man vill starta en ny myndighet som tar ett samlat grepp om
            digitaliseringen. Det kan låta bra men frågan är om en ny myndighet
            är lösningen. Man skulle även kunna lära av andra länder som varit
            framgångsrika på området och där sticker Estland ut med sin plattform
            X-Road.
          </p>
        </div>
        <div xml:id="i-PBdequdEizK9cLKyTFxzH" type="signatureBlock">
          <list xml:id="i-CqWturydMerDg8rA7LPNn2">
            <item xml:id="i-DCF74oEi3uVsvTyL7LrvJz" who="i-Mu8D3Cyy6PoWGop3KQtfh2" type="signature">
              Anette Åkesson (M)
            </item>
          </list>
        </div>
      </div>
    </body>
  </text>
</TEI>
