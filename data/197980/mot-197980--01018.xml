<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--01018">
  <teiHeader>
    <fileDesc>
      <titleStmt>
        <title>om vissa alkoholpolitiska åtgärder</title>
        <author>av Rune Gustavsson m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om vissa alkoholpolitiska åtgärder</title>
          <idno type="rdwebb">G3021018</idno>
          <rs type="number">1018</rs>
          <ref type="dokument_url_text">http://data.riksdagen.se/dokument/G3021018/text</ref>
          <ref type="dokument_url_html">http://data.riksdagen.se/dokument/G3021018</ref>
          <ref type="dokumentstatus_url_xml">http://data.riksdagen.se/dokumentstatus/G3021018</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y2s3vw3xfBnmDmMhCYX6QJ</idno>
            <name>RUNE GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-YS9jLL6vCryxfu1nM5TvKU</idno>
            <name>MAJ PEHRSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>ERIK LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-2R36DMEY5uNMYenbPZFmEF</idno>
            <name>ARNE LINDBERG</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>ARNE ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-24FhhfcLncvvn1Ea4tJ4p7</idno>
            <name>ELIS ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>MARTIN OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-SD9pkoqRT5Wh44pQmYMCqD</idno>
            <name>ULLA TILLANDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-TVpY9zEquJ2jKT7pqxS85w</idno>
            <name>KARIN ISRAELSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-yWS5QSRKaPBSAbRpVfjva" type="signed"/>
        <correspContext corresp="i-yWS5QSRKaPBSAbRpVfjva">
          <note type="signatory" corresp="i-Y2s3vw3xfBnmDmMhCYX6QJ"/>
          <note type="signatory" corresp="i-YS9jLL6vCryxfu1nM5TvKU"/>
          <note type="signatory" corresp="r-0"/>
          <note type="signatory" corresp="i-2R36DMEY5uNMYenbPZFmEF"/>
          <note type="signatory" corresp="r-0"/>
          <note type="signatory" corresp="i-24FhhfcLncvvn1Ea4tJ4p7"/>
          <note type="signatory" corresp="r-0"/>
          <note type="signatory" corresp="i-SD9pkoqRT5Wh44pQmYMCqD"/>
          <note type="signatory" corresp="i-TVpY9zEquJ2jKT7pqxS85w"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__1018/mot_197980__1018-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1979/80:1018
          </p>
          <p>
            av Rune Gustavsson m. fl. om vissa alkoholpolitiska åtgärder
          </p>
          <p>
            Alkoholmissbruket är vårt största sociala problem. En realistisk
            uppskatt- ning är att uppemot 300 000 personer lider av allvarligare
            alkoholproblem. Antalet människor som drabbas av alkoholskador
            torde vara i ökande. Särskilt oroande är alkoholkonsumtionen bland
            ungdom där alkoholdebuten sker vid allt lägre ålder. Ett alkoholmissbruk
            som grundläggs i tidig ålder innebär risken att den drabbade aldrig
            får anpassa sig till en normal livsföring. Orsakerna till alkoholmissbruket
            är många och fordrar samordnade insatser över en hel rad områden.
            Den hittillsvarande samhällsplaneringen, framför allt under 1950-
            och 1960-talen, skedde utan tillräckligt hänsynsta- gande till
            människors behov. Följden blev att vi fick gigantiska och sterila
            bostadsområden där människor hade svårt att finna sig till rätta.
            Befolk- ningsomflyttningarna, som skedde i strukturomvandlingens
            spår, gjorde att många människor förlorade sin förankring i en
            invand miljö. För många ledde flyttningspolitiken till att de
            förlorade kontakterna med släkt och vänner, och den värdefulla
            kontakten mellan generationerna gick om intet. På de nya orter
            dit folk flyttade har man inte förmått återskapa trivseln och
            hemkänslan, utan många känner främlingskap i de nya miljöerna.
            Center- partiet varnade på ett tidigt stadium för koncentrationspolitikens
            följder, men varningarna fick klinga ohörda. För många barn och
            ungdomar har skolan inte förmått ge tillräcklig trygghet och säkerhet
            för att de skall kunna klara steget ut i vuxenlivet. Kontakten
            mellan skolan och arbetslivet har varit bristfällig. För många,
            framför allt för dem som inte skaffat sig gymnasial utbildning,
            har den första kontakten med arbetslivet blivit negativ när de
            inte lyckats få arbete. Ungdomsarbetslösheten har i sin tur inneburit
            risk för många ungdomar att hamna i en passiv tillvaro, där de
            tar sin tillflykt till alkohol- och narkotikamissbruk. Alkoholmissbrukets
            skadeverkningar både för enskilda individer och för hela samhället
            gör att insatserna för att minska alkoholskadorna måste vara en
            av samhällets huvuduppgifter. För att effektivt komma till rätta
            med alkoholmissbruket måste de förebyggande insatserna inta en
            central plats. Det är genom att få människor att visa återhållsamhet
            i användande av alkohol och genom insatser på ett tidigt stadium,
            när tendenser till missbruk visar sig, som vi mest framgångsrikt
            kan bekämpa alkoholismen. Ett stort ansvar vilar på socialvården
            och sjukvården, men det ansvaret måste delas även av näringslivet,
            fackföreningarna, föreningslivet i övrigt och av skolan.
          </p>
          <pb facs="riksdagen-motions-pdf/data/197980/mot_197980__1018/mot_197980__1018-002.pdf"/>
          <p>
            Mot. 1979/80:1018 6
          </p>
          <p>
            Först och främst är det dock alltid vi som individer som måste
            känna ett ansvar. Vi får som medborgare inte tro att kampen mot
            missbruket enbart kan överlåtas åt de samhälleliga organen. I
            alltför hög grad har vårt samhälle präglats av denna form av solidaritet
            över skattesedeln. Vi måste vara beredda att personligen ställa
            upp för människor i vår omgivning som löper risk att hemfalla
            åt alkoholmissbruk, vare sig det gäller en släkting, en granne
            eller en arbetskamrat. Vuxengenerationen måste också iaktta återhållsam-
            het med alkohol för att kunna utgöra förebild för barn och ungdom
            och för att understryka allvaret i varningarna för alkoholbruket.
            Under hela efterkrigstiden har skett en nästan oavbruten ökning
            av alkoholkonsumtionen. Sedan 1946 har den totala alkoholkonsumtionen
            fördubblats här i landet. Eftersom det finns ett klart samband
            mellan konsumtionsnivån och alkoholskadorna, har denna ökning
            lett till att allt fler människor fått sjukliga förändringar till
            följd av sin alkoholkonsumtion. Med smärre avbrott synes denna
            utveckling fortsätta. Därför krävs fortsatt ökade insatser för
            att komma till rätta med alkoholmissbruket. En viktig grund för
            arbetet med att komma till rätta med alkoholskadorna lades genom
            riksdagens beslut 1977 om ett alkoholpolitiskt program (prop.
            1976/77:108). Därvid fastslog riksdagen en övergripande målsättning
            som innebär att den totala alkoholkonsumtionen skall nedbringas
            för att motverka alkoholskadorna. Programmet bestod av samlade
            insatser över hela samhällslivet. Några av de viktigaste åtgärderna
            var följande:
          </p>
          <p>
            o Socialstyrelsen tilldelades det centrala ansvaret för samhällets
            alkohol- politik. o En centralnämnd för alkoholfrågor inrättades
            under socialstyrelsen. o Riksskatteverkets uppgifter på alkoholområdet
            överfördes på socialsty- relsen. o Ökade resurser satsades på
            förebyggande åtgärder och upplysningsverk- samhet. Oo Samhället
            skall kunna lämna bidrag till särskilda riksomfattande infor-
            mationskampanjer, bl. a. i arbetslivet. o Utvidgad undervisning
            i missbruksfrågorna samt fortbildning av skolans personal i missbruksfrågorna.
            Oo Försöksverksamhet med fritidsaktiviteter för utsatta grupper
            bland både barn och vuxna. o Ökat stöd till nykterhetsorganisationer.
            o Utvidgad forskning om alkohol.
          </p>
          <p>
            Tyvärr har det av riksdagen år 1977 antagna alkoholpolitiska
            programmet inte i sin helhet fullföljts på det kraftfulla sätt
            som varit önskvärt. Programmet har en långsiktig inriktning, vilket
            fordrar att en kontinuerlig uppföljning sker. Det är därför med
            tillfredsställelse vi konstaterar att den nya regeringen i budgetpropositionen
            (prop. 1979/80:100) klart markerar sin strävan att fullfölja det
            långsiktiga program som riksdagen lade fast år 1977.
          </p>
          <pb facs="riksdagen-motions-pdf/data/197980/mot_197980__1018/mot_197980__1018-003.pdf"/>
          <p>
            Mot. 1979/80:1018 7
          </p>
          <p>
            Till de positiva inslagen i regeringens förslag hör bl. a. utbyggnaden
            av vårdplatser vid behandlings- och inackorderingshem. De ytterligare
            10 milj. kr. som satsas på opinionsbildning och attitydbearbetning
            mot alkoholkon- sumtion och drogmissbruk samt kampanjer mot langningen
            bekräftar det allvar med vilket regeringen ämnar ta itu med situationen.
            I huvuddragen instämmer vi i regeringens olika förslag. På några
            punkter vill vi emellertid föreslå åtgärder som vi menar ytterligare
            är ägnade att förstärka samhällets möjligheter att motverka alkoholmissbruket.
          </p>
          <p>
            Berusning på allmän plats
          </p>
          <p>
            Enligt 16 kap. 16 $ i brottsbalken kan den som förtär alkohol
            på allmän plats dömas för förargelseväckande beteende. På senare
            år synes ha skett en liberalisering i rättspraxis på så vis att
            domstolarna i en allt mindre utsträckning dömer folk för förargelseväckande
            beteende när de förtär alkohol offentligen. I och för sig kan
            en sådan förseelse anses vara av ringa art. Emellertid måste mot
            detta vägas att en förklaring till den ökande alkoholkonsumtionen
            ligger i en alltmer accepterande attityd till alkohol- bruket
            från samhällets sida, där olika inslag som var för sig är av ringa
            betydelse tillsammantagna lett fram till en låg-gå-inställning
            till alkoholbru- ket. Vi menar därför att det är värdefullt om
            samhället lagstiftningsvägen skärper attityden mot alkohol även
            på denna punkt. Visserligen kan en kommun i en lokal ordningsstadga
            besluta om förbud i berört avseende, men den grundläggande regleringen
            bör enligt vår mening ske i brottsbalken. I den nuvarande lagstiftningen
            saknas möjlighet att förverka alkoholen för den som förtär alkohol
            på allmän plats, vilket begränsar polisens möjligheter att ingripa
            mot störande beteende. Eftersom barn och ungdomar genomgår en
            känslig utveckling under sin uppväxt, där de tar intryck av de
            attityder de möter ute i samhället och bland vuxna, skulle det
            ha ett viktigt normbildande värde om samhället skärpte sin attityd
            mot dem som förtär alkohol på allmän plats. Vi anser därför att
            en utredning bör ske med syfte att ta fram förslag till lagregler
            som klart anger att det är förbjudet att förtära alkohol på allmän
            plats och som dessutom gör det möjligt att förverka alkoholen.
            Självfallet kan tänkas att trots sådana lagregler medge undantag
            när särskilda skäl gör det påkallat.
          </p>
          <p>
            Skatten på alkohol
          </p>
          <p>
            Prisinstrument har här i landet använts som ett medel för att
            begränsa alkoholkonsumtionen. Genom särskilda riksdagsbeslut har
            skatten på alkohol successivt anpassats till prisutvecklingen.
            Höjningarna har emeller- tid skett oregelbundet och tidvis med
            långa mellanrum. Detta har inneburit att alkoholen, när lång tid
            förflutit mellan prishöjningarna, relativt sett blivit billigare
            jämfört med andra varor. Exempelvis hade ingen höjning skett av
          </p>
          <pb facs="riksdagen-motions-pdf/data/197980/mot_197980__1018/mot_197980__1018-004.pdf"/>
          <p>
            Mot. 1979/80:1018 8
          </p>
          <p>
            alkoholskatten mellan våren 1977 och den senaste höjningen, som
            skedde i oktober 1979. Enligt vår mening bör som ett led i alkoholpolitiken
            höjningarna av alkoholskatten ske med kortare mellanrum, så att
            priserna på alkohol kan följa den allmänna prisutvecklingen och
            även kan höjas därutöver i konsumtionsbegränsande syfte. Vi föreslår
            därför att riksdagen uttalar sig för att priserna på alkohol mer
            aktivt skall användas i konsumtionsbegränsande syfte.
          </p>
          <p>
            Varningstext på alkoholförpackningar
          </p>
          <p>
            Efter beslut av riksdagen 1975 krävs att förpackning till tobaksvara
            skall vara märkt med upplysning om hälsorisker vid tobaksbruk
            och med uppgift om skadliga ämnen i tobak. Den formen av konsumentupplysning
            anser vi som ett värdefullt inslag i insatserna för att nedbringa
            rökningen, som orsakar mycket lidande och stora kostnader genom
            att belasta sjukvården. Liksom tobaken innebär alkoholen stora
            hälsorisker. Någon principiell skillnad mellan att ha varningstext
            på tobak och på alkohol anser vi inte finns. Det torde röra sig
            om en föga kostnadskrävande och enkel åtgärd att förse alkoholförpackningar
            med varningstext. Vi anser därför att varningstext bör införas
            på förpackningar för alkoholhaltiga drycker och föreslår att riksdagen
            begär förslag därom.
          </p>
          <p>
            Alkohol vid representation
          </p>
          <p>
            Ett viktigt led i alkoholpolitiken är att skapa nya attityder
            till alkoholbru- ket. Vi måste komma ifrån en utveckling där alkoholen
            betraktas som ett alltmer självklart inslag i umgänget mellan
            människor såväl i privata sammanhang som i yrkeslivet och föreningslivet.
            Vuxengenerationen måste i sin livsföring visa återhållsamhet med
            alkohol för att barn och ungdom skall kunna inse allvaret i varningarna
            för alkoholen. Vid representation i olika sammanhang förekommer
            alkohol i alltför stor utsträckning. Ofta är det ren slentrian
            som gör att man serverar alkohol vid representation. Visserligen
            tycks insikten på senare tid ha ökat om att man vid representation
            skall visa återhållsamhet, men ännu återstår mycket att göra.
            Särskilda krav måste ställas på den offentliga sektorn att undvika
            alkohol. Men även föreningslivet och näringslivet måste känna
            sin del av ansvaret. Vi föreslår därför att riksdagen uttalar
            en rekommendation om att yttersta återhållsamhet med alkohol skall
            visas vid all representation. Ett sådant riksdagens uttalande
            bör vara direkt vägledande för alla statliga organ men även beaktas
            i andra sammanhang. Desutom bör uttalandet beaktas av regeringen
            inför de överläggningar som socialministern aviserar skall ske
            med företrädare för Folkrörelsesverige om hur man skall kunna
            komma till rätta med alkoholproblemen.
          </p>
          <pb facs="riksdagen-motions-pdf/data/197980/mot_197980__1018/mot_197980__1018-005.pdf"/>
          <p>
            Mot. 1979/80:1018 9
          </p>
          <p>
            Snabbvinsatser
          </p>
          <p>
            I den lag om tillverkning av drycker som riksdagen antog i samband
            med det alkoholpolitiska beslutet 1977 förbjöds tillverkning av
            vin genom användande av extrakt och koncentrat av olika fruktsafter.
            Detta förbud har kunnat kringgås genom försäljning av s. k. snabbvinsatser,
            där man i stället för extrakt eller koncentrat av fruktsaft använder
            sig av råsaft. Enligt vår uppfattning är snabbvinsatserna att
            betrakta som ett negativt inslag i alkoholpolitiken genom att
            göra alkohol snabbt tillgängligt till lågt pris. I den mån egentillverkning
            av vin skall vara tillåten bör den begränsas till att ske meddelst
            naturlig, obearbetad fruktråvara i någon form. Vi hemställer därför
            till regeringen om skyndsamt förslag innebärande förbud mot tillverkning
            av vin meddelst användande av s. k. snabbvinsatser.
          </p>
          <p>
            Åtgärder mot langning
          </p>
          <p>
            Langningen av alkohol, särskilt till minderåriga, är ett av de
            stora alkoholpolitiska problemen. Det är därför ett bra initiativ
            regeringen kommer med när den avser att starta en bred aktion
            mot langningen. Mycket kan vinnas på information och upplysning
            för att få slut på langningen. Särskilt glädjande var de spontana
            initiativ som en del ungdomar tog inför Luciafirandet 1979 när
            man på flera platser demonstrerade mot langningen utanför Systembolagets
            butiker. Det visar på att det finns en ökande medvetenhet hos
            den unga generationen om langningens fördärvlighet. Dessa ungdomars
            initiativ måste följas av kraftfulla insatser från vuxenge- nerationen
            i kampen mot langningen. Vi måste få till stånd ändrade attityder
            gentemot langningen. De flesta människor inser langningens skadlighet,
            men av ren tanklöshet köper många vuxna ut alkohol till ungdomar.
            Vi har också nått dithän att människor står passiva när de uppmärksammar
            langning fastän de inser det brottsliga i förfarandet. Självfallet
            betjänas inte samhället av att vi skapar en angivar- mentalitet,
            men i de fall som människor blir varse att någon langar alkohol
            måste det uppfattas som vars och ens skyldighet att ingripa genom
            en polisanmälan. En grupp som ofta har en god bild av langningens
            omfattning är personalen på Systembolagets butiker. Enligt nuvarande
            regler skall de inte anmäla till polisen om de misstänker att
            någon kund, som regelbundet köper ut stora mängder alkohol, använder
            denna i langningssyfte. Enligt vår uppfattning skulle det vara
            motiverat att föreskriva ett sådant åliggande. Frågan om inköpsregistrering
            av alkohol har under hela 1900-talet rönt stort intresse i den
            alkoholpolitiska debatten. Mellan åren 1919 och 1955 hade vi inköpsregistrering
            via det s. k. motbokssystemet. Utan tvivel ledde motbokens avskaffande
            fram till en klar höjning av den totala alkoholkon- sumtionen.
            Under de senaste åren har frågan om återinförande av någon sorts
            inköpsregistrering ånyo kommit att debatteras intensivt. Den debatten
          </p>
          <pb facs="riksdagen-motions-pdf/data/197980/mot_197980__1018/mot_197980__1018-006.pdf"/>
          <p>
            Mot. 1979/80:1018 10
          </p>
          <p>
            har förts bl. a. mot bakgrund av alarmerande rapporter om alkoholskador-
            nas förödande omfattning och den alltmer tilltagande ungdomsalkoholis-
            men. Enligt vår mening måste vi hålla alla möjligheter öppna för
            att få ned alkoholkonsumtionen. Det långsiktiga alkoholpolitiska
            programmet tillsam- mans med ytterligare åtgärder, t. ex. kampanjen
            mot langningen, kan visa sig ge goda resultat. Om så inte sker
            utan den totala alkoholkonsumtionen ligger kvar konstant på ungefär
            nuvarande höga nivå de närmaste åren, måste vi vara beredda på
            att införa en inköpsregistrering vid systembutikerna. För att
            så skall kunna ske med kort varsel är det viktigt att det finns
            ett system för inköpsregistrering färdigt, vilket kan träda i
            kraft med kort varsel. Vi föreslår därför att riksdagen hos regeringen
            begär utredning av ett system för registrering av alkoholinköp,
            vilket om så befinns nödvändigt snabbt kan sättas i verket. Ett
            sådant system bör ha som främsta uppgift att komma till rätta
            med langningen av alkohol. Dessutom ger det en effektiv möjlighet
            att förhindra ungdomar under 20 år att inköpa alkohol i systembutikerna.
          </p>
          <p>
            Hemställan
          </p>
          <p>
            Med hänvisning till det anförda hemställs” att riksdagen .1.
            hos regeringen uttalar sig för att prispolitiken för alkohol mer
            aktivt skall användas i konsumtionsbegränsande syfte, 2. hos regeringen
            begär förslag till varningstext på alkoholför- packningar, 3.
            uttalar sig för återhållsamhet med alkohol vid all representa-
            tion, 4. hos regeringen begär utredning av ett system för inköpsregi-
            strering av alkohol.
          </p>
          <p>
            Stockholm den 24 januari 1980
          </p>
          <p>
            RUNE GUSTAVSSON (c)
          </p>
          <p>
            MAJ PEHRSSON (c) KARIN ISRAELSSON (c) ERIK LARSSON (c) ELIS ANDERSSON
            (c) ARNE LINDBERG (c) MARTIN OLSSON (c) ARNE ANDERSSON (c) ULLA
            TILLANDER (c) i Falun
          </p>
          <p>
            + Se även motionerna 1979/80:1019-1020.
          </p>
        </div>
      </div>
    </body>
  </text>
</TEI>
