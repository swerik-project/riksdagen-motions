<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SfU-01904">
  <teiHeader>
    <fileDesc>
      <titleStmt>
        <title>En trygg och rättssäker sjukförsäkring</title>
        <author corresp="i-HA8qZKZU3je8nF69VtPrqk">av Eva-Lena Jansson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1904 av Eva-Lena Jansson m.fl. (S)</title>
          <idno type="rdwebb">H5021904</idno>
          <rs type="number">1904</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H5021904/text</ref>
          <ref type="dokument_url_html">http://data.riksdagen.se/dokument/H5021904</ref>
          <ref type="dokumentstatus_url_xml">http://data.riksdagen.se/dokumentstatus/H5021904</ref>
          <ref type="docx">http://data.riksdagen.se/fil/DCE79803-8F8F-4229-8FEF-8D671597B524</ref>
          <ref type="pdf">http://data.riksdagen.se/fil/AD38B14C-9A41-4845-B427-01FB6511868F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2Bind9dyirGQ1UMwS9XjsT</idno>
            <name>Lennart Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-YQpUZkkQXtkUcXhawsimqL" type="signed"/>
        <correspContext corresp="i-YQpUZkkQXtkUcXhawsimqL">
          <note type="signatory" corresp="i-HA8qZKZU3je8nF69VtPrqk"/>
          <note type="signatory" corresp="i-B34sv9ytsiioT1XaQtyXUo"/>
          <note type="signatory" corresp="i-2Bind9dyirGQ1UMwS9XjsT"/>
        </correspContext>
        <correspAction xml:id="i-KegJt5VFMAkei5kNsu2Fz8" type="submitted">
          <date when="2017-10-03"/>
          <time when="14:31:34"/>
        </correspAction>
        <correspAction xml:id="i-5njvCu2uZiw2HrejAn55Wx" type="reviewed">
          <date when="2017-10-03"/>
          <time when="15:46:04"/>
        </correspAction>
        <correspAction xml:id="i-G428rr2GjvoA2D937MS1td" type="referred">
          <date when="2017-10-13"/>
        </correspAction>
        <correspAction xml:id="i-X4LY3ZYG2koFCnKnapu3oR" type="assigned">
          <date when="2018-08-16"/>
          <time when="15:23:20"/>
        </correspAction>
        <correspContext corresp="i-X4LY3ZYG2koFCnKnapu3oR">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-PsLp9WV26B6tq3DBM18LVn" type="behandlas_i"/>
        <correspContext corresp="i-PsLp9WV26B6tq3DBM18LVn">
          <ref type="uppgift">2017/18:SfU1</ref>
          <ref type="ref_dok_id">H501SfU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU1</ref>
          <ref type="ref_dok_titel">Utgiftsområde 10 Ekonomisk trygghet vid sjukdom och funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SPkxYs9kh2Zhg6oYUuYn3f" type="motHeader">
        <div xml:id="i-8igwSSGezGYbkwfYBATzkv" type="motTitle">
          Motion till riksdagen 2017/18:1904 av Eva-Lena Jansson m.fl.
          (S) En trygg och rättssäker sjukförsäkring
        </div>
      </div>
      <div xml:id="i-6PrNdt3k1Y1Cx3zUxqddTp" type="motBody">
        <div xml:id="i-9w1KbXDz1AzSC88Frj93tE" type="motProposal" subtype="förslag">
          <head xml:id="i-8PAvCkBsHbFKrNNVpyQCdF">
            Förslag till riksdagsbeslut
          </head>
          <list xml:id="i-YTpvVhmkEDtjQBzSxik4Zj">
            <item xml:id="i-LB5V3kNym81N4btMniHYaB" sortKey="Yrkande 1">
              Riksdagen ställer sig bakom det som anförs i motionen om en översyn
              av sjukförsäkringens tidsgränser och Försäkringskassans tillämpning
              av rättspraxis i syfte att säkerställa en rättssäker sjukförsäkring
              som ger ekonomisk trygghet vid sjukdom, och detta tillkännager
              riksdagen för regeringen.
            </item>
          </list>
        </div>
        <div xml:id="i-8FHPRb3F8K88Q7SPns2fxg" type="motContent">
          <head xml:id="i-AHCL8Q6qvPUBVQjJUPVYC" type="h1">
            Motivering
          </head>
          <p xml:id="i-ETuiGyrURwUyyDS1MRYajE">
            Sjukförsäkringen ska både ge ekonomisk trygghet och erbjuda rehabilitering.
            Ett steg mot en mer trygg sjukförsäkring togs när den bortre gränsen
            i sjukförsäkringen avskaffades den 1 februari 2016. Tidsgränser
            som ger stöd och rehabilitering skapar möjlighet för en snabbare
            återkomst till arbete eller studier. Men en stelbent tillämpning
            av tidsgränser riskerar att förvärra sjukdomstillstånd och i värsta
            fall kasta ut personer med nedsatt arbetsförmåga ur sjukförsäkringen.
            Felaktig tillämpning av begreppet normalt förekommande arbete
            innebär att rättssäkerhet åsidosätts. I juni i år presenterade
            ISF, Inspektionen för socialförsäkringen, en granskning av den
            så kallade rehabiliteringskedjan och riktade kritik mot Försäkringskassans
            bedömningar:
          </p>
          <p xml:id="i-7RGNs2HVZRWqazcfTvipJW">
            Försäkringskassans bedömningar efter 90 och 180 dagar i rehabiliteringskedjan
            håller inte tillräcklig kvalitet. Kvalitetsbristerna beror till
            stor del på att ärendena saknar ett grundläggande utredningsarbete.
            För att sjukskrivningsprocessen ska fungera tillfredsställande
            behöver Försäkringskassan göra ett kontinuerligt och grundläggande
            utredningsarbete i varje ärende, både för att kunna bedöma den
            sjukskrivnas rätt till sjukpenning och för att klarlägga möjligheter
            för återgång i arbete. Det visar en granskning som Inspektionen
            för socialförsäkringen (ISF) gjort.
          </p>
          <p xml:id="i-DY2UaiNJe4QLBwxNGgR6c9">
            Granskningen visar att bara en tredjedel av bedömningarna efter
            90 dagar är av tillräcklig kvalitet. Av bedömningarna som görs
            efter 180 dagar är två tredjedelar av tillräcklig kvalitet.
          </p>
          <p xml:id="i-T6q5hZ5UgYiBk45qg1FYYU">
            Vidare framgår det att kvalitetsbristerna i stor utsträckning
            handlar om bristande utredningar av de förhållanden som har betydelse
            i det enskilda fallet, både för rätten till ersättning och för
            att den försäkrade ska kunna få det stöd som personen behöver
            för att återgå till arbete.
          </p>
          <p xml:id="i-FLwj739tdGKfvhCy8s6nMT">
            Det här är oroväckande. Vid samtal med enskilda personer och
            med flera fackliga organisationer, såväl TCO-förbund som LO-förbund,
            har det framkommit att rehabilitering av sjukskrivna har avbrutits
            genom indragen sjukpenning. Personer med arbete på deltid och
            under pågående rehabilitering har uppmanats, av handläggare på
            Försäkringskassan, att säga upp sig och söka nytt arbete på heltid.
            Detta trots att arbetsgivaren har anpassat arbetsuppgifterna och
            att behandlande läkare bedömer att det finns god prognos för den
            sjukskrivne att återgå till heltid.
          </p>
          <p xml:id="i-AXe4nEB4LjrRXpHQCgHmn9">
            Frågan är om dagens regelverk med tidsgränser är rimligt utformade
            och om möjligheten till individuell prövning verkligen kan ske.
            Komplexa sjukdomstillstånd som exempelvis utmattningsdepression
            behöver ofta en längre rehabiliteringstid än ett enkelt benbrott.
            Varje människa är unik och därför ser också förutsättningarna
            för snabb återgång till arbete olika ut. Ur dagens regelverk:
          </p>
          <p xml:id="i-6tzfUkGAWoyc8ZhVdTYR9U">
            Efter 90 dagar ska Försäkringskassan beakta om den försäkrade
            kan försörja sig efter omplacering till något annat arbete hos
            arbetsgivaren. Efter 180 dagar ska Försäkringskassan även beakta
            om den försäkrade kan försörja sig själv genom förvärvsarbete
            som är normalt förekommande på arbetsmarknaden, eller något annat
            lämpligt arbete som är tillgängligt.
          </p>
          <p xml:id="i-NmEs4fYFE6Xf59Hk2MxABW">
            Det är uppenbart att regelverket inte tar hänsyn till att rehabiliteringsprocessen
            ser olika ut för olika sjukdomstillstånd och att det behöver ske
            en individuell prövning.
          </p>
          <p xml:id="i-46dLP1MFxuRpjTS4KPuhK3">
            Det finns också en återkommande kritik mot hur Försäkringskassan
            följer rättspraxis, något som framförts av LO-TCO rättsskydd:
          </p>
          <p xml:id="i-SWJ3Bp4HoV17rkcHrSSkns">
            Högsta förvaltningsdomstolen har i ett avgörande från 2008 klarlagt
            att för att ett arbete ska betraktas som normalt förekommande
            ska det röra sig om ett vanligt arbete på arbetsmarknaden, den
            försäkrades arbetsförmåga ska kunna tas tillvara i full eller
            närmast full omfattning, arbetet ska innebära krav på normal prestation
            och arbetet ska inte kräva någon anpassning, annat än möjligtvis
            i ringa omfattning.
          </p>
          <p xml:id="i-2EizNj3V1X78qgDv1XStuM">
            Försäkringskassan har dock underlåtit att följa Högsta förvaltningsdomstolens
            dom och riksdagens vilja. Försäkringskassan hänvisar i stället
            regelmässigt till arbeten som är fysiskt lätta och omväxlande
            och som inte innebär stress.
          </p>
          <p xml:id="i-SfYLf5Hge8MF3LQ5Kbe8WD">
            Ett annat populärt sätt är att hänvisa till ett ospecificerat
            arbete som inte ställer krav på de begränsningar som den enskilde
            har. Någon hänvisning till ett visst angivet arbete sker inte.
          </p>
          <p xml:id="i-E85NT9QE1Dkx18m9LjVbtG">
            Den här kritiken är ytterst allvarlig. Om inte rättssäkerhet
            kan garanteras vid tillämpning av en så viktig försäkring som
            sjukförsäkringen, så minskar också förtroendet och tilliten till
            att samhällets skyddsnät ska fungera när man är som mest sårbar.
          </p>
          <p xml:id="i-WG3kfvUjciJ9HgTDiVgADB">
            Politikens uppgift för att minska ohälsan och sjukfrånvaron måste
            vara att bekämpa orsakerna till detta. Samtidigt måste man kunna
            säkerställa att sjukförsäkringen är rättssäker samt ger ekonomisk
            trygghet vid sjukdom. Både ISF och LO-TCO rättsskydd är tydliga
            i sin kritik av Försäkringskassans bedömning av rätten till ersättning
            och hur myndigheten underlåter att följa rättspraxis. Dagens regelverk
            med tidsgränser i sjukförsäkringen innebär att personer med sjukdomstillstånd
            och nedsatt arbetsförmåga får sin sjukpenning indragen och hänvisas
            till Arbetsförmedlingen. Regeringen bör därför göra en översyn
            av sjukförsäkringens tidsgränser och Försäkringskassans tillämpning
            av rättspraxis i syfte att säkerställa en rättssäker sjukförsäkring
            som ger ekonomisk trygghet vid sjukdom.
          </p>
        </div>
        <div xml:id="i-XXdQN8HJ5ve1XBrFnJ7FXp" type="signatureBlock">
          <list xml:id="i-PVbDgaWFncHsaz1UiY2inx">
            <item xml:id="i-Chd23hQ8qN89oooBL2m88m" type="signature">
              Eva-Lena Jansson (S)
            </item>
            <item xml:id="i-G7u4NVr8AxC2e2M2uToD54" type="signature">
              Helén Pettersson i Umeå (S)
            </item>
            <item xml:id="i-QkpxcmNrq3Rhn89wNjvADD" type="signature">
              Lennart Axelsson (S)
            </item>
          </list>
        </div>
      </div>
    </body>
  </text>
</TEI>
