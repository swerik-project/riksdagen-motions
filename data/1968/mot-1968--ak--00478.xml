<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__478/mot_1968__ak__478-001.pdf"/>
      <div type="motHeader" xml:id="i-KTrBVzZTSQohWq99jWuuud">
        <div type="motTitle" xml:id="i-WwE8oZchGdTpyFftVjTvPB"/>
        <div type="motSubmissionInfo" xml:id="i-LbsNeDNza6KVDGYqdRXhRM"/>
      </div>
      <div type="motBody" xml:id="i-9KhrSZqBnJNoTVrq11o93d">
        <div xml:id="i-3sZhpY9BwaqdL4psikXt36">
          <p xml:id="i-Xpm5Hqfh2kqAYztgTALbQh">
            Nr 478—487 Motioner i Andra kammaren, nr 478 år 1968 1
          </p>
          <p xml:id="i-HZoobJg1oVGLRi1m353XhY">
            Nr 478
          </p>
          <p xml:id="i-MNrL5tzqMjiv5BPYcxxXdo">
            Av herrar Jönsson i Ingemarsgården och Mundebo, om avdrag vid
            beskattningen för periodiskt understöd till studerande samt för
            amortering av studieskulder.
          </p>
          <p xml:id="i-BxxaTS7TxtHtsdrXbGa5Ns">
            Frågan om de periodiska understöden och studiekostnadernas behandling
            i beskattningshänseende har vid flera tidigare tillfällen behandlats
            i riks- dagen. I en motion till föregående års riksdag föreslog
            vi att riksdagen måtte anhålla om förslag dels rörande avdragsrätt
            vid beskattningen för periodiskt understöd till studerande, dels
            om utredning och förslag angående studie- kostnadernas behandling.
            Vi anförde då bl. a. följande synpunkter, till vilka sju av utskottets
            ledamöter i huvudsak anslöt sig i en reservation till betän- kandet.
            Riksdagen har vid flera tillfällen under 1950- och 1960-talen
            givit uttryck för att periodiskt understöd till annans undervisning,
            utbildning eller upp- fostran bör ge rätt till avdrag för givaren
            och skatteplikt för mottagaren. På grundval av förefintligt utredningsmaterial
            bör det vara möjligt att skyndsamt genomföra en sådan reform.
            Utgivandet av periodiskt understöd minskar givetvis givarens skatteförmåga,
            medan för mottagaren en mot- svarande förbättring av skatteförmågan
            inträder. Vår inställning är att skatteförmågeprincipen bör vara
            utslagsgivande för skatteplikt respektive avdragsrätt för periodiskt
            understöd om inte andra skäl med betydande styrka talar emot en
            sådan lösning. Sådana skäl föreligger, enligt vår mening, när
            det gäller periodiskt understöd i fall där givare och mottagare
            lever i gemensamt hushåll. I fråga om periodiskt understöd till
            annans undervisning eller uppfostran föreligger däremot inte skäl
            att frångå skatte- förmågeprincipen. Det är dessutom stötande
            att avdrag medges för periodiskt understöd till person som går
            sysslolös men ej till studerande. Avsaknaden av avdragsrätt i
            fall där mottagaren studerar torde sakna stöd i allmänhetens rättsuppfatt-
            ning. Enligt studiemedelssystemet skall erhållet periodiskt understöd
            räknas som inkomst vid bedömning av om inkomstprövade tillägg
            skall utgå. Detta förstärker ytterligare skälen för avdragsrätt
            för givaren. När bevillningsutskottet under 1965 och 1966 års
            riksdagar yttrade sig över motioner med krav om avdragsrätt för
            periodiskt understöd till stude- rande anförde utskottet endast
            att utskottet inte ansåg det rimligt att jäm- sides med den avsevärda
            utgiftsökning som 1964 års studiesociala reform medfört för staten
            införa en avdragsrätt för periodiskt understöd till stude- rande,
            eftersom detta skulle innebära ett visst skattebortfall. Enligt
            vår
          </p>
          <p xml:id="i-GDCnExQw76JQXd53Lk5Lnq">
            Bihang till riksdagens protokoll 1968. 4 saml. Nr 478—487
          </p>
          <pb facs="riksdagen-motions-pdf/data/1968/mot_1968__ak__478/mot_1968__ak__478-002.pdf"/>
          <p xml:id="i-QujvMz2VqEwUnVAvxdRNGQ">
            2 Motioner i Andra kammaren, nr 478 år 1968
          </p>
          <p xml:id="i-H8SJtbaXtYf7Tn3f9ptTBt">
            uppfattning är det viktigt att ett mera principiellt synsätt
            anlägges på detta rättvisekrav. Utskottet har tyvärr inte gått
            in härpå. Starka skäl talar även för att studiekostnader i övrigt,
            främst amortering av studieskuld, bör beaktas vid beskattningen.
            Också denna frågeställning har aktualiserats vid flera tillfällen.
            1961 års riksdag beslöt om ett system med avskrivning med en fjärdedel
            av vissa studielån. Avskrivningsförfa- randet motiverades bl.
            a. som ett alternativ till avdragsrätt för amortering av studieskuld,
            varom förslag framlagts av 1950 års skattelagssakkunniga. Genom
            det av riksdagen år 1964 beslutade nya studiesociala systemet
            slopa- des avskrivningsförfarandet. De med studiekostnader sammanhängande
            beskattningsfrågorna kvarstår därför olösta. Från fackligt håll
            har poängterats att införande av möjligheter till avdrag för studieskuld
            skulle ge en skatteutjämning. Nuvarande system innebär nämligen
            att studerande i regel inte får nytta av ortsavdrag under studie-
            tiden. Detta skulle kunna kompenseras av avdragsmöjligheter för
            studie- skuldsamorteringar i ett senare skede, när den progressiva
            beskattningen börjat påverka vederbörandes inkomster. Vi anser
            att detta resonemang förtjänar att övervägas. Ett undantag från
            beskattning av amortering av studieskulder torde förut- sätta
            ett schablonsystem. Det avdragsgilla beloppet kan begränsas till
            ett maximerat schablonavdrag under ett begränsat antal år efter
            det vederbö- rande trätt ut i förvärvslivet. I den tidigare nämnda
            reservationen till bevillningsutskottets betänkande framhölls
            att frågan om studiekostnadernas behandling i skattehänseende
            innesluter flera detaljproblem som för sin tekniska lösning kräver
            viss fort- satt utredning. Någon sådan utredning har emellertid
            ännu inte utförts. Vi anser att dessa problem nu bör tas upp till
            skyndsam prövning. Med stöd av det anförda hemställer vi, att
            riksdagen måtte 1. i skrivelse till Kungl. Maj:t anhålla om förslag
            till riks- dagen rörande avdragsrätt vid beskattningen för perio-
            diskt understöd till studerande, samt 2. i skrivelse till Kungl.
            Maj:t anhålla om utredning och förslag angående studiekostnadernas
            behandling i skat- tehänseende.
          </p>
          <p xml:id="i-WjUrVS2uEuvurh7JHdWT55">
            Stockholm den 25 januari 1968
          </p>
          <p xml:id="i-23S8iE4WGFUvP9mjiCoKFW">
            Elias Jönsson (fp) Ingemar Mundebo (fp)
          </p>
          <p xml:id="i-C1jcpgMCUondCN955CYhfi">
            i Ingemarsgården
          </p>
        </div>
      </div>
    </body>
  </text>
</TEI>
