<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969-höst-fk--01131">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969_höst_fk__1131/mot_1969_höst_fk__1131-001.pdf"/>
      <fw xml:id="i-HmHRyqY4zXGAA5DQLHsfio">
        Motion i Första kammaren, nr 1131 år 1969 11
      </fw>
      <div xml:id="i-5bVxCkQuPYwCBBEzhwBjwB" type="motHeader">
        <div xml:id="i-DrcA4DTBAn8ohrnmUnw9xC" type="motTitle"/>
        <div xml:id="i-15ebCdnT4dh5ymBHyUCHou" type="motSubmissionInfo"/>
      </div>
      <div xml:id="i-Q4T27Xk7mJjnZRU8f4iLPK" type="motBody">
        <div xml:id="i-VrgeeePjP2nxZobBRpGdpK">
          <p xml:id="i-UTdu944omsZeq1wNVZ1sra">
            Nr 1131
          </p>
          <p xml:id="i-D2NkoxRyxgZzi8ipuU6cEo">
            Av herr Lindblad, i onledning av Kungl. Maj:ts proposition nr
            164, angående godkännande av fördrag om förhindran- de av spridning
            av kärnvapen.
          </p>
          <p xml:id="i-Qmd7jn4jPZeitF6S8N4D8H">
            Bakom det icke-spridningsfördrag som nu förts fram till ratificering
            ligger åratals förhandlingar. De två supermakterna har varit huvudage-
            rande, och i realiteten har de också bestämt nästan allt av utformningen.
            De två har i snart ett årtionde förklarat att det är viktigt att
            inte ytter- ligare stater skaffar kärnvapen. Storbritannien har
            spelat en liknande men mindre aktiv roll. De två övriga kärnvapenmakterna,
            Frankrike och Kina, anser sig inte böra delta i detta sammanhang,
            och de har heller inte befattat sig med det partiella provstoppsavtalet
            från år 1963. Icke-spridningsfördraget syftar till att ge kärnvapenmonopol
            till de stater som i dag har dessa vapen. Detta är ett globalt
            önskemål i den mån en begränsning och låsning av antalet kärnvapenstater
            minskar riskerna för att kärnvapen skall komma till användning
            vid konflikter. För enskilda kärnvapenlösa stater kan saken te
            sig annorlunda. Skall de stater som hade kärnvapen 1967 få behålla
            dessa enligt eget gottfin- nande samtidigt som övriga stater förpliktar
            sig att under 25 år avstå från sådana vapen? En rad nationer har
            såväl vid förhandlingarna i Ge- néve som i behandlingen inom FN
            gjort invändningar mot ett avtal som ensidigt lägger förpliktelser
            på nu kärnvapenlösa stater — vilka får sin framtida säkerhetspolitiska
            handlingsfrihet beskuren utan att erbjudas något i stället. Om
            dessa stater inte undertecknar avtalet kan detta bli verkningslöst
            på det område avtalet gäller. Avtalet får reell betydelse endast
            om det leder till att någon stat, som vid en tidpunkt finner nationella
            skäl tala för kärnvapenanskaffning, avstår av hänsyn till att
            den ratificerat för- draget. Stater, som inte har resurser för
            anskaffning eller som av andra skäl ändå avstår från att starta
            tillverkning, blir däremot tämligen oin- tressanta i sammanhanget.
            (Här bortses från positiva verkningar i andra avseenden, närmast
            från vad föredragande statsrådet formulerar så: ”Fördragets största
            värde synes mig ligga i att det kan gynnsamt på- verka det internationella
            klimatet och skapa bättre förutsättningar för fortsatta internationella
            nedrustningsöverenskommelser, framför allt på kärnvapenområdet.”)
          </p>
          <p xml:id="i-DUmu638YepsHSxPq6ySTDi">
            De svenska delegationerna i Genéve och FN har till en del, men
            klart
          </p>
          <pb facs="riksdagen-motions-pdf/data/1969/mot_1969_höst_fk__1131/mot_1969_höst_fk__1131-002.pdf"/>
          <fw xml:id="i-jJUhRxfUF9Tp16Ec6zx6K">
            12 Motion i Första kammaren, nr 1131 år 1969
          </fw>
          <p xml:id="i-An2SqNVCqGtogKLhwx1Lwg">
            mindre än flera andra kärnvapenlösa stater, förklarat att ett
            icke-sprid- ningsavtal bör innebära förpliktelser också för kärnvapenstaterna,
            utöver att de avstår från att leverera kärnvapen till nu kärnvapenlösa.
            Enklast kan man kanske formulera kritiken så att kritiska stater
            an- sett att om kärnvapenstaterna skall tillerkännas monopol på
            innehav och därmed möjlig användning av kärnvapen, så skall de
            bara kunna nyttja kärnvapen mot varandra. Endast kärnvapenstater
            bör riskera att utsättas för kärnvapenhot. En kärnvapenlös stat
            som upplever att en kärnvapen- stat använder sina kärnvapen som
            politisk-militärt påtryckningsmedel kan inte gärna finna icke-spridningsavtalet
            rimligt. De kärnvapenlösa har starka skäl för ett gemensamt krav
            om att av- talet, som ensidigt riktas mot dem, förenas med någon
            form av förplik- telser från kärnvapenmakterna att inte använda
            sin monopolställning i re- lationerna till kärnvapenlösa. För
            tio år sedan hade ett icke-spridningsavtal varit otänkbart. De
            offi- ciella strategierna hos stormakterna baserades då så öppet
            på kärnvapen- användning att inga stater som kalkylerade med risken
            att dras in i en stormaktskonflikt skulle ha varit villiga att
            tillerkänna de förra kärnva- penmonopol. De nya strategierna vid
            1960-talets början, särskilt den s. k. McNamaradoktrinen, försköt
            kärnvapnen i så måtto att de inte räknades som självklara vapen
            i varje större konflikt. Tvärtom blev önskemålet att höja ”kärnvapentröskeln”
            en central tanke, och konventionella styrkor be- dömdes på nytt
            som säkerhetspolitiskt mycket viktiga. Att inte förfoga över kärnvapen
            blev inte ett så allvarligt handikapp som man bedömde utifrån
            1950-talets doktrinutveckling. I och med att supermakterna med-
            vetet strävade efter att i det längsta hålla tillbaka kärnvapnen
            fanns grund- valen för påtryckningar på andra stater att inte
            skaffa sådana vapen. Nedrustningskonferensen kunde mot bakgrunden
            av detta nästan helt in- riktas på frågan att hindra kärnvapenspridning.
            Därmed är också uppenbart att spridningsförbudet under inga förhållan-
            den får leda till att supermakterna, efter det att kärnvapenlösa
            stater för- pliktat sig att avstå från kärnvapen, återfaller i
            doktriner närmare 1950- talets. Inrikespolitiska skäl, t.ex. statsfinansiella,
            kan fresta dem att minska konventionella stridskrafter för att
            i stället ge något ökat utrym- me för planerade fall av kärnvapeninsats.
            Militärt kan frestelsen ligga i att 1960-talet givit ytterligare
            exempel på hur svårt även en stormakt kan ha att med konventionella
            vapen föra krig på främmande territorium och mot folk med hög
            stridsmoral. De pågående försöken att hindra kärnva- penkapplöpning
            på ytterligare en nivå, antirobotrobotar som riskerar den terrorbalans
            som består i att båda parter kan tillfoga varandra oaccep- tabla
            förluster, berör knappast denna problematik. Det är en fråga om
            su-
          </p>
          <pb facs="riksdagen-motions-pdf/data/1969/mot_1969_höst_fk__1131/mot_1969_höst_fk__1131-003.pdf"/>
          <fw xml:id="i-DStc9Lhv8NafSVsuaGG1xY">
            Motion i Första kammaren, nr 1131 år 1969 13
          </fw>
          <p xml:id="i-NnXaSQGLDoQcbzm9SfnhCX">
            permakternas strategi gentemot varandra, medan problematiken
            kring icke-spridningsavtalet väsentligast rör supermakternas agerande
            gent- emot kärnvapenlösa. Icke-spridningsavtalet har stått högt
            på supermakternas proklamerade önskelista. Det kan då frågas om
            de kärnvapenlösa kunnat använda detta till att få mer bestämda
            utfästelser från supermakterna. När avtalet är i kraft har de
            kärnvapenlösa svårare att hitta ett medel för att söka på- verka
            de stora. Argumentet för att acceptera avtalet utan konkret mot-
            prestation från kärnvapenmakterna är att dessa då tydligen hellre
            avstått från att medverka till ett avtal, och därmed skulle ingen
            verka för det globala intresset av kärnvapenbegränsning. Avtalet
            är 25-årigt; däremot skall efter fem år en konferens inkallas
            där rimligen kärnvapenstaternas motprestation måste kunna redovisas.
            Har inget skett för att minska kärnvapenmonopolets fördelar, utan
            dessa i stället blivit ännu mer påtagliga, måste man utgå från
            att de kärnvapen- lösa i samverkan överväger aktioner gentemot
            avtalet.
          </p>
          <p xml:id="i-Gq5Zrv4z1EAkyg39khx2JH">
            Sverige Den här aktuella propositionen säger att ”genom en svensk
            ratifikation av icke-spridningsfördraget sanktioneras internationellt
            sett statsmakter- nas beslut att inte anskaffa kärnvapen”. Propositionen
            hänvisar till riks- dagens godkännande 1968 av regeringens bedömning
            att det f.n. inte lig- ger i vårt lands säkerhetspolitiska intresse
            att anskaffa kärnladdningar. ”Den inskränkning av vår handlingsfrihet,
            som en anslutning till icke- Spridningsfördraget innebär, går
            inte utöver statsmakternas nyssnämnda beslut. Ehuru anslutningen
            givetvis bör syfta till att ha varaktig verkan må erinras om att
            fördraget kan uppsägas med tre månaders varsel om fördragspart
            finner ”att extraordinära händelser, sammanhängande med det ämne
            som avhandlas i detta fördrag, har äventyrat dess högsta intres-
            sen'.” Det kan diskuteras huruvida icke-spridningsavtalet för
            Sveriges del går utöver statsmakternas beslut 1968. Avtalet innebär
            en 25-årig bindning vid en linje, såvida inte ”extraordinära händelser”
            motiverar uppsägning av avtalet. 1968 års beslut gällde ”f. n.”.
            Fjolårets beslut var en ändring i förhållande till den tidigare
            linjen, utstakad knappt nio år tidigare och innebärande handlingsfrihet.
            1968 års bedömning byggde på säkerhets- politiska bedömningar,
            där särskilt den höjda kärnvapentröskeln och där- av följande
            högre värdering av de konventionella vapnens fredsbevarande effekt
            betonades.
          </p>
          <p xml:id="i-Tz2JrznGuKDBtHBPUBMVfq">
            Tyvärr missas detta samband i den oftast citerade delen av ifrågavaran-
            de avsnitt hos 1965 års försvarsutredning, vars uttalande låg
            till grund
          </p>
          <pb facs="riksdagen-motions-pdf/data/1969/mot_1969_höst_fk__1131/mot_1969_höst_fk__1131-004.pdf"/>
          <fw xml:id="i-ANjiiPX9vavdWA2ujLo9LP">
            14 Motion i Första kammaren, nr 1131 år 1969
          </fw>
          <p xml:id="i-Rw3vmzDVfGgcrLym5uTjnL">
            för såväl proposition som riksdagsbeslut 1968: ”Sammanfattningsvis
            vill försvarsutredningen framhålla som sin bedömning att det inte
            ligger i vårt lands säkerhetspolitiska intresse att anskaffa kärnladdningar.
            Om ut- vecklingen på lång sikt skulle leda till att kärnvapnen
            blir ett normalt in- slag i små nationers stridskrafter kan frågan
            om svenska kärnladdningar komma i ett annat läge.” Det är alltså
            snarare småstaternas agerande än stormakternas som här förklaras
            bestämmande för svensk inställning till kärnvapen. Det är en tankegång
            som inte riktigt rimmar med de normala förutsättningarna för svensk
            säkerhetspolitik. Om en rad utomeuropeiska och kanske också eu-
            ropeiska länder utanför allianserna skulle skaffa kärnvapen så
            ökar det inte i sig skälen för svensk anskaffning, eftersom svensk
            säkerhetspolitik nästan uteslutande baseras på motståndskraft
            mot påtryckningar från stormaktsblocken i vår del av världen.
            Behoven hos oss står i samband med den sannolika hotbilden i Norden,
            och där blir den viktigaste kärn- vapenfrågeställningen hur man
            bedömer förändringarna i supermakternas kärnvapendoktriner i fråga
            om territorier av Sveriges typ. Men självfallet kan kärnvapenanskaffning
            hos andra småstater indirekt påverka oss, ty deras agerande skulle
            kunna bidra till att stormakterna återföll i strate- gier mer
            i stil med 1950-talets där kärnvapnen dominerade. Sveriges säkerhetspolitiska
            intresse och ett globalt intresse av begräns- ning av antalet
            kärnvapenstater sammanfaller, därest icke-spridningsför- draget
            får bred anslutning — särskilt innefattande de stater som har
            el- ler kan få teknisk-ekonomiska resurser för kärnvapenframställning
            — och därest kärnvapenstaternas handlande talar för små eller
            minskande risker för kärnvapenhot mot stater utan kärnvapen. Sverige
            bör därför verka för att fördraget får så stort reellt innehåll
            som möjligt. En starkare betoning av att avtalet binder oss för
            lång tid, medan vårt hittillsvarande agerande endast gällt de
            närmare åren, skulle betyda att Sverige uttalar att anslutningen
            till fördraget innebär ett ak- tivt bidrag, en ”uppoffring” om
            man så vill. Om fördraget äventyras, ge- nom åtgärder från kärnvapenlösa
            undertecknare eller genom kärnvapen- makternas agerande, måste
            vederbörande ta in bilden att Sverige därmed är ett av de länder
            som tvingas ompröva sin inställning i fråga om kärn- vapenbehov.
            Om nämligen Sverige och en rad andra stater med tekniskt kunnande
            förklarar att avtalet inte i sig påverkar deras politik utan att
            denna är den- samma vare sig avtalet gäller eller inte, så blir
            argumentet för andra att ta hänsyn till fördraget och dess anda
            mindre än eljest skulle vara fallet. En stat som går emot avtalet
            och skaffar sig kärnvapen kan säga att risken för spridning till
            ytterligare stater är obefintlig om övriga tänk-
          </p>
          <pb facs="riksdagen-motions-pdf/data/1969/mot_1969_höst_fk__1131/mot_1969_höst_fk__1131-005.pdf"/>
          <fw xml:id="i-2bmbVd9SVZubzgJdxgS2qW">
            Motion i Första kammaren, nr 1131 år 1969 15
          </fw>
          <p xml:id="i-YMEcsDeRtbH2jLyPcnNJtP">
            bara stater förklarat sig avstå vare sig avtalet består eller
            inte. Kärnva- penstaterna å sin sida kan säga sig att om avtalet
            inte låser någon stat vid en annan linje än den självmant skulle
            följa, så blir det mindre ange- läget än det annars skulle vara
            att inför konferensen fem år efter avtalets ingående kunna redovisa
            några egna uppoffringar. Med hänvisning till ovanstående hemställes,
            att riksdagen vid ratificeringen av icke-spridningsför- draget
            skall uttala att den förpliktelse om 25 år som Sve- rige därmed
            åtar sig sträcker sig längre än vad riksdagen 1968 uttalade i
            fråga om svensk kärnvapenpolitik.
          </p>
          <p xml:id="i-R3grrfrgEmBuZNmpKZhv5i" type="date">
            Stockholm den 2 december 1969
          </p>
          <div xml:id="i-6rWJ695B2XNRv1Kzz4wH84" type="signatureBlock">
            <p who="i-M5bH1LxYTuWEQR2jm6YTKq" type="signature">
              Hans Lindblad (fp)
            </p>
          </div>
        </div>
      </div>
    </body>
  </text>
</TEI>
