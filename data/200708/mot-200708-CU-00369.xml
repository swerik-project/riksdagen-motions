<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-CU-00369">
  <teiHeader>
    <fileDesc>
      <titleStmt>
        <title>Utgiftsområde 18 Samhällsplanering, bostadsförsörjning, byggande samt konsumentpolitik</title>
        <author corresp="i-VRHymVx7EsX48sg7b5qmpS">av Jan Lindholm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 18 Samhällsplanering, bostadsförsörjning, byggande samt konsumentpolitik</title>
          <idno type="rdwebb">GV02C369</idno>
          <rs type="number">C369</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GV02C369/text</ref>
          <ref type="dokument_url_html">http://data.riksdagen.se/dokument/GV02C369</ref>
          <ref type="dokumentstatus_url_xml">http://data.riksdagen.se/dokumentstatus/GV02C369</ref>
          <ref type="doc">http://data.riksdagen.se/fil/F3B2339C-FB0D-4A79-BF77-8B1E48F62657</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-AYmS6K7Srh7q1Zzbf1nZwW</idno>
            <name>Christopher Ödmann</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-B9o6gNQiV9XcZvocWk2nML" type="signed"/>
        <correspContext corresp="i-B9o6gNQiV9XcZvocWk2nML">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-AYmS6K7Srh7q1Zzbf1nZwW"/>
        </correspContext>
        <correspAction xml:id="i-TtxNEWeRVwzT5j4ZGnM33S" type="referral">
          <date when="2007-10-16"/>
        </correspAction>
        <correspAction xml:id="i-KLhobCxa2aYxCLiVT14CUf" type="dismissal">
          <date when="2007-10-16"/>
        </correspAction>
        <correspAction xml:id="i-AuUo6dNZ4AyJpcnbtsmZe5" type="numbering">
          <date when="2007-10-09"/>
        </correspAction>
        <correspAction xml:id="i-B3awAzmcgWdHTvG7e8YQKP" type="submission">
          <date when="2007-10-05"/>
        </correspAction>
        <correspAction xml:id="i-923JJKHxHq8WxmRfJ5De1h" type="transfer">
          <date when="2007-10-04"/>
        </correspAction>
        <correspAction xml:id="i-7tuYUzkceeJAUNfS2RiUyA" type="assigned"/>
        <correspContext corresp="i-7tuYUzkceeJAUNfS2RiUyA">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BkJ2BbVw35rfGBuhKYR3Mf" type="motBody">
        <div xml:id="i-TSXEoowbqEQEBB9XJPenmv" type="motSummary">
          <head xml:id="i-MUgdFzHko4Sovjh6E9dnBE">
            Sammanfattning
          </head>
          <p xml:id="i-QS6mGABGyDPcD4X1zqoqsy">
            Mililjöpartiet de gröna kan konstatera att regeringens förslag
            till budget leder till segregering, ökad utslagning och ett ökat
            utanförskap. Regeringens förslag inom utgiftsområdet utgör en
            blandad kompott. Något är dock bra, annat är mindre bra, och en
            del förslag är verkligen att beklaga. Miljöpartiet har svårt att
            förstå hur en regering kan lägga sig så platt inom dessa politikområden
            som man nu väljer att göra genom förslagen till nya mål. Vi avslår
            självklart dessa förslag.
          </p>
          <p xml:id="i-KNTSzvrZZY7gqzWwJXB3Un">
            Förslaget att per den 31 december 2008 avskaffa stödet för avhjälpande
            av fukt- och mögelskador i småhus beklagar vi verkligen. Däremot
            ser vi positivt på att regeringen tar till sig gröna förslag som
            exempelvis att lyfta fram den kooperativa hyresrätten.
          </p>
          <p xml:id="i-Geyc9GRMPrqQGnSSMwhXMJ">
            Miljöpartiet oroas även över att regeringen inte tycks inse att
            den förändring man genomför på de flesta politikområden, där individen
            i ökad utsträckning förvandlas till kund i stället för att vara
            medborgare, innebär ett ökat behov av stöd. Det vore rimligt av
            regeringen att för att stärka konsumenterna i den alltmer utsatta
            rollen även stärkte Konsumentverket. Vi väljer att i vårt alternativa
            förslag ge Konsumentverket ökade resurser i stället för mindre
            för att möta de växande behov som regeringens politik skapar även
            om vi inte instämmer i många av de förslag som skapar behoven.
            Vi försöker att i våra förslag värna människorna även i det allt
            hårdare och mer utanför­skapande klimat som regeringens politik
            leder till.
          </p>
        </div>
        <div xml:id="i-Jw2ZhSZ5JGQUyESqQfiQeE" type="motProposal" subtype="förslag">
          <head xml:id="i-97fBgyEu7BTmcVHpugTubS">
            Förslag till riksdagsbeslut
          </head>
          <list xml:id="i-M7tJeMsQ7qtuzJ8pTG3TWu" style="ol">
            <item xml:id="i-Q12FfSvWgQhNVqKGkxu1qT">
              Riksdagen tillkännager för regeringen som sin mening vad som
              anförs i motionen om nya mål för politikområdet Bostadspolitik.
            </item>
            <item xml:id="i-DSdgV3r1N2S3hvyb9G23mf">
              Riksdagen tillkännager för regeringen som sin mening vad som
              anförs i motionen om förslaget att avveckla stödet till åtgärder
              mot radon i bostäder.
            </item>
            <item xml:id="i-5GbCsp3myoAx2KXbACVphR">
              Riksdagen tillkännager för regeringen som sin mening vad som
              anförs i motionen om Fonden för fukt- och mögelskador.
            </item>
            <item xml:id="i-JD1MoyBgC8XAYKa7UUb2S8">
              Riksdagen tillkännager för regeringen som sin mening vad som
              anförs i motionen om nytt mål för politikområdet Konsumentpolitik.
            </item>
            <item xml:id="i-NSYTxE6wnVBV2kZZpieEWw">
              Riksdagen tillkännager för regeringen som sin mening vad som
              anförs i motionen om behoven av förstärkning av resurser på konsumentpolitikens
              område.
            </item>
            <item xml:id="i-EE1GiiFutEysedXDqxK42M">
              Riksdagen tillkännager för regeringen som sin mening vad som
              anförs i motionen om omställningskostnader som förorsakats Konsumentverket
              på grund av utlokaliseringen till Karlstad.
            </item>
            <item xml:id="i-4x3aLhcMaobefW9ATfUD93">
              Riksdagen anvisar med följande ändringar i förhållande till regeringens
              förslag utökade medel på utgiftsområde 18 Samhällsplanering, bostadsförsörjning,
              byggande samt konsumentpolitik under respektive anslag enligt
              uppställning:
            </item>
          </list>
          <table xml:id="i-BFQjZgJkRvjBxfqemK8BNK">
            <row xml:id="i-DH33EpKJP98b71ov8PVM42">
              <cell>
                Anslag
              </cell>
              <cell>
                Anslagsförändring (miljoner kronor)
              </cell>
            </row>
            <row xml:id="i-CbtNaPWQJQJ2bMa2F7VgNN">
              <cell>
                2008
              </cell>
              <cell>
                2009
              </cell>
              <cell>
                2010
              </cell>
            </row>
            <row xml:id="i-HGN4mrK4e6QMvFMUc4zgtz">
              <cell>
                40:2
              </cell>
              <cell>
                Konsumentverket
              </cell>
              <cell>
                37
              </cell>
              <cell>
                37
              </cell>
              <cell>
                37
              </cell>
            </row>
            <row xml:id="i-TcD74vQ6axKni8pv8UxxVH">
              <cell>
                34:4
              </cell>
              <cell>
                Radon i bostäder
              </cell>
              <cell>
                2
              </cell>
              <cell>
                2
              </cell>
              <cell>
                2
              </cell>
            </row>
            <row xml:id="i-A8bAeFwSbWu1pUEuCabahh">
              <cell>
                31:10
              </cell>
              <cell>
                Fonden för fukt- och mögelskador
              </cell>
              <cell>
                10
              </cell>
              <cell>
                10
              </cell>
            </row>
            <row xml:id="i-P296c78HdKAbhqS7ZjCLW8">
              <cell>
                Summa för utgiftsområdet
              </cell>
              <cell>
                39
              </cell>
              <cell>
                49
              </cell>
              <cell>
                49
              </cell>
            </row>
          </table>
        </div>
        <div xml:id="i-9UHSHNkjKjd9irj2LWhjXX" type="motContent">
          <head xml:id="i-GRrcYvUS3jMjv3i8psjv8r" type="h1">
            Bostadspolitikens område
          </head>
          <head xml:id="i-59pYoCjsfnsGrbj7AaoB7G" type="h2">
            Bostadspolitiskt mål
          </head>
          <p xml:id="i-TECLGsEZdP9P9aHU9V7A44">
            Bostadspolitiken är inte i första hand till för dem som klarar
            sig utan den politiken, vilket regeringen tycks anse. I stället
            är den till för dem som behöver stöd i någon form. Regeringen
            föreslår att bostadspolitikens mål nu skall reduceras till ren
            efterfrågebalans. Det föreslagna målet för bostadsfrågorna föreslås
            bli att konsumenten skall kunna utgå från att marknaden tillhandahåller
            ett utbud som svarar mot konsumentens behov. Regeringen utgår
            då från att behovet är detsamma som den bostadskonsumenten efterfrågar.
          </p>
          <p xml:id="i-3i81LjViiioAapUK9F9Cjb">
            Att det finns konsumenter som behöver en bostadspolitik värd
            namnet väljer regeringen att inte se. Regeringen tar för givet
            att konsumentens efterfrågan svarar mot behovet. Att efterfrågan
            på en renodlat kommersiell bostadsmarknad, vilket är det regeringen
            nu genomför, snarare är kopplad till betalningsförmågan än till
            behoven har regeringen missat.
          </p>
          <p xml:id="i-8LpBiSRpH865F8M2LU1RNo">
            Regeringen konstaterar även att bristen på bostäder kommer att
            kvarstå under överskådlig tid. Den situationen är knappast den
            mest lämpade för en total omvandling till marknadshyror. Gapet
            mellan behov och betalförmåga, dvs. efterfrågan, riskerar att
            växa snabbt och med svåra konsekvenser. Miljöpartiet menar att
            en bostadspolitik värd namnet även måste innehålla kvalitativa
            ambitioner. Ett fortsatt mål om bra bostäder till rimliga priser
            är därför nödvändigt.
          </p>
          <p xml:id="i-Jt91YTNNjc7HfArUfjgZ7e">
            Regeringen har även formulerat ett mål för samhällsbyggande,
            vilket är intressant. Tyvärr har man dock inte fyllt målet med
            något innehåll. De tidigare bostadspolitiska ambitionerna om stimulerande
            miljöer liksom målet om att planeringen skall bidra till jämlika
            och värdiga levnadsförhållanden och särskilt främja en god uppväxt
            för barn och ungdomar har helt fallit bort. Kvar finns nu enbart
            de gamla kraven om bra social miljö och ekologisk hänsyn. Nytt
            är att bostadspolitiken nu skall främja tillväxt och utveckling.
          </p>
          <p xml:id="i-DakEghLYrPaPxUmWA4LybH">
            Eftersom tillväxt och utveckling nästan alltid mäts i pengar
            är det svårt att inse på vilket sätt sådana mål kan bidra till
            att förbättra de boendes situation. Tvärtom strider det direkt
            mot ett mål som bra bostäder till rimliga kostnader. Troligen
            är det orsaken till att den ambitionen inte längre ryms inom bostadspolitikens
            område.
          </p>
          <p xml:id="i-MDjTaXDLbWy59kvNUoUKrr">
            Den förändring regeringen nu genomför av målet med bostadspolitiken
            är så omfattande och innebär så stora ingrepp i de flesta medborgares
            vardag att det inte är rimligt att genomföra den utan en omfattande
            dialog med dem som berörs. Rimligt vore att först utreda konsekvenserna
            så att regeringen vet vad förändringen kan innebära och att sedan
            genomföra en omfattande remiss. Tyvärr har vi nu sett ett flertal
            exempel på hur illa det kan gå när regeringen först genomför något
            och sedan börjar fundera över effekterna. Det borde inte bli en
            vana att en regering i en demokrati arbetar på det viset även
            om det är en majoritetsregering.
          </p>
          <p xml:id="i-PW9ymb1FYmAm74FTCbqEnb">
            Mot bakgrund av det ovan anförda anser Miljöpartiet att förslaget
            till ett nytt mål för bostadspolitiken inte kan smygas igenom
            i en budgetproposition utan måste hanteras som en större fråga
            med sedvanlig beredning. Miljöpartiet avslår därför regeringens
            förslag till nytt mål på bostadspolitikens område.
          </p>
          <head xml:id="i-Dqs9WXLNfDeHnw4XoyKFNF" type="h2">
            Radon i bostäder
          </head>
          <p xml:id="i-8STNPq1wCEzHJGDatw5BeB">
            Miljöpartiet har i tidigare budgetar påpekat att stora folkhälsovinster
            och samhälls­kostnader kan inbesparas om sanering av radon i bostäder
            påskyndas. Vi vidhåller vår ståndpunkt och markerar detta med
            att i vårt budgetförslag anvisa en utökning av anslag 31:4 med
            2 miljoner kronor per år.
          </p>
          <head xml:id="i-6Wgv1RpPfdrKj7Upwuh7hC" type="h2">
            Fonden för fukt- och mögelskador
          </head>
          <p xml:id="i-PzWp3YkCgNDLqVTPd3EjgU">
            Miljöpartiet delar inte regeringens bedömning att problem med
            fukt- och mögelskador i småhus skulle vara en historisk fråga
            som inte längre drabbar småhusägare. Regeringen föreslår att fonden
            avvecklas från 2009. Vi avslår det förslaget.
          </p>
          <p xml:id="i-2ZX1pdesebchk5iLiMqtSk">
            Att byggherrens ansvar i dag är utökat tycks inte i praktiken
            lösa den ekonomiska situationen för den som drabbas. Självklart
            är det även vår förhoppning att fonden med tiden skall kunna avvecklas
            utan men för drabbade, men innan vi kan se det i praktiken är
            vi inte beredda att avveckla den. Däremot ser det ut som om behoven
            minskar, varför anslaget kan anpassas till detta. Miljöpartiet
            föreslår att riksdagen anslår tio miljoner kronor vardera för
            åren 2009 och 2010 till Fonden för fukt- och mögelskador.
          </p>
          <head xml:id="i-Y5qhAvFBKYJyV4zb7kEuMG" type="h1">
            Konsumentpolitiken
          </head>
          <head xml:id="i-CzRAD93Yv2vM4jbNdTbHTg" type="h2">
            Konsumentpolitiskt mål
          </head>
          <p xml:id="i-RcpPGyzYzoUKHYHaNdS77x">
            När de stora dragen i regeringens politik konkret innebär att
            medborgarna i allt större utsträckning förvandlas till konsumenter
            är det av största vikt att Konsumentverkets mål inte utarmas på
            det sätt regeringen föreslår. Att inte ha några utpekade ambitioner
            med konsumentpolitiken synes märkligt. Att inskränka målet till
            att enbart innebära att konsumenten skall ha möjlighet att göra
            aktiva val är egentligen att helt avskaffa politikområdet. Det
            råder så vitt vi uppfattar saken konsensus i vårt land om att
            en marknadsekonomi är grunden för vårt samhällsbygge.
          </p>
          <p xml:id="i-KtTRuKvG8DXmFXf2JSSqX1">
            Konsumentpolitik har hittills handlat om på vilket sätt samhället
            har haft ambitioner att stötta de svaga och utsatta konsumenterna
            i denna marknadsekonomi. Nu anser regeringen att målet enbart
            behöver vara att upprätthålla denna marknad så att konsumenterna
            på egen hand kan göra sina aktiva val. Vi kan inte se att det
            finns något behov av att uttrycka ett sådant mål. Däremot finns
            det stora och växande behov av en aktiv konsumentpolitik. Vi skulle
            gärna vilja utveckla den i samverkan med samtliga riksdagens partier.
            I denna budgetmotion finns inte utrymme för att göra det, utan
            här yrkas enbart att regeringes förslag avslås samt att den tidigare
            ambitionen om ett högt konsumentskydd behålls. Mest anmärkningsvärt
            är kanske att alla ambitioner på området hållbara konsumtionsmönster
            är utraderade. Regeringens tal om en aktiv klimat- och miljöpolitik
            blir i ljuset av detta beklämmande urvattnat.
          </p>
          <head xml:id="i-DzaLVmpVrj6iNqveuhpBMp" type="h2">
            Förstärkningar på konsumentområdet
          </head>
          <head xml:id="i-9Q7vpnkEVhva8pdxnLCh5S" type="h3">
            Ökning av fria resurser
          </head>
          <p xml:id="i-TRM8sn5DugUvTajJmrP5ax">
            Det blir alltmer komplicerat att vara konsument, vilket gör att
            Konsumentverket är en allt viktigare stödresurs för konsumenterna.
            Behovet av att granska utbudssidan och att utveckla pedagogiska
            material för att stödja kunden ökar ständigt. Verkets ramanslag
            bör därför ökas med minst 10 miljoner kronor. Detta kan motiveras
            bl.a. mot bakgrund av att regeringen föreslår förändrade mål inom
            såväl bostadspolitiken som konsumentpolitiken, där det görs tydligt
            att konsumenterna i allt större utsträckning lämnas utan skyddsnät
            på en allt mindre styrd marknad. Likaså är det snabbt ökande samarbetet
            på konsumentområdet inom EU en verksamhet som kräver alltmer resurser
            från Konsumentverket.
          </p>
          <head xml:id="i-ReSMkV5foMxEwmQ6bPBWPY" type="h3">
            Material och utbildning till kommunala konsumentrådgivare
          </head>
          <p xml:id="i-HrmMHWz9iZiBhr8Du3K3xH">
            Riksdagen bör även lämna ett riktat anslag till Konsumentverket
            på 2 miljoner kronor per år de kommande tre åren för att verket
            skall kunna öka stödet och utbildningen av de kommunala konsumentrådgivarna
            i samma omfattning.
          </p>
          <head xml:id="i-61gHnmYaAoc3jTVn2kBNEF" type="h3">
            Informationsspridning m.m.
          </head>
          <p xml:id="i-Xem5DDK5W8TkUbLbGRfbj2">
            Anslaget för information bör även utökas med 1 miljon kronor
            för att i någon mån kunna möta bl.a. den snabbt växande marknadsföringen
            från utländska spelbolag i Sverige och ökningen av marknadsföring
            till förmån för nätförsäljning av alkohol. Snabba lån för impulskonsumtion
            är även det ett område som vuxit och motiverar att verket får
            ökade möjligheter att informera om riskerna.
          </p>
          <head xml:id="i-PBGDD2QMBg4S6c3JALAo1h" type="h3">
            Bidrag till organisationer för konsumentprojekt
          </head>
          <p xml:id="i-H1Ycs9GPGskZBreeVycF2M">
            Regeringen föreslår ingen fortsättning på riktade medel för stöd
            åt organisationer för kampanjarbeten och projektverksamhet, vilket
            är allvarligt. Vi menar att 2 miljoner kronor riktat för detta
            ändamål varje år är ett minimum för att stödja konsumenter i den
            allt svåröverskådliga djungeln av regler och villkor som växer
            fram.
          </p>
          <p xml:id="i-Byenw38YWSoV9DbGrP9Ym2">
            Detta innebär sammantaget 15 miljoner kronor per år i förstärkning
            av anslag 40:2 för ökade satsningar på att stödja konsumenterna.
            Det är i minsta laget för att möta alla de problem vi ser för
            alltmer utsatta grupper. Att vara konsument blir allt svårare
            och riskablare.
          </p>
          <head xml:id="i-8k1dc39UQiPabxaD8c5Zxn" type="h2">
            Ansvar för omställningskostnader
          </head>
          <p xml:id="i-DuzGjfvJzMBV8dDjDwJhwc">
            När de stora dragen i regeringens politik konkret innebär att
            medborgarna i allt större utsträckning förvandlas till konsumenter
            är det av största vikt att Konsumentverket kan ge ökat stöd. Omställningskostnaderna
            kan verket inte bära på annat sätt än att nästan halvera sin personal
            och därmed lämna konsumenterna utan nödvändigt stöd.
          </p>
          <p xml:id="i-HjckbJD4ZeFXgBL9mgxn2w">
            Vi anser att riksdagen måste ta ett ansvar för att lösa den svåra
            ekonomiska situation som Konsumentverket hamnat i på grund av
            flytten till Karlstad. När statens ekonomi är god är det lämpligt
            att bl.a. använda den till att städa upp i de egna verksamheterna.
            Vi menar att Konsumentverkets merkostnader på 66 miljoner kronor
            bl.a. på grund av personalavveckling måste lösas ut av riksdagen.
            Genom att avsätta 22 miljoner kronor per år i tre år till Konsumentverket
            tar vi vårt ansvar för att en verksamhet som är avgörande för
            konsumenternas ekonomi och därmed landets får möjlighet att arbeta
            på rimliga villkor.
          </p>
        </div>
        <div xml:id="i-5Zry1x75BTxYVAVabg3xhh" type="motSignatures">
          <list xml:id="i-GiVf9M4csjk2PFXEzrfFfD">
            <item xml:id="i-KoKDaUPgrS5YmNLRn9QQbv" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-8Y8xneQ17MLfRcj5AYpWG1" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-C4LsTgwtuFw5QgPdLN4qzs" who="i-AYmS6K7Srh7q1Zzbf1nZwW">
              Christopher Ödmann (mp)
            </item>
          </list>
        </div>
      </div>
    </body>
  </text>
</TEI>
