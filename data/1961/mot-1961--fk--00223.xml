<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__fk__223/mot_1961__fk__223-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Första kammaren, nr 223 år 1961
          </p>
          <p>
            Nr 223
          </p>
          <p>
            Av herr Sundin, angående inplacering av yrkeslärarna i det stat-
            liga lönesystemet.
          </p>
          <p>
            (Lika lydande med motion nr 293 i Andra kammaren)
          </p>
          <p>
            Vid utformningen av vårt skolväsen spelar självfallet lärarfrågan
            en avgö- rande roll. Det är av vikt att den omdaning som vårt
            skolväsen är föremål för fullföljs även i fråga om lärarrekrytering,
            lärarutbildning m. m. Därvid bör man eftersträva inte endast bästa
            möjliga lärarkrafter generellt sett utan även söka tillse att
            dessa på ett likvärdigt sätt kommer skolväsendets olika delar
            och grenar till del. Löne- och anställningsvillkor är därvid av
            särskild betydelse. Från lärarhåll har det i allmänhet ansetts
            fördelaktigt med sådana an- ställnings- och lönevillkor som följer
            med det statliga lönesystemet. Över- vägande delen av lärarna
            är också inplacerade i detta system, dock inte yr- keslärarna.
            Då av allt att döma lönesystemets villkor anses vara fördelakti-
            gare än andra anställningsvillkor, finns det risk för att yrkeslärarbanan
            kommer att te sig mindre attraktiv än exempelvis annan lärarbana
            om inte yrkeslärarna bereds samma anställningsvillkor som andra
            lärare. Frågan om yrkeslärarnas inplacering i det statliga lönesystemet
            bör därför tas upp till prövning. Den omfattande utbyggnaden av
            yrkesutbildningen under senare år har självfallet medfört ett
            mycket stort rekryteringsbehov i fråga om yrkes- lärare. Detta
            har varit ett motiv för att ha sådana anställningsvillkor som
            inte är låsta utan på ett smidigt sätt kan anpassas till situationen.
            Det får också konstateras att man lyckats lösa rekryteringsproblemen
            på ett till- fredsställande sätt. Yrkesskoleväsendet har därigenom
            tillförsäkrats goda lärarkrafter, särskilt med hänsyn till de
            begränsade utbildningsmöjlig- heterna för yrkeslärare.
          </p>
          <p>
            Dessa spörsmål kommer emellertid inom kort i ett nytt läge. Vid
            sitt ställ- ningstagande till riktlinjerna för ordnandet av yrkesutbildningen
            i vissa yrkesämnen framhöll 1960 års riksdag att förslag snarast
            borde framläggas rörande det planerade lärarinstitutets och övriga
            utbildningsanstalters loka- lisering m. m. Riktlinjer för en mera
            reguljär utbildning av yrkeslärare är således antagna, och förslag
            rörande det direkta tillskapandet av utbild- ningsanstalterna
            torde vara att vänta i en inte alltför avlägsen framtid. När utbildningsfrågan
            för yrkeslärare löses torde emellertid de villkor som ställs
          </p>
          <pb facs="riksdagen-motions-pdf/data/1961/mot_1961__fk__223/mot_1961__fk__223-002.pdf"/>
          <p>
            Motioner i Första kammaren, nr 223 år 1961 11
          </p>
          <p>
            i utsikt inom yrket spela en inte oväsentlig roll för rekryteringen
            till utbild- ningsanstalterna. Bl. a. torde presumtiva elever
            komma att göra direkta jäm- förelser med anställningsvillkoren
            för såväl andra lärarkategorier som inom andra yrken. Det är av
            vikt att sådana jämförelser inte utfaller till yrkes- lärarbanans
            nackdel. Det bör också framhållas att 1955 års sakkunniga för
            yrkesutbildningens centrala ledning och viss yrkesutbildning i
            sitt betän- kande angående utbildning av lärare i yrkesämnen,
            vilket låg till grund för ovannämnda beslut av 1960 års riksdag,
            framhållit att kraven på inplace- ring av yrkeslärarna i det statliga
            lönesystemet inte längre låter sig avvisa. Yrkeslärarnas anställningsvillkor
            är givetvis en förhandlingsfråga, vilket emellertid inte bör utgöra
            hinder för att ena eller andra parten noggrant prövar vilken lösning
            som från dess egen synpunkt är den bästa. Från statens, d. v.
            s. i detta fall arbetsgivarpartens, synpunkt talar övervägande
            skäl, bl. a. ovan anförda, för en inplacering av yrkeslärarna
            i det statliga löne- systemet. Det är därför angeläget att riktlinjer
            för en sådan inordning utar- betas snarast möjligt. Själva genomförandet
            är givetvis en förhandlings- fråga, vilket inte hindrar någondera
            parten att före förhandlingen ha en väl underbyggd mening i frågan.
            Inom civildepartementet har tillkallats särskilda sakkunniga,
            yrkeslärar- beredningen, med uppgift att inom departementet biträda
            med övervägan- den av vissa lönespörsmål m. m. beträffande yrkeslärare
            och därmed lik- artade lärarkategorier. I beredningens uppdrag
            ingår emellertid inte den principiella frågan rörande yrkeslärarnas
            inplacering i det statliga löne- systemet. Möjligen är det beredningen
            obetaget att i viss mån komma in på området, men nämnda primära
            fråga ligger utanför dess uppdrag. Det synes därför riktigt att
            riksdagen hos Kungl. Maj:t anhåller att frå- gan om yrkeslärarnas
            inplacering i det statliga lönesystemet skyndsamt ut- reds. Det
            bör därvid ankomma på Kungl. Maj:t att bedöma om uppdraget skall
            anförtros yrkeslärarberedningen eller annat forum, exempelvis
            sådant där även yrkeslärarna är företrädda. Med hänvisning till
            ovan anförda hemställes, att riksdagen i skrivelse till Kungl.
            Maj:t måtte anhålla att frågan om yrkeslärarnas inplacering i
            det statliga löne- systemet utreds i enlighet med vad i motionen
            anförts.
          </p>
          <p>
            Stockholm den 25 januari 1961
          </p>
          <p>
            Sven E. Sundin
          </p>
        </div>
      </div>
    </body>
  </text>
</TEI>
