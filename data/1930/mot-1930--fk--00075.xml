<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1930--fk--00075">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__fk__75/mot_1930__fk__75-001.pdf"/>
      <fw xml:id="i-6dRrrz65zbuWfKVZ38kmKY">
        Motioner i Första kammaren, Nr ?5. 9
      </fw>
      <div xml:id="i-Sa9SemxVH4z528BQ1bG8zD" type="motHeader">
        <div xml:id="i-TcmQJ2uzPBLzVL6sTL5kib" type="motTitle"/>
        <div xml:id="i-PctsH3QM82vGy8B5MmETrc" type="motSubmissionInfo"/>
      </div>
      <div xml:id="i-AKbNCexeVGLagbDz9ha2LE" type="motBody">
        <div xml:id="i-RSSHZohHqHy5HkDBDbd3G6">
          <p xml:id="i-6dbUudWK1gKGoSdj2jfxFp">
            Nr 79.
          </p>
          <p xml:id="i-KUjHR7kmqKdTmubcWBiNSQ" type="titleString">
            Av herrar Roos och Hellberg, angående landshövdings rätt att
            bibe- hålla uppdrag såsom ordförande eller ledamot i styrelse
            för bankaktiebolag eller solidariskt bankbolag m. m.
          </p>
          <p xml:id="i-STqK4oNoiAAz81ojtfruhU">
            I 3 $ av avlöningsreglementet för befattningshavare vid statsdepartement
            m. fl. verk har stadgats förbud — villkorligt eller ovillkorligt
            — för innehavare av ordinarie befattning att därmed förena annan
            tjänst eller uppdrag av viss beskaffenhet. I 2 mom. av sagda paragraf
            föreskrives sålunda bland annat, att med ordinarie befattning
            ej må förenas vare sig uppdrag såsom ordförande eller ledamot
            i styrelse för verk eller bolag, som är försett med Kungl. Maj:ts
            oktroj eller blivit registrerat såsom aktiebolag, eller befattning
            såsom tjänste- man i sådant verk eller bolag eller annan tjänstebefattning
            av vad slag det vara må. Kungl. Maj:t eller, vad angår befattningshavare
            inom vissa lönegrader, vederbörande underordnade myndighet kan
            dock medgiva undantag härutinnan efter prövning att det uppdrag
            eller den befattning, varom i varje särskilt fall är fråga, icke
            kan anses inverka hinderligt för utövande av statstjänsten. I
            proposition den 13 mars 1925 framlade Kungl. Maj:t förslag till
            ny löne- reglering för bland andra, landshövdingarna, innebärande
            viss förbättring i dessas löneställning. I propositionen anförde
            föredragande departementsche- fen, såvitt nu är av intresse, att
            den föreslagna löneregleringen avsåge att 1 största möjliga utsträckning
            göra landshövdingarna oberoende av förvärvs- källor vid sidan
            av statstjänsten. Efter erinran om de i omförmälda pa- ragraf
            av avlöningsreglementet gjorda inskränkningarna i rätten att vid
            sidan av statstjänsten utöva annan verksamhet, yttrade departementschefen,
            att dessa inskränkningar givetvis borde i samband med löneregleringen
            bliva gällande även för landshövdingarna. I ett avseende syntes
            det till och med föreligga anledning att för dessas vidkommande
            föreskriva en viss skärpning av bestäm- melserna i fråga. Med
            landshövdingebefattning borde nämligen enligt departe- mentschefen
            icke få förenas uppdrag såsom ordförande eller ledamot i styrelse
            för bankaktiebolag eller solidariskt bankbolag eller befattning
            såsom funk- tionär i dylikt bolag. Det måste anses olämpligt,
            att de sins emellan om all- mänhetens förtroende konkurrerande
            affärsföretag, om vilka vore fråga, sattes i tillfälle att för
            sina syften tillgodogöra sig den auktoritet inom det allmänna
            livet, som borde tillkomma en landshövding. Något undantag från
            angivna regel syntes enligt departementschefen icke böra medgivas.
            Däremot syntes icke anledning förefinnas att förhindra, att
          </p>
          <pb facs="riksdagen-motions-pdf/data/1930/mot_1930__fk__75/mot_1930__fk__75-002.pdf"/>
          <fw xml:id="i-2GiGpFqtvgSqbFwVX6DByj">
            10 Motioner i Första kammaren, Nr 75.
          </fw>
          <p xml:id="i-8Ypjg2pghcWnmeZYiSmRrx">
            landshövding, efter vederbörligt tillstånd, finge innehava liknande
            uppdrag eller befattning hos hypoteksbank eller annan därmed jämförlig
            inrättning. Vad sådan inrättning beträffade, syntes nämligen icke
            föreligga samma skäl för ett förbud i berörda hänseende, som måste
            anses avgörande, då fråga vore om vanliga affärsbanker. I överensstämmelse
            härmed föreslogs i propositionen att, utöver vad i 3 $ av avlöningsreglementet
            stadgades och utan hänsyn till vad i sagda författ- ningsrum funnes
            däremot stridande, skulle gälla, att med landshövdingbefatt- ning
            icke finge förenas uppdrag såsom ordförande eller ledamot i styrelse
            för bankaktiebolag eller solidariskt bankbolag eller såsom funktionär
            i dylikt bo- lag. I en inom första kammaren väckt motion anfördes
            att, därest i samband med löneregleringen för landshövdingarna
            stadgades i propositionen föreslaget för- bud för dem att med
            ämbetet förena vissa uppdrag, detta för flertalet av de dåvarande
            landshövdingarna skulle innebära, att löneregleringen i verkligheten
            komme att medföra en inkomstminskning. Därför hemställdes i motionen,
            att berörda förbud icke skulle bliva tillämpligt på landshövding,
            som överginge från äldre lönestat till den nya lönestaten. Vid
            behandling av denna fråga anförde statsutskottet, att utskottet
            delade departementschefens mening i frågan, men att utskottet
            med hänsyn till vad i omförmälda motion framhållits funnit billighetsskäl
            tala för att dåvarande innehavare av landshövdingebefattningar
            finge i den utsträckning, förhållan- dena det medgåve, bibehållas
            vid de uppdrag av ifrågavarande slag, de even- tuellt innehade.
            Ett skäl därtill syntes ock utskottet ligga däri, att i enlighet
            med vad Kungl. Maj:t föreslagit och utskottet förordade nytillträdande
            lands- hövding skulle komma i åtnjutande av förmånen att på statsverkets
            bekostnad erhålla möbler till vissa rum, en förmån varav de dåvarande
            landshövdingarna icke erhållit del. Vid behandlingen i riksdagen
            intogo kamrarna till en början olika ståndpunkt, i det första
            kammaren godkände utskottets förslag, medan andra kammaren anslöt
            sig till propositionen. Efter det statsutskottet framlagt förslag
            till sammanjämkning av kamrarnas skiljaktiga ståndpunkter, anmälde
            riksdagen i skrivelse nr 333 sitt beslut om ny lönereglering för
            landshövdingarna från och med den 1 juli 1925 ävensom därmed sammanhängande
            frågor. Riksdagen uttalade sig i berörda skrivelse för ett förbud
            för landshövdingarna att med ämbetet förena uppdrag såsom ordförande
            eller ledamot i styrelse för bankaktiebolag eller solidariskt
            bank- bolag eller såsom funktionär i dylikt bolag. Emellertid
            anförde riksdagen i detta sammanhang — i anslutning till sammanjämkningsförslaget
            — att riks- dagen funne billighetsskäl tala för att dåvarande
            innehavare av landshövding- befattningar finge i den utsträckning
            förhållandena det medgåve bibehållas vid de uppdrag av nämnda
            slag, de eventuellt innehade, under viss kortare tid framåt, samt
            att riksdagen för sin del bestämt denna tid till fem år. Definitiva
            föreskrifter i ämnet skulle enligt riksdagen utfärdas av Kungl.
            Maj:t. Genom beslut den 26 juni 1925 har därefter Kungl. Maj:t
            fastställt villkor
          </p>
          <pb facs="riksdagen-motions-pdf/data/1930/mot_1930__fk__75/mot_1930__fk__75-003.pdf"/>
          <fw xml:id="i-4CRj9cKBFVDykyCi5DDuuD">
            Motioner i Första kammaren, Nr 75. 11
          </fw>
          <p xml:id="i-KNKgeYUavvBNwqQJJuKsHL">
            och bestämmelser för åtnjutande av de från och med den 1 juli
            1925 fastställda avlöningsförmånerna för landshövdingar. Därvid
            har, bland annat, föreskri- vits, att med landshövdingbefattning
            ej finge förenas uppdrag såsom ordfö- rande eller ledamot i styrelse
            för bankaktiebolag eller solidariskt bankbolag eller såsom funktionär
            i dylikt bolag, dock att den, som den 30 juni 1925 vore innehavare
            av landshövdingbefattning, finge, därest Kungl. Maj:t uppå därom
            gjord framställning och efter prövning att ifrågavarande uppdrag
            ej kunde anses inverka hinderligt för utövande av statstjänsten
            därtill lämnade tillstånd, intill den 1 juli 1930 bibehålla av
            honom vid förstnämnda tidpunkt innehavda dylika uppdrag. Sedermera
            har Kungl. Maj:t, efter därom gjorda framställningar, i ett flertal
            fall medgivit landshövdingar, som utnämnts före den 30 juni 1925,
            att med sina befattningar fortfarande intill den 1 juli 1930 förena
            uppdrag av här angivet slag. Enligt vad känt är kommer 1928 års
            lönekommitté i det förslag till nya löne- bestämmelser för ordinarie
            tjänstemän, tillhörande den civila statsförvaltningen — alltså
            även för landshövdingarna — som för närvarande förberedes inom
            kommittén, att behandla frågan om rätt för tjänsteman att innehava
            med in- komst eller annan förmån förenad befattning eller stadigvarande
            uppdrag i offentlig och enskild tjänst. Då kommitténs förslag,
            som kommer att beröra jämväl landshövdingarnas löneförmåner, kan
            förväntas inom en nära framtid bliva föremål för statsmakternas
            prövning, synas skäl tala för, att den nu fixerade tidpunkten
            för ifrågavarande äldre landshövdingars rätt att efter Kungl.
            Maj:ts beprövande innehava vissa uppdrag av nämnda slag framflyttas
            intill dess 1928 års lönekommittés förslag blivit slutligen prövat,
            dock att frågan ånyo torde böra föreläggas senast 1932 års riksdag.
            På grund av vad sålunda anförts få vi hemställa,
          </p>
          <p xml:id="i-SuGLE2hNiTGL3cgN4fBr6y">
            att riksdagen ville för sin del förklara, att den för lands-
            hövding, som den 30 juni 1925 var innehavare av dylik befatt-
            ning, medgivna rätten att under vissa förutsättningar intill den
            1 juli 1930 bibehålla av honom vid förstnämnda tidpunkt innehavda
            uppdrag såsom ordförande eller ledamot i styrelse för bankaktiebolag
            eller solidariskt bankbolag eller såsom funk- tionär i dylikt
            bolag må utsträckas att gälla tillsvidare intill dess nya allmänna
            bestämmelser angående civil tjänstemans rätt att med sin befattning
            förena enskilt uppdrag varda gäl- lande, dock längst till den
            1 juli 1932.
          </p>
          <p xml:id="i-9VQ8sN5oz4r36kBcBoXoL4" type="date">
            Stockholm den 20 januari 1930.
          </p>
          <div xml:id="i-SEYxnadfFrqsjNhYKs3CRc" type="signatureBlock">
            <list xml:id="i-5aEGZfYNVTr1emMTMUJMEw">
              <item xml:id="i-8YDo8sWEBnCZ7YAzE2YQfR" who="i-MuL8jneeFg979vuUzTGCyo" type="signature">
                Gustaf W Roos
              </item>
              <item xml:id="i-TbKH2Ts8XuipFMUHE8qBaX" who="i-oVwJWpLBEMSJ3qucVYsKL" type="signature">
                Mauritz Hellberg
              </item>
            </list>
          </div>
          <pb facs="riksdagen-motions-pdf/data/1930/mot_1930__fk__75/mot_1930__fk__75-004.pdf"/>
        </div>
      </div>
    </body>
  </text>
</TEI>
