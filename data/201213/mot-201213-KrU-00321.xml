<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KrU-00321">
  <teiHeader>
    <fileDesc>
      <titleStmt>
        <title>Utgiftsområde 17 Kultur, medier, trossamfund och fritid</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 17 Kultur, medier, trossamfund och fritid</title>
          <idno type="rdwebb">H002Kr321</idno>
          <rs type="number">Kr321</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H002Kr321/text</ref>
          <ref type="dokument_url_html">http://data.riksdagen.se/dokument/H002Kr321</ref>
          <ref type="dokumentstatus_url_xml">http://data.riksdagen.se/dokumentstatus/H002Kr321</ref>
          <ref type="doc">http://data.riksdagen.se/fil/B3D511DC-FFE3-4639-B671-C08DDEC5F1A5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XfWJTykHzcCzfMhq6vX8Mf" type="signed"/>
        <correspContext corresp="i-XfWJTykHzcCzfMhq6vX8Mf">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-HpwkrkkrFd1MRPixHrr8q1"/>
        </correspContext>
        <correspAction xml:id="i-A6f823VyZNzQNhHRpwtWRe" type="numbering">
          <date when="2012-10-09"/>
        </correspAction>
        <correspAction xml:id="i-LQmHNwnoFQwnKyrXHojg16" type="submission">
          <date when="2012-10-05"/>
        </correspAction>
        <correspAction xml:id="i-8qaVQVWFXwDCD9h7UVMNXu" type="transfer">
          <date when="2012-10-05"/>
        </correspAction>
        <correspAction xml:id="i-5yS9vScL9StpapsCHvHDPi" type="assigned"/>
        <correspContext corresp="i-5yS9vScL9StpapsCHvHDPi">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EGJUKjCo3nwUpUxx9ecXXU" type="motHeader"/>
      <div xml:id="i-Rz9LFFp67wLW2JhwR7zEqp" type="motBody">
        <div xml:id="i-Xv2bx18eQNLpr3JJm9UJTR" type="motSummary">
          <head xml:id="i-2zsusVgT8ZovAMhsxXHMLM">
            Sammanfattning
          </head>
          <p xml:id="i-SoUj2RkynG3cQ4YxapjwvZ">
            En rad angelägna satsningar för ett rikare kulturliv skulle komma
            till stånd med Vänsterpartiets kulturpolitik. Vi vill återinföra
            succén med fri entré på de statliga museerna och ta reformen ett
            steg vidare genom att möjliggöra fri entré på regionala och kommunala
            museer. Vi vill göra Unga Klara till nationell scen för barn-
            och ungdomsteater och vi vill inrätta ett populärkulturcentrum
            för att fånga upp kulturyttringar som många gånger missas av andra
            kulturinstitutioner. Vi stödjer också ett romskt och ett samiskt
            kulturcentrum. Vi avsätter även extra pengar till Umeå som kulturhuvudstad
            för 2014.
          </p>
          <p xml:id="i-yTEugeqR1SyLQhvP2bdHo">
            Vi höjer stödet till icke vinstdrivande kulturarrangörer. Vi
            stärker konstnärsallianser för bättre villkor för frilansare.
            För biblioteken avsätter vi särskilda medel för arbetsplatsbibliotek,
            fängelsebibliotek och liknande verksamhet. Även litteraturstödet
            till utgivning av smalare litteratur höjs och vi vill att staten
            stödjer förlaget En bok för allas läsfrämjande verksamhet. Den
            tillfälliga satsningen på centrumbildningarna var nödvändig och
            vi permanentar därför denna.
          </p>
          <p xml:id="i-DjyXLYhk7DJmFhp63murva">
            Vi gör en satsning på 25 miljoner kronor till fler och bättre
            lokaler, alltifrån replokaler och teaterscener till föreningslokaler.
            Folkbildningen stärker vi med 50 miljoner kronor varav en del
            är en särskild satsning för att fler ska kunna ta del av möjligheterna
            med it. Vi avvisar regeringens minskning av stödet till taltidningar.
            Från och med 2015 avsätter vi 300 miljoner kronor till inrättandet
            av digitala bibliotek för nedladdning av film, musik och annan
            media. Vårt förslag om 200 miljoner kronor till maxtaxa i kulturskolan
            redovisas under utgiftsområde 25 respektive på inkomstsidan.
          </p>
        </div>
        <div xml:id="i-XqLqvv4KtrExNTJ3YtzZPC" type="motProposal" subtype="förslag">
          <head xml:id="i-QbZfVXXNHoeq5QMJHeKMfQ">
            Förslag till riksdagsbeslut
          </head>
          <p xml:id="i-PLgUHPRA5rvDDcK9khTCio">
            Riksdagen anvisar med följande ändringar anslagen för 2013 inom
            utgiftsområde 17 Kultur, medier, trossamfund och fritid enligt
            förslaget i tabell 1 i motionen.
          </p>
        </div>
        <div xml:id="i-KjRef5SZqRXuaw9FN6KVzi" type="motContent">
          <head xml:id="i-AohhWHyaEYvFE3yFrqv2n" type="h1">
            Anslagsfördelning
          </head>
          <table xml:id="i-8f7CbE3EGf6Y6y1JvobkL1">
            <row xml:id="i-G9v8JVv9qwQx9K6LBpnn7r">
              <cell>
                Tabell 1 Anslagsförslag 2013 för utgiftsområde 17 Kultur, medier,
                trossamfund och fritid
              </cell>
            </row>
            <row xml:id="i-HtedninWUb95F2wWUhmP1r">
              <cell>
                Tusental kronor
              </cell>
            </row>
            <row xml:id="i-9zsmGLSMSnt6i84Uhp3TN7">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (V)
              </cell>
            </row>
            <row xml:id="i-DqcuC2JPM5PS8M4ELsC6Sb">
              <cell>
                1:2
              </cell>
              <cell>
                Bidrag till allmän kulturverksamhet, utveckling samt internationellt
                kulturutbyte och samarbete
              </cell>
              <cell>
                244 897
              </cell>
              <cell>
                +35 000
              </cell>
            </row>
            <row xml:id="i-PFDxbfJKxfDc2vMZTeX9TH">
              <cell>
                1:6
              </cell>
              <cell>
                Bidrag till regional kulturverksamhet
              </cell>
              <cell>
                1 286 090
              </cell>
              <cell>
                +70 000
              </cell>
            </row>
            <row xml:id="i-3jukqjuZM6sgvPdqNaqJcZ">
              <cell>
                2:2
              </cell>
              <cell>
                Bidrag till vissa teater-, dans- och musikändamål
              </cell>
              <cell>
                189 503
              </cell>
              <cell>
                +10 000
              </cell>
            </row>
            <row xml:id="i-9DM9LtwnQCSLRKCrpbn59T">
              <cell>
                3:1
              </cell>
              <cell>
                Bidrag till litteratur och kulturtidskrifter
              </cell>
              <cell>
                123 682
              </cell>
              <cell>
                +10 000
              </cell>
            </row>
            <row xml:id="i-4X2ZUE69HAimKCdDHfZENY">
              <cell>
                4:4
              </cell>
              <cell>
                Bidrag till bild- och formområdet
              </cell>
              <cell>
                28 199
              </cell>
              <cell>
                +10 000
              </cell>
            </row>
            <row xml:id="i-WUj6vtFNEvy8kEAYaN31xB">
              <cell>
                5:2
              </cell>
              <cell>
                Ersättningar och bidrag till konstnärer
              </cell>
              <cell>
                331 954
              </cell>
              <cell>
                +20 000
              </cell>
            </row>
            <row xml:id="i-BBhukub44h6qbgjZ9Xo4gY">
              <cell>
                8:1
              </cell>
              <cell>
                Centrala museer: Myndigheter
              </cell>
              <cell>
                985 392
              </cell>
              <cell>
                +70 000
              </cell>
            </row>
            <row xml:id="i-4gLX1VT1f2q4JkPvdEiavV">
              <cell>
                8:3
              </cell>
              <cell>
                Bidrag till vissa museer
              </cell>
              <cell>
                46 639
              </cell>
              <cell>
                +5 000
              </cell>
            </row>
            <row xml:id="i-VQXaBnADDFPM54JBnVrhYb">
              <cell>
                9:2
              </cell>
              <cell>
                Stöd till trossamfund
              </cell>
              <cell>
                75 232
              </cell>
              <cell>
                -15 000
              </cell>
            </row>
            <row xml:id="i-KBsGeEQKQXD3TXhGreinrF">
              <cell>
                10:1
              </cell>
              <cell>
                Filmstöd
              </cell>
              <cell>
                317 144
              </cell>
              <cell>
                +28 000
              </cell>
            </row>
            <row xml:id="i-3526CGz6QucxuVYgDzgiay">
              <cell>
                11:1
              </cell>
              <cell>
                Utbyte av tv-sändningar mellan Sverige och Finland
              </cell>
              <cell>
                21 293
              </cell>
              <cell>
                +3 000
              </cell>
            </row>
            <row xml:id="i-Uoqv6e6iZKR4tHvs8XVmGq">
              <cell>
                11:5
              </cell>
              <cell>
                Stöd till taltidningar
              </cell>
              <cell>
                113 456
              </cell>
              <cell>
                +30 000
              </cell>
            </row>
            <row xml:id="i-G3w1b3zDweJX4BYjvnbsxu">
              <cell>
                12:2
              </cell>
              <cell>
                Bidrag till nationell och internationell ungdomsverksamhet
              </cell>
              <cell>
                250 440
              </cell>
              <cell>
                +25 000
              </cell>
            </row>
            <row xml:id="i-KCDbBuYvYnBob6t1uAtLTp">
              <cell>
                13:2
              </cell>
              <cell>
                Bidrag till allmänna samlingslokaler
              </cell>
              <cell>
                32 164
              </cell>
              <cell>
                +20 000
              </cell>
            </row>
            <row xml:id="i-EGB3ELxNjXLi1PAJqRCM7R">
              <cell>
                14:1
              </cell>
              <cell>
                Bidrag till folkbildningen
              </cell>
              <cell>
                3 546 705
              </cell>
              <cell>
                +50 000
              </cell>
            </row>
            <row xml:id="i-Moe6cvhehFcwo5nPboWtBz">
              <cell>
                Summa
              </cell>
              <cell>
                +371 000
              </cell>
            </row>
          </table>
          <head xml:id="i-A2hJKEypTwfLiDmc2tEt1n" type="h1">
            Anslag 1:2 Bidrag till allmän kulturverksamhet, utveckling samt
            internationellt kulturutbyte och samarbete
          </head>
          <p xml:id="i-QEQcX8g5dfDtwtZkjhKn1E">
            De s.k. centrumbildningarna främjar såväl kulturarbetarnas möjligheter
            till avlönade uppdrag, som att litteraturen, konsten och musiken
            verkligen når ut i samhället, även till grupper som annars skulle
            ha hamnat i kulturskuggan. Den tillfälliga satsning på 10 miljoner
            kronor som har gjorts på centrumbildningarnas viktiga arbete och
            som innebar ett nödvändigt tillskott av resurser vill vi därför
            permanenta från 2013.
          </p>
          <p xml:id="i-7VqykYKvpzdkW6ywAfMWVK">
            För att ge romska kulturcentra möjlighet till ekonomisk stabilitet
            och möjlighet att utvecklas avsätter vi 5 miljoner kronor. Vi
            avsätter 10 miljoner kronor för att öka möjligheten till uppsökande
            biblioteksverksamhet och att bibliotek inrättas på arbetsplatser,
            sjukhus och andra institutioner. Vi vill också höja stödet till
            icke vinstdrivande kulturarrangörer och avsätter 10 miljoner kronor
            för detta.
          </p>
          <p xml:id="i-Mc5VEWToJSByWCi1oKYbV6">
            Sammantaget föreslår Vänsterpartiet en ökning av anslaget med
            35 miljoner kronor jämfört med regeringen 2013.
          </p>
          <head xml:id="i-8crxamRcGRTYJcVCxaKhR8" type="h1">
            Anslag 1:6 Bidrag till regional kulturverksamhet
          </head>
          <p xml:id="i-X6wbvxUHZVPBTVUpw6pmwj">
            De offentliga museerna och deras samlingar äger vi tillsammans
            och dessa bör komma alla till del, oavsett om man tjänar tillräckligt
            för att betala dyra inträden eller inte. Därför avsätter vi 50
            miljoner kronor för att möjliggöra fri entré på regionala och
            kommunala museer. Motsvarande förslag för statliga museer ligger
            under anslag 8:1.
          </p>
          <p xml:id="i-TnHGoFxC3aLtfJUqiN7G66">
            För att uppmuntra ett mer jämlikt och långsiktigt hållbart samarbete
            mellan yrkesverksamma kulturutövare och amatörer avsätter vi 10
            miljoner kronor för att anställa regionala amatörkulturkonsulenter.
            För att förbättra möjligheterna för dans och teater att nå ut
            bör alla län ges i uppdrag att inrätta konsulenttjänster inom
            teater och dans. För detta avsätter vi 10 miljoner kronor.
          </p>
          <p xml:id="i-6WYpPPsjemfmzbCQT3HGK7">
            Sammantaget föreslår Vänsterpartiet en ökning av anslaget med
            70 miljoner kronor jämfört med regeringen 2013.
          </p>
          <head xml:id="i-Mts3rrpAj9GujPDhxrGbad" type="h1">
            Anslag 2:2 Bidrag till vissa teater-, dans- och musikändamål
          </head>
          <p xml:id="i-Wkug3qxMNSy2YzWHosMMmU">
            Vänsterpartiet betonar att det finns ett nationellt ansvar för
            barn- och ungdomsteater och vill att detta ska tillgodoses genom
            att göra Unga Klara till nationell scen.
          </p>
          <p xml:id="i-LEe9atdyMT2RJGU7CVgFzH">
            Vänsterpartiet föreslår en ökning av anslaget med 10 miljoner
            kronor jämfört med regeringen 2013.
          </p>
          <head xml:id="i-Q8zj2cZyVTNwTtUFGRVWf9" type="h1">
            Anslag 3:1 Bidrag till litteratur och kulturtidskrifter
          </head>
          <p xml:id="i-4TBS41bAtpxgrhiQRTpWCg">
            Förlaget En bok för alla har med statligt stöd bedrivit läsfrämjande
            insatser och gett ut kvalitetslitteratur till rimliga priser.
            Regeringen har emellertid dragit in stödet till förlaget. Vänsterpartiet
            anser att En bok för alla bör ges ett förnyat och breddat uppdrag
            och avsätter 5 miljoner kronor för detta 2013.
          </p>
          <p xml:id="i-9DaBYhCdZN3FtMHwgus883">
            Vi vill även höja litteraturstödet med 5 miljoner kronor. Litteraturstödet
            spelar en stor roll för den litterära mångfalden. Inte minst gäller
            detta för icke-kommersiella genrer som poesi, noveller, översatt
            skönlitteratur, konstböcker etc. och för litteratur på de nationella
            minoritetsspråken och teckenspråk, liksom på de större invandrarspråk
            där utgivningen inte är kommersiellt gångbar.
          </p>
          <p xml:id="i-Cak7D5KQJJdnqp7BTyzn6R">
            Sammantaget föreslår Vänsterpartiet en ökning av anslaget med
            10 miljoner kronor jämfört med regeringen 2013.
          </p>
          <head xml:id="i-GXMEjRXDCxpkQEUGq5XBju" type="h1">
            Anslag 4:4 Bidrag till bild- och formområdet
          </head>
          <p xml:id="i-rsQqyCjMpauDsfgn3UptP">
            Bild- och formkonstnärernas arbets- och levnadsvillkor är avgörande
            för vilken mångfald och kvalitet som ska finnas på konstscenen.
            Vi vill därför höja utställarersättningen och stödet till kollektivverkstäder.
          </p>
          <p xml:id="i-9z6tY3kn5iKzRvp7TVGGG8">
            Sammantaget föreslår Vänsterpartiet en ökning av anslaget med
            10 miljoner kronor jämfört med regeringen 2013.
          </p>
          <head xml:id="i-DxkDNggAnQ6ctqEFzNFwJg" type="h1">
            Anslag 5:2 Ersättningar och bidrag till konstnärer
          </head>
          <p xml:id="i-7CAb5CTA2poRqWhAc4LNw4">
            För att förbättra frilansande kulturutövares möjligheter till
            försörjning och kompetensutveckling mellan uppdragen höjer vi
            anslagen till teater-, musik- och dansallianserna, den tredje
            anställningsformen, med 20 miljoner kronor. Frilansande skådespelare,
            dansare och musiker kan där ha en grundanställning och när de
            får annat uppdrag tar de tjänstledigt från alliansen. Därigenom
            får konstnärerna en relativ trygghet, samtidigt som man kan utvecklas
            konstnärligt och bidra till ett rikare kulturliv för alla.
          </p>
          <p xml:id="i-WH5S9rV1m5KXLLcsfyVxF9">
            Sammantaget föreslår Vänsterpartiet en ökning av anslaget med
            20 miljoner kronor jämfört med regeringen 2013.
          </p>
          <head xml:id="i-ANXdoZaoQRWdBPBoUEJ16K" type="h1">
            Anslag 8:1 Centrala museer: Myndigheter
          </head>
          <p xml:id="i-527FWnoAEvE1etAJBebWFe">
            Förutom att möjliggöra fritt inträde på regionala och lokala
            museer (se anslag 1:6), vill vi införa fritt inträde på de statliga
            museerna.
          </p>
          <p xml:id="i-WP8szNYqr43d6Zg7vztNSZ">
            Sammantaget föreslår Vänsterpartiet en ökning av anslaget med
            70 miljoner kronor jämfört med regeringen 2013.
          </p>
          <head xml:id="i-ELFRvmkGWg6T3LsLfXiLVh" type="h1">
            Anslag 8:3 Bidrag till vissa museer
          </head>
          <p xml:id="i-M3qtnfaDX8UTHykqw3H23W">
            Vi vill inrätta ett populärkulturcentrum för film, musik, dataspel,
            serietecknande och annan samtida populärkultur.
          </p>
          <p xml:id="i-QY49Z5Jj92D9LMY57Vv5V6">
            Vänsterpartiet föreslår en ökning av anslaget med 5 miljoner
            kronor jämfört med regeringen 2013.
          </p>
          <head xml:id="i-Ez3xvPVqrAgQ1wS6T6LQdH" type="h1">
            Anslag 9:2 Stöd till trossamfund
          </head>
          <p xml:id="i-Y4Et2FifgDLbsuyAUqsBBE">
            Vi avvisar regeringens höjning av anslaget för stöd till trossamfund.
          </p>
          <p xml:id="i-W6RYLuTqRiMQAAPBrbRzZX">
            Sammantaget föreslår Vänsterpartiet en minskning av anslaget
            med 15 miljoner kronor jämfört med regeringen 2013.
          </p>
          <head xml:id="i-J2rA7Wvy51r2EH7j2gz9uc" type="h1">
            Anslag 10:1 Filmstöd
          </head>
          <p xml:id="i-HbDueA4K5B33xgXsHC5vrw">
            Vänsterpartiet vill stimulera till fler filmer på minoritets-
            och invandrarspråk och fler produktionssamarbeten mellan de nordiska
            länderna. Vidare bör Filmpool Nord ges i uppdrag att aktivt bygga
            upp ett internationellt samiskt filmcenter tillsammans med Norge
            och Finland. Vi föreslår 5 miljoner kronor för detta. Vi föreslår
            också en satsning på film på invandrar- och minoritetsspråk med
            3 miljoner kronor.
          </p>
          <p xml:id="i-4bUbNLv1CJ9AhAN9Ubc3xz">
            Produktionscentra för film har byggts upp i tre regioner med
            statliga och regionala medel. Därutöver finns 16 regionala resurscentra
            som hittills inte haft stora resurser för produktion men som gör
            ett stort och viktigt arbete för att sprida film och filmintresse,
            inte minst i skolorna. Förutom att dessa centra genom att stimulera
            till medieundervisning bidrar till att göra filmen till ett demokratiskt
            medium fungerar de också som distributörer. Vänsterpartiet vill
            stärka stödet till regionala produktions- och resurscentra med
            10 miljoner kronor. Ideella filmvisningsorganisationer som Folkets
            Bio och Folkets Hus och Parker bör ha ökat offentligt stöd och
            även enskilda seriösa biografer, filmstudios och filmfestivaler
            ska uppmuntras och kunna få del av detta stöd. Vi föreslår 10
            miljoner kronor.
          </p>
          <p xml:id="i-5ZPQTAKS5uaZgrjN72jNJg">
            Sammantaget föreslår Vänsterpartiet en ökning av anslaget med
            28 miljoner kronor jämfört med regeringen 2013.
          </p>
          <head xml:id="i-VikGKYACpvELTgo3mRgYHt" type="h1">
            Anslag 11:1 Utbyte av tv-sändningar mellan Sverige och Finland
          </head>
          <p xml:id="i-4j3cUJvEYaQEAhxRDqKRbn">
            Finsktalande och de som förstår finska i Sveriges finska förvaltningsområden
            ska ha möjlighet att se finska tv-program på samma villkor som
            de som bor i Stockholm, Uppsala och Västerås i dag har. För att
            sändningarna av finsk tv som täcker stora delar av Mälardalen
            ska kunna utökas till att gälla alla de finska förvaltningsområdena
            höjer vi anslaget.
          </p>
          <p xml:id="i-LywHpxEtH5tTnXPcbahZE7">
            Sammantaget föreslår Vänsterpartiet en ökning av anslaget med
            3 miljoner kronor jämfört med regeringen 2013.
          </p>
          <head xml:id="i-Qosdee1GNBQktzpHveQWVe" type="h1">
            Anslag 11:5 Stöd till taltidningar
          </head>
          <p xml:id="i-JpryQhBrJswA6GheqED7HK">
            Regeringen anför att ny teknik kommer att leda till lägre kostnader
            för produktion och distribution av taltidningar. Den nya tekniken
            är dock ännu inte införd och det kommer att dröja innan några
            kostnadseffektiviseringar som motsvarar neddragningen är gjorda.
            Att då redan nu dra ned på stödet riskerar att drabba verksamheten
            och därmed synskadade personers tillgång till media. Alla människor
            ska ha möjlighet att delta i samhället på jämlika villkor oavsett
            funktionsnedsättning. Vänsterpartiet avvisar regeringens neddragning
            av stödet till taltidningar.
          </p>
          <p xml:id="i-V17wVfacZeXn6zmVmJuVgL">
            Sammantaget föreslår Vänsterpartiet en ökning av anslaget med
            30 miljoner kronor jämfört med regeringen 2013.
          </p>
          <head xml:id="i-QPs3jm1tgt5d2t5puR6cvG" type="h1">
            Anslag 12:2 Bidrag till nationell och internationell ungdomsverksamhet
          </head>
          <p xml:id="i-EbJR1eKUx3Vhxr6DcXAGyf">
            En grundförutsättning för att kulturen ska kunna utvecklas är
            att det finns bra rum för alla möjliga aktiviteter. Det kan handla
            om replokaler, mötesplatser, skapande verkstad, teaterscener och
            mycket annat. Det behövs lokaler både för arrangemang, för eget,
            fritt skapande och för mötesverksamhet. Vi avsätter därför medel
            som ska gå till mötes- och kulturlokaler drivna av ungdomsorganisationer.
          </p>
          <p xml:id="i-BovjsNUzuqQESH4yLZ8B6f">
            Sammantaget föreslår Vänsterpartiet en ökning av anslaget med
            25 miljoner kronor jämfört med regeringen 2013.
          </p>
          <head xml:id="i-9Smpt5YyZQRAfUGnG515R4" type="h1">
            Anslag 13:2 Bidrag till allmänna samlingslokaler
          </head>
          <p xml:id="i-KQW7Z6KuYMjeB15uh9gMSG">
            Det är inte tillräckligt att det finns lokaler. Dessa måste också
            vara både ändamålsenliga och tillgängliga. Vi vet att det finns
            ett enormt behov av att både anpassa lokaler och renovera dessa.
            Nu finns det ett utmärkt tillfälle till detta som både skulle
            ge jobb och förbättra förutsättningarna för kulturutövande. Vi
            avsätter därför medel för investeringar, anpassningar och ombyggnader.
          </p>
          <p xml:id="i-M4gkwteRqLniND4UihyBuE">
            Sammantaget föreslår Vänsterpartiet en ökning av anslaget med
            20 miljoner kronor jämfört med regeringen 2013.
          </p>
          <head xml:id="i-Nrv5qdGrKqYCsZJxpfUheQ" type="h1">
            Anslag 16:1 Bidrag till folkbildningen
          </head>
          <p xml:id="i-AwFmwkHyEtWqCZDibNwDZr">
            Vänsterpartiet anser att studieförbundens närvaro i alla kommuner
            ska säkras och stärkas. Etablerandet och bevarandet av folkhögskolor
            i hela landet ska stödjas. Särskild hänsyn ska tas till de nationella
            minoriteterna och deras behov av egna folkhögskolor och folkhögskolekurser.
            Det är nödvändigt att staten tar initiativ till en dialog med
            kommuner och landsting om hur det nationella ansvaret för folkbildningen
            ska tas och fördelas. Vi avsätter därför ytterligare medel. Detta
            innefattar även medel till en särskild folkbildningssatsning för
            att stärka kunskapen hos fler om möjligheterna med it. Ju viktigare
            informationstekniken blir i samhället, desto viktigare är det
            att överbrygga den digitala klyftan.
          </p>
          <p xml:id="i-2Qu3cq9sYEyf6zXnoV6Xpt">
            Sammantaget föreslår Vänsterpartiet en ökning av anslaget med
            50 miljoner kronor jämfört med regeringen 2013.
          </p>
        </div>
        <div xml:id="i-SYaSw1zpbocYdR8oodHUzy" type="signatureBlock">
          <list xml:id="i-G1eALFUaXXNevqRtjaYjde">
            <item xml:id="i-JLJwFtJ9biyyL81h3d8167" who="i-PPZKpwNr5kqkWArvESGC5X" type="signature">
              Jonas Sjöstedt (V)
            </item>
            <item xml:id="i-VUGgnk7b2rUsfthomwZEg2" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-7gWDQAwkWotkzynnV7kzRY" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-2Q3W6ffGgNnJLzmF98Wq6G" who="i-K3yJ7rruozYUK99nj91ffc" type="signature">
              Hans Linde (V)
            </item>
            <item xml:id="i-8arjXL1sMeunkkovRHbMhU" who="i-du5LHNwBWrCH1am94GCk1" type="signature">
              Eva Olofsson (V)
            </item>
            <item xml:id="i-EC1kdgaC5CW6L3TVy4tM9E" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
            <item xml:id="i-Eb2AKzw2WHV8x5eXeadSk4" who="i-HpwkrkkrFd1MRPixHrr8q1" type="signature">
              Lars Ohly (V)
            </item>
          </list>
        </div>
      </div>
    </body>
  </text>
</TEI>
