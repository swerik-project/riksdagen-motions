<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0780/mot_199900_MJ_0780-0001.pdf"/>
      <div type="motHeader" xml:id="i-4JATs1kwhj5LSstmpi36ct">
        <div type="motTitle" xml:id="i-5W9y5eP8JKKMHWrccDwiNQ"/>
        <div type="motSubmissionInfo" xml:id="i-SJQdSoUZmFeZn1ek4jZvKW"/>
      </div>
      <div type="motBody" xml:id="i-KGgcsdd9DdBeBw5Cr33s7F">
        <div xml:id="i-6RbPLCXK7aNTom8teCumXF">
          <p xml:id="i-Ji5jqMenbtmH6evzE37erK">
            1999/2000 mnr: MJ780 pnr: m641
          </p>
          <p xml:id="i-XorPHd4MZD2wJyHPZ2f4TF">
            Motion till riksdagen 1999/2000:MJ780
          </p>
          <p xml:id="i-E3QMXgcTFZfPHBk4TW6Vtq">
            av Kent Olsson och Berit Adolfsson (m)
          </p>
          <p xml:id="i-R4vu67SBiUnENZa7ff5kvN">
            Ersättning vid fångst av militärt avfall
          </p>
          <p xml:id="i-87fMZaAAY9CeEZfoLfBik5">
            Det har vid flera tillfällen hänt att yrkesfiskare i samband
            med fiske får upp oönskade fångster i form av dumpad gasammunition
            från andra världskriget, eller annat kemiskt eller giftigt avfall.
            Det är belagt att dumpning av tusentals ton har förekommit såväl
            i Öster- sjön som i Skagerrak. Förutom risken för allvarliga personskador
            drabbas yrkesfiskare dessutom av dryga extra kostnader när dessa
            fångster inträffar. Det gäller såväl fångst som måste kasseras
            som förstörda redskap. Dessutom innebär saneringstiden fiskestopp
            med inkomstbortfall som följd. Svenska yrkesfiskare saknar i dag
            möjlighet att erhålla ersättning för dessa förluster. I Danmark
            t.ex. ersätts yrkesfiskarna av staten för förluster i liknade
            fall i enlighet med regler utfärdade av regeringen 1991. Det är
            naturligtvis också så att om skadorna ersätts kommer fiskarna
            att i större utsträckning anmäla skador och incidenter. Genom
            att ersättning betalas kommer fiskarna att rapportera oönskade
            fångster och det farliga giftet eller sprängmedel tas om hand
            i stället för att kastas tillbaka i havet. Danmark har sedan ersättningsreglerna
            kom till fått en mer tillförlitlig statistik över fångster av
            kemiska stridsmedel och annat farligt avfall. Den miljöskadeförsäkring
            som infördes i Sverige 1989 har av Stats- kontoret i en utredning
            inte ansetts möjlig att utvidga till att täcka denna typ av skador.
            Vi anser det vara ett statligt ansvar att hålla fiskarna skadefria
            vid de tillfällen man får fångst av militärt och kemiskt avfall.
            Staten har dessutom ett övergripande och långsiktigt ansvar för
            skador och för miljöfarligt avfall på havsbotten. Antalet fångster
            per år har hittills också varit ringa, varför dessa ersättningar
            troligen inte kommer att bli någon betungande post i statens budget,
            men en betungande utgift blir det nu för den enskilde fiskaren.
            Men trots att man från departementets sida varit medveten om problemen
            och trots att miljö- och jordbruksutskottet i betänkande hänvisat
            till pågående utredningar har ingenting hänt i sakfrågan. Med
            tanke på att den enskilde fiskarens kan drabbas hårt anser vi
            att det är nödvändigt att frågan om ersättning vid denna typ av
            fångst snarast löses.
          </p>
          <pb facs="riksdagen-motions-pdf/data/199900/mot_199900_MJ_0780/mot_199900_MJ_0780-0002.pdf"/>
          <p xml:id="i-YBGSEfePNRLza28X3czknM">
            Hemställan Mot. 1999/2000 MJ780 Med hänvisning till det anförda
            hemställs att riksdagen som sin mening ger regeringen till känna
            vad i motionen anförts om ersättning vid ”fångst” av militärt
            och kemiskt avfall.
          </p>
          <p xml:id="i-NURXtF3Euc2k7mwmJC29r2">
            Stockholm den 5 oktober 1999
          </p>
          <p xml:id="i-UnxNiPtCwpeWNoGSFVpTyh">
            Kent Olsson (m) Berit Adolfsson (m)
          </p>
        </div>
      </div>
    </body>
  </text>
</TEI>
