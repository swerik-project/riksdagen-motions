<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--01989">
  <teiHeader>
    <fileDesc>
      <titleStmt>
        <title>med anledning av proposition 1979/80:142 om vissa taxifrågor</title>
        <author>av Kerstin Ekman</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av proposition 1979/80:142 om vissa taxifrågor</title>
          <idno type="rdwebb">G3021989</idno>
          <rs type="number">1989</rs>
          <ref type="dokument_url_text">http://data.riksdagen.se/dokument/G3021989/text</ref>
          <ref type="dokument_url_html">http://data.riksdagen.se/dokument/G3021989</ref>
          <ref type="dokumentstatus_url_xml">http://data.riksdagen.se/dokumentstatus/G3021989</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>KERSTIN EKMAN</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3Raq7Hmi7PZpj12qe4nJRZ" type="signed"/>
        <correspContext corresp="i-3Raq7Hmi7PZpj12qe4nJRZ">
          <note type="signatory" corresp="i-A8ft8hMHUcZDSE5fKdjGpq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__1989/mot_197980__1989-001.pdf"/>
      <div type="motHeader" xml:id="i-LAtAEYTwJBy7AxmkGQCPhH">
        <div type="motTitle" xml:id="i-RvR1x6BRA5zcRC2cvreBzR"/>
        <div type="motSubmissionInfo" xml:id="i-RxUczKerfcWisDt4oiPXL6"/>
      </div>
      <div type="motBody" xml:id="i-DbUPC1ffvvJp56zdekfYzc">
        <div xml:id="i-ApVRLJDyQLc3iegZtw4Y3X">
          <p xml:id="i-C52PwDj1TEfvExJxThifsm">
            Motion 1979/80:1989
          </p>
          <p xml:id="i-H4XtgJarRGbAEGxGTkF3nH">
            av Kerstin Ekman med anledning av proposition 1979/80:142 om
            vissa taxifrågor
          </p>
          <p xml:id="i-WKCB8fk9XhWR4adqgsk6h1">
            Taxinäringen har åtskilliga gånger varit föremål för utredningar
            och förslag. I de flesta fall har dessa emellertid inte medfört
            några mer omfattande beslut. De två senaste taxiutredningarna
            under 1970-talet, den s. k. severinska utredningen 1972 och den
            s.k. strukturarbetsgruppens förslag Taxi 85 (utformat av Kommunförbundet,
            Taxiförbundet och Transportarbetareför- bundet) 1974, hade det
            gemensamt att man förordade stora bolag som lösning på taxis problem.
            Inget av förslagen ledde dock i stort sett till några riksdagens
            åtgärder. Kommunikationsdepartementet uppdrog senare bl. a. åt
            transportforskningsdelegationen att utföra en rad undersökningar,
            bl. a. ekonomiska, på taxiområdet. Där fastslogs att det stora
            bolaget är mindre lönsamt än enbilsåkaren som själv sköter sitt
            lilla bolag.
          </p>
          <p xml:id="i-GR6PU3cbCt5ZEqQ5e1hVNb">
            Organisationsfrågan
          </p>
          <p xml:id="i-PRfnrcfdcRmYwFMwAcerGY">
            Taxi fyller en rad olika funktioner i olika delar av landet.
            Det är därför viktigt att taxi organiseras på ett sätt som uppfyller
            de olika lokala förutsättningarna, samtidigt som man ger de berörda
            parterna på varje ort ett avgörande inflytande. I Göteborg har
            Göteborgs kommun, Taxi GBG ekonomiska förening och Svenska transportarbetareförbundet
            avd. 3 i maj 1979 tillsammans utarbetat ett material för hur taxi
            skall organiseras och arbeta i framtiden. I organisationsfrågan
            behåller man turordningsprincipen som grund, samti- digt som man
            låter befintliga bolag fortsätta sin verksamhet. De aktiva droskägare
            som vill bilda bolag skall ha möjlighet att göra detta inom ramen
            för taxis organisation. Ett särskilt förvaltningsbolag ägt av
            de aktiva droskägarna bildas och föreslås få bl.a. följande arbetsuppgifter:
            1. Administrativ service, 2. Rationalisering, 3. Inköp, 4. Personalfrågor,
            5. Marknadsföring, 6. Avtal med storkunder samt 7. Produktionsplanering.
            Med detta system ägs och sköts merparten av bilarna av de enskilda
            taxiägarna, vilka gör en rad mindre arbetsuppgifter i sitt företag
            utan kostnad. Varvat med de stordriftsfördelar som man uppnår
            genom ett jämfört med i dag mer omfattande samarbete i en eller
            flera gemensamma organisationer uppnår man maximala fördelar,
            som kan komma kunder, anställda och ägare till del. Den göteborgska
            modellen är en modell lämplig för tätorter. I mindre
          </p>
          <pb facs="riksdagen-motions-pdf/data/197980/mot_197980__1989/mot_197980__1989-002.pdf"/>
          <p xml:id="i-YWDyxJNWUQtzKsGpfuvfN2">
            Mot. 1979/80:1989 10
          </p>
          <p xml:id="i-U5SCjASuFmYXRFAmS9MBMt">
            orter samt glesbygd passar, som ovan nämnts, kanske andra modeller
            bättre. Många taxichaufförer önskar i dag få eget tillstånd. Även
            här finns dock regionala skillnader som man bör ta hänsyn till.
            Som nämnts bör man låta de olika parterna på varje ort få ett
            avgörande inflytande på hur taxi bör organiseras. Turordningsprincipen
            bör vara grunden. Jämfört med i dag bör man göra en hårdare personlig
            och ekonomisk lämplighetsprövning, där även ett omfattande yrkeskunnande
            bör ingå som ett naturligt krav. Man ställer i samhället i övrigt
            krav på olika befattningshavare och yrkesgrupper vad gäller bl.
            a. yrkesskicklighet och servicekänsla. Dessa skall man även ställa
            på en taxichaufför. Man blir inte en duktig och driven taxichaufför
            med en gång. Det kommer med åren. Därför bör det inte bli lättare
            än i dag att bli taxiägare.
          </p>
          <p xml:id="i-265XVh8BKmSEv1p11jk8RX">
            Lämplighetsprövningen
          </p>
          <p xml:id="i-58ZCQ8EyE1mJpqVsjiCexc">
            Enligt propositionen bör lämplighetsprövningen vara densamma
            som på lastbilssidan. Med tanke på bl. a. Transportarbetareförbundets
            negativa erfarenheter med många konkurser bör lastbilarna inte
            användas som något föredöme. Dessutom ställer man en rad andra
            krav på taxi, såsom stationsort, utehållande, befordringsplikt,
            utrustning, taxesättning m. m. Detta omöjliggör i stort en koppling
            taxi-lastbil. Man kan inte heller behandla taxi på samma sätt
            i ett avseende och på olika sätt i andra avseenden. Taxichaufförer
            som söker ett ledigblivet tillstånd och som uppfyller de höga
            krav som de ekonomiska realiteterna och en komplicerad arbetsmark-
            nadslagstiftning kräver bör komma i första hand. I andra hand
            bör redan befintliga enbilsåkare, som även de uppfyller de nya
            kraven, få möjlighet till fler tillstånd. I tredje hand bör juridiska
            personer med större bolag få ytterligare tillstånd. Utöver erfarenheterna
            från TFD har två större bolag i Stockholm (Huddinge och Huvudstaden)
            med sina konkurser visat att bolagen inte rosar marknaden. Följdriktigt
            har också länsstyrelsen i Stockholm varit den myndighet som velat
            ha kvar särskilda skäl för att juridiska personer skall få taxitillstånd.
            I propositionen föreslås att taxiägare under vissa omständigheter
            skall få möjlighet att köra ensamma. Skälen är inte orimliga.
            Men det är risk för att många taxiägare då försöker göra sig av
            med sina anställda och köra själva. Det visar dagens erfarenheter.
            Under alla omständigheter måste dessa taxiägare ha fått tillstånd
            av länsstyrelsen med väl grundad motivering — om inte annat för
            att man skall ha kontroll på bl. a. utehållandet av bilarna. Det
            bör i det här sammanhanget stå klart att någon handel med tillstånden
            inte bör få förekomma. Ett tillstånd är personligt och bör inte
            få skötas hur som helst utan tillståndsmyndighetens medgivande.
            För att alla verksamma
          </p>
          <pb facs="riksdagen-motions-pdf/data/197980/mot_197980__1989/mot_197980__1989-003.pdf"/>
          <p xml:id="i-DsGytsQ6NDDw7nwJ3KNRXn">
            Mot. 1979/80:1989 11
          </p>
          <p xml:id="i-P6qMPSdXkuzVdEapHu71eU">
            inom taxinäringen skall ha klart för sig vad som krävs av de
            aktiva i näringen bör man klart slå fast i tillståndet vad som
            gäller i fråga om stationsort, samtrafik, befordringsplikt, kommenderingsplan,
            anslutning till för taxiägar- na gemensamma organisationer samt
            ytterligare viktiga punkter vilka fastställs av resp. länsstyrelse
            efter samråd med de för taxitrafiken berörda parterna. Den straffskärpning
            som propositionen föreslår för olaga yrkesmässig trafik är riktig.
            Den i propositionen aviserade översynen av ev. sanktioner mot
            körkortet bör ske så snart som möjligt. Med tanke på den nyordning
            som skall ske på tillståndssidan bör de berörda parterna få tid
            att resonera sig fram till lämpligt genomförande på de olika orterna.
            Därför kan ikraftträdandet möjligen behöva skjutas ett halvår
            framåt i tiden.
          </p>
          <p xml:id="i-3ZUxurEtwL1XvGGpA7LuaV">
            Hemställan
          </p>
          <p xml:id="i-4K5ZHz2HNvUZbDMLivkPzE">
            Med stöd av ovanstående hemställes att riksdagen som sin mening
            ger regeringen till känna vad i motionen anförts om utvecklingen
            av taxinäringen.
          </p>
          <p xml:id="i-Gewa5EmUB6kLLHoaLnz6C9">
            Stockholm den 23 april 1980
          </p>
          <p xml:id="i-G5MGA85qSKpLM7jAUBXkeQ">
            KERSTIN EKMAN (fp)
          </p>
        </div>
      </div>
    </body>
  </text>
</TEI>
