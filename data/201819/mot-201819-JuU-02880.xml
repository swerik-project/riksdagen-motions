<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-JuU-02880">
  <teiHeader>
    <fileDesc>
      <titleStmt>
        <title>Förstärkta åtgärder mot terrorism</title>
        <author corresp="i-M8LKQKEcsjHJKv8kSmhVcX">av Tomas Tobé m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2880 av Tomas Tobé m.fl. (M)</title>
          <idno type="rdwebb">H6022880</idno>
          <rs type="number">2880</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H6022880/text</ref>
          <ref type="dokument_url_html">http://data.riksdagen.se/dokument/H6022880</ref>
          <ref type="dokumentstatus_url_xml">http://data.riksdagen.se/dokumentstatus/H6022880</ref>
          <ref type="docx">http://data.riksdagen.se/fil/9434D832-0B19-4765-B110-8D2431EC012C</ref>
          <ref type="pdf">http://data.riksdagen.se/fil/9586293B-7E5E-4CAC-B234-AFD2CDC59E28</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M8LKQKEcsjHJKv8kSmhVcX</idno>
            <name>Tomas Tobé</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-6X8Fc68oRcYCskG3k248x5</idno>
            <name>Carl-Oskar Bohlin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-ChDzdZDYwg4X9oGXyFy8Ta</idno>
            <name>Kristina Axén Olin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ss5eCCiVtUjuS9PnEw3PRH</idno>
            <name>Josefin Malmqvist</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-A3aTEbWRocBwcGjxEvCygo" type="signed"/>
        <correspContext corresp="i-A3aTEbWRocBwcGjxEvCygo">
          <note type="signatory" corresp="i-M8LKQKEcsjHJKv8kSmhVcX"/>
          <note type="signatory" corresp="i-6X8Fc68oRcYCskG3k248x5"/>
          <note type="signatory" corresp="i-ChDzdZDYwg4X9oGXyFy8Ta"/>
          <note type="signatory" corresp="i-Ss5eCCiVtUjuS9PnEw3PRH"/>
        </correspContext>
        <correspAction xml:id="i-42mmzNHi72UsSSGhv6kMnw" type="submitted">
          <date when="2018-11-30"/>
          <time when="15:18:25"/>
        </correspAction>
        <correspAction xml:id="i-PE3dPjtFhFGcVWenb5joBv" type="reviewed">
          <date when="2018-11-30"/>
          <time when="18:06:16"/>
        </correspAction>
        <correspAction xml:id="i-474XDytd4fx1qoXEeaoi5k" type="referred">
          <date when="2018-12-05"/>
        </correspAction>
        <correspAction xml:id="i-BmYL3mviqow3FtxjRjL9vh" type="assigned">
          <date when="2019-08-27"/>
          <time when="14:14:09"/>
        </correspAction>
        <correspContext corresp="i-BmYL3mviqow3FtxjRjL9vh">
          <ref type="assignedTo">Justitieutskottet</ref>
        </correspContext>
        <correspAction xml:id="i-G665m3FhkafSgQfpQvBTJb" type="behandlas_i"/>
        <correspContext corresp="i-G665m3FhkafSgQfpQvBTJb">
          <ref type="uppgift">2018/19:SfU16</ref>
          <ref type="ref_dok_id">H601SfU16</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU16</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GzBHhnrP2VrXwu5EfYi7EQ" type="behandlas_i"/>
        <correspContext corresp="i-GzBHhnrP2VrXwu5EfYi7EQ">
          <ref type="uppgift">2018/19:JuU34</ref>
          <ref type="ref_dok_id">H601JuU34</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU34</ref>
          <ref type="ref_dok_titel">Polisens tillgång till uppgifter från signalspaning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7R9Dsuc6MHswb5VUyGzUTv" type="behandlas_i"/>
        <correspContext corresp="i-7R9Dsuc6MHswb5VUyGzUTv">
          <ref type="uppgift">2018/19:JuU12</ref>
          <ref type="ref_dok_id">H601JuU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU12</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QwsUnV6Qh3Jo3Mj7v3CXFk" type="behandlas_i"/>
        <correspContext corresp="i-QwsUnV6Qh3Jo3Mj7v3CXFk">
          <ref type="uppgift">2018/19:JuU10</ref>
          <ref type="ref_dok_id">H601JuU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU10</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RGy1LpiA89wkJV1mSYzJda" type="behandlas_i"/>
        <correspContext corresp="i-RGy1LpiA89wkJV1mSYzJda">
          <ref type="uppgift">2018/19:KU27</ref>
          <ref type="ref_dok_id">H601KU27</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KU27</ref>
          <ref type="ref_dok_titel">Fri- och rättigheter, m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Sjeni3M5JNGDb7XJGT3AWr" type="behandlas_i"/>
        <correspContext corresp="i-Sjeni3M5JNGDb7XJGT3AWr">
          <ref type="uppgift">2018/19:JuU28</ref>
          <ref type="ref_dok_id">H601JuU28</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU28</ref>
          <ref type="ref_dok_titel">Polisens tillgång till underrättelser från Försvarets radioanstalt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YNAjHXNVY2YFeqdo7Xz6rX" type="behandlas_i"/>
        <correspContext corresp="i-YNAjHXNVY2YFeqdo7Xz6rX">
          <ref type="uppgift">2018/19:JuU16</ref>
          <ref type="ref_dok_id">H601JuU16</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU16</ref>
          <ref type="ref_dok_titel">Terrorism</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-N6exWsx7SzysPys1pjKEz" type="motHeader">
        <div xml:id="i-RtYUNgkCFLvhSC65mu217V" type="motTitle">
          Motion till riksdagen 2018/19:2880 av Tomas Tobé m.fl. (M) Förstärkta
          åtgärder mot terrorism
        </div>
      </div>
      <div xml:id="i-KjJQGuK7F8qGQAGQKCV8Gy" type="motBody">
        <div xml:id="i-7W31QnTs2268BV4TN2VPBE" type="motProposal" subtype="förslag">
          <head xml:id="i-MEZSYufLWfBdvyVB1f6ikv">
            Förslag till riksdagsbeslut
          </head>
          <list xml:id="i-2rzPV4qVSLkLJSpwj5s5Gg" style="ol">
            <item xml:id="i-N8vna5HyvsG1MyeHx6Rrng">
              Riksdagen ställer sig bakom det som anförs i motionen om skärpta
              straffskalor för brott inom terrorismområdet och tillkännager
              detta för regeringen.
            </item>
            <item xml:id="i-K5maWwEoJj4A7iayVJnZr3">
              Riksdagen ställer sig bakom det som anförs i motionen om att
              deltagande i terrororganisationers verksamhet bör kriminaliseras
              och tillkännager detta för regeringen.
            </item>
            <item xml:id="i-HVTxyYtXonJe5Z7sULVZKM">
              Riksdagen ställer sig bakom det som anförs i motionen om ett
              breddat förbud som innebär att även deltagande i andra inhemska
              våldsbejakande organisationers verksamhet bör vara brottsligt
              och tillkännager detta för regeringen.
            </item>
            <item xml:id="i-Er1ETuMLkzoTyoGs4K8iXs">
              Riksdagen ställer sig bakom det som anförs i motionen om att
              Säkerhetspolisen ska ha möjlighet att få underrättelseinformation
              från signalspaning parallellt med en pågående förundersökning
              och tillkännager detta för regeringen.
            </item>
            <item xml:id="i-RVnVor846sJdy7bmikqyde">
              Riksdagen ställer sig bakom det som anförs i motionen om att
              hemlig rumsavlyssning ska vara möjlig vid grova brott med terrorkoppling
              och tillkännager detta för regeringen.
            </item>
            <item xml:id="i-YNXzfWSb5GHTaxAbVfXgSV">
              Riksdagen ställer sig bakom det som anförs i motionen om att
              skyndsamt få en ny reglering av datalagring på plats och tillkännager
              detta för regeringen.
            </item>
            <item xml:id="i-Lmdw8eXfeeVwoHNWmoVakf">
              Riksdagen ställer sig bakom det som anförs i motionen om att
              skyndsamt införa möjlighet till hemlig dataavläsning och tillkännager
              detta för regeringen.
            </item>
            <item xml:id="i-98KCQ79AiRqNu2YsC4Z6Vr">
              Riksdagen ställer sig bakom det som anförs i motionen om att
              återkomma med förslag som innebär att brottsbekämpande myndigheter
              inte behöver söka tillstånd för kameraövervakning och tillkännager
              detta för regeringen.
            </item>
            <item xml:id="i-HrcxGBBrusDGiCYU7vbdy1">
              Riksdagen ställer sig bakom det som anförs i motionen om att
              nivån bör sänkas för när hemliga tvångsmedel får användas enligt
              lagen om preventiva tvångsmedel och tillkännager detta för regeringen.
            </item>
            <item xml:id="i-Qp9vTpcpd4optEYZQdX37h">
              Riksdagen ställer sig bakom det som anförs i motionen om att
              en ny typ av nationell samordningsfunktion bör införas i syfte
              att stärka samordningen mellan polisen, Säkerhetspolisen, Åklagarmyndigheten
              och Migrationsverket i ärenden som rör terrorism och tillkännager
              detta för regeringen.
            </item>
            <item xml:id="i-XWpqeq2hARwBLQBkfc5sPt">
              Riksdagen ställer sig bakom det som anförs i motionen om att
              införa en ordning som innebär att personer som är medborgare i
              andra länder och som kan befaras begå terroristbrott utvisas och
              tillkännager detta för regeringen.
            </item>
            <item xml:id="i-LMGu3ypTDwV1o1HEsCNpuz">
              Riksdagen ställer sig bakom det som anförs i motionen om skärpta
              åtgärder i syfte att stävja missbruket av pass och tillkännager
              detta för regeringen.
            </item>
            <item xml:id="i-T4TXg4qrFPw61zFFH2XvTk">
              Riksdagen ställer sig bakom det som anförs i motionen om att
              missbruk av pass, främlingspass och resedokument vid inresa alltid
              bör bedömas som grovt missbruk av urkund och tillkännager detta
              för regeringen.
            </item>
            <item xml:id="i-MLmYUYSqhCAJUB7HXmGonp">
              Riksdagen ställer sig bakom det som anförs i motionen om att
              system med automatiska gränskontroller i Sverige bör undersökas
              och att arbetet bör ges hög prioritet och tillkännager detta för
              regeringen.
            </item>
            <item xml:id="i-DwFzfXg1Xx8w5CF38qSBwd">
              Riksdagen ställer sig bakom det som anförs i motionen om att
              nationella riktlinjer för att hantera s.k. återvändare ska tas
              fram och tillkännager detta för regeringen.
            </item>
            <item xml:id="i-JiijRB6vcf1CAS8pvwW4h7">
              Riksdagen ställer sig bakom det som anförs i motionen om att
              se över sekretesslagstiftningen i syfte att fler aktörer ska kunna
              förhindra brott i större utsträckning än i dag och tillkännager
              detta för regeringen.
            </item>
            <item xml:id="i-RpMYCNwekJa7doxjQg8omZ">
              Riksdagen ställer sig bakom det som anförs i motionen om översyn
              av utländsk finansiering av svenska trossamfund och tillkännager
              detta för regeringen.
            </item>
            <item xml:id="i-494jRd8TFwg2Wq3jHNECpz">
              Riksdagen ställer sig bakom det som anförs i motionen om att
              ett svenskt medborgarskap ska kunna återkallas bl.a. i fall då
              någon med dubbelt medborgarskap begått ett terrorbrott, och detta
              tillkännager riksdagen för regeringen.
            </item>
          </list>
        </div>
        <div xml:id="i-W9X9ZZDveMcXjxJDq2cPpD" type="motContent">
          <head xml:id="i-4KpmZda1NM4VgQQ2sYyFot" type="h1">
            Motivering
          </head>
          <p xml:id="i-VwQCFryrjWgh1T6vqvBvvJ">
            Utvecklingen i Europa och attacken på Drottninggatan i april
            2017 visar att terrorhotet är reellt. Den svenska terrorhotnivån
            ligger kvar på en förhöjd nivå. Antalet extremister i Sverige
            har ökat på senare år. Enligt Säkerhetspolisen består de våldsbejakande
            extremistmiljöerna i Sverige i dag av ungefär 3 000 hotaktörer.
            Av dessa är drygt 2 000 individer våldsbejakande islamistiska
            extremister, medan övriga individer finns inom vitmaktmiljön och
            autonoma miljöer. Den här relativt nya lägesbilden kräver politiska
            prioriteringar och satsningar som gör att Säkerhetspolisen har
            de resurser och befogen­eter som krävs för att hantera så pass
            många våldsbejakande extremister. Det behövs fler och förstärkta
            åtgärder i kampen mot terrorismen. Sverige ska ha ett väl rustat
            rättsväsende som säkerställer att de som planerar, utför och lämnar
            stöd till terrorism ska upptäckas, stoppas och bestraffas.
          </p>
          <head xml:id="i-9TtDLDwvL1xPnRCTTV1zPY" type="h2">
            Straffen för brott inom terrorismområdet
          </head>
          <p xml:id="i-AybWyTd3tp1F9w46EhDLYh">
            I dag framstår straffnivåerna för vissa brott inom terrorismområdet,
            dvs. de straffnivåer som straffskalorna omfattar, som orimligt
            låga. Straffskalorna kan inte sägas spegla brottens allvar. Dessutom
            skulle förändrade straffnivåer även öka förutsättningarna att
            använda hemliga tvångsmedel och därmed förbättra förutsättningarna
            för att brotten ska kunna klaras upp. Vi anser att straffen bör
            skärpas väsentligt för exempelvis följande brott inom terrorismområdet:
            offentlig uppmaning till terroristbrott, rekrytering till terroristbrott,
            utbildning till terroristbrott, finansiering av terroristbrott
            och resor i terrorismsyfte. När det gäller dessa brott bör spannet
            för straffnivåerna omfatta från fängelse i sex månader till fängelse
            i fyra år i stället för, som i dag, från fängelse i 14 dagar till
            fängelse i två år.
          </p>
          <p xml:id="i-GceUfwxgU69juEztGWZqw8">
            Vi vill även se en höjning av straffnivåerna för grova brott.
            Är brotten grova bör det dömas till fängelse i lägst två år och
            högst tio år, i stället för fängelse i lägst sex månader och högst
            sex år som gäller i dag. Detta skulle också innebära ett närmande
            till straffnivåerna i motsvarande lagstiftning i andra jämförbara
            länder. Regeringen bör därför ta fram förslag i syfte att skärpa
            straffen för vissa brott inom terrorismområdet, såsom offentlig
            uppmaning till terroristbrott, rekrytering till terroristbrott,
            utbildning till terroristbrott, finansiering av terroristbrott
            och resor i terrorismsyfte.
          </p>
          <head xml:id="i-UF4eiQmW9FoNHQnPUcEKUf" type="h2">
            Kriminalisera deltagande i terroristorganisationers verksamhet
          </head>
          <p xml:id="i-YAaE8xdSyGY2SGFQkQ4f6Q">
            Den som deltar i terroristorganisationer medverkar till att underlätta
            och sprida terrorism. Deltagande i terroristorganisationers verksamhet
            bör därför kriminaliseras. Sådant deltagande kan vara att hjälpa
            till med olika stödfunktioner för en terrorist­organisation. Det
            kan handla om att bistå med materielvård, transporter och underhåll,
            matlagning eller någonting annat liknande. Vi vill även bredda
            förbudet och tydliggöra att det även bör vara brottsligt att delta
            i andra inhemska våldsbejakande organisationers verksamhet. Kravet
            på att det ska röra sig om en våldsbejakande organisation innebär
            att det måste röra sig om en sammanslutning av personer som begår
            allvarlig brottslighet – det handlar i princip om allvarliga hot
            eller våld mot andra personer. Endast den som deltar i en sådan
            organisations verksamhet kommer att omfattas av förbudet och därmed
            kunna dömas för brott. Det kommer alltså krävas ett deltagande
            som tar sig uttryck i någon form av aktivt handlande. Det kan
            till exempel handla om att sprida information, värva, utbilda
            eller samla in pengar för organisationens räkning. Det kommer
            alltså inte vara tillräckligt att endast lyssna på ett tal eller
            närvara vid något annat arrangemang av en våldsbejakande organisation.
          </p>
          <head xml:id="i-6PVttpwecaogA7u5nUqfXj" type="h2">
            Signalspaning parallellt med förundersökning
          </head>
          <p xml:id="i-MKmBExF8J61KefdaGAr8iG">
            För att bättre kunna säkra bevisning mot personer som gör sig
            skyldiga till terrorism­relaterad brottslighet ska Säkerhetspolisen
            ha möjlighet att få underrättelseinformation från signalspaning
            parallellt med en pågående förundersökning avseende en viss person.
            Den möjligheten finns inte i dag. Regeringen har utrett frågan
            men ännu inte återkom­mit med några förslag till riksdagen. Det
            är angeläget att en sådan möjlighet införs skyndsamt.
          </p>
          <head xml:id="i-EH5JiAmxBSiAwKNN3EvmZi" type="h2">
            Ökade möjligheter att använda hemliga tvångsmedel, datalagring,
            hemlig dataavläsning m.m.
          </head>
          <p xml:id="i-XoJdSGP1Sn27KniZT4u1zn">
            Allvarliga fall av brott med terrorkoppling, det vill säga de
            brott som bedöms som grova, bör kunna aktualisera hemlig rumsavlyssning
            trots att minimistraffet för dessa brott är lägre än fyra års
            fängelse, vilket normalt är det minimistraff som krävs för hemlig
            rumsavlyssning. Med brott med terrorkoppling avses offentlig uppmaning
            till terroristbrott, rekrytering till terroristbrott, utbildning
            till terroristbrott, finansiering av terroristbrott och resor
            i terrorismsyfte. Svårigheterna att utreda brott av dessa slag
            i kombination med det starka intresset av att de beivras gör det
            motiverat att frångå huvudregeln om fyra års minimistraff.
          </p>
          <p xml:id="i-65fc7TXZZxVgoBWPyqUUJi">
            En utredning har på regeringens uppdrag tagit fram ett förslag
            till ny reglering av de brottsbekämpande myndigheternas tillgång
            till datalagrade teleuppgifter. Just tillgången till data är ett
            av Säkerhetspolisens viktigaste verktyg i arbetet med att upptäcka
            och förhindra terrorbrott och andra allvarliga brott. Det är angeläget
            att en ny reglering kommer på plats som löser frågan om tillgång
            till datalagrade uppgifter. Säkerhets­polisen bör också få tillgång
            till hemlig dataavläsning, vilket innebär möjligheter att läsa
            krypterad datatrafik för att kunna säkra bevisning mot personer
            som gör sig skyldiga till terrorismrelaterad brottslighet. En
            utredning har presenterats men ännu saknas konkreta förslag i
            riksdagen från regeringen, trots bred politisk enighet om behovet.
            Utöver detta måste de brottsbekämpande myndigheterna snarast få
            möjlighet att på egen hand besluta om kameraövervakning utan att
            gå omvägen via ett omständligt och byråkratiskt ansökningsförfarande.
            Även i denna fråga har regeringen varit passiv trots att behovet
            är uppenbart här och nu.
          </p>
          <p xml:id="i-HjtAzcruCJp5hibFLzMb3t">
            En särskild del av tvångsmedelslagstiftningen är lagstiftningen
            om s.k. preventiva tvångsmedel som tillåter användningen av hemliga
            tvångsmedel för att förebygga och förhindra allvarliga brott.
            De nu aktuella reglerna finns i lagen (2007:979) om åtgärder för
            att förhindra vissa särskilt allvarliga brott. Möjligheten att
            använda detta regelverk aktualiseras innan det finns förutsättningar
            att inleda förundersökning. Om det finns förutsättningar att inleda
            förundersökning ska i stället tvångsmedelsbestämmelserna i rättegångsbalken
            tillämpas. Möjligheterna att använda lagstiftningen om preventiva
            tvångsmedel för att exempelvis förebygga terrorbrott bör ökas.
            Det bör vara tillräckligt att det föreligger en risk för de allvarliga
            brott som anges i lagstiftningen för att den ska kunna tillämpas.
            På så sätt kommer möjligheten till hemlig teleavlyssning och hemlig
            kameraövervakning i syfte att stoppa t.ex. terrorattentat att
            öka. Kravet på att åtgärden ska vara av synnerlig vikt för att
            förhindra brottsligheten bör dessutom förändras så att det räcker
            att en åtgärd kan vara av vikt för att förhindra brott, t.ex.
            ett terrorattentat. Slutligen bör en möjlighet att också besluta
            om hemlig rumsavlyssning inkluderas i lagstiftningen.
          </p>
          <head xml:id="i-HJyPacnNshaX6WCE84nxcp" type="h2">
            Bättre samordning mot terroristbrottslighet
          </head>
          <p xml:id="i-5dVvZULYsAzQTYJzgVTEGi">
            En ny typ av nationell samordningsfunktion bör införas i syfte
            att stärka samordningen mellan polisen, Säkerhetspolisen, Åklagarmyndigheten
            och Migrationsverket i ärenden som rör terrorism. I första hand
            ska uppgiften vara att driva på och se till att relevant lagstiftning
            används för att bland annat säkerställa att potentiella terrorister
            inte erhåller uppehållstillstånd eller medborgarskap och att tidigare
            meddelade uppehållstillstånd återkallas. Det handlar också om
            att säkerställa att rutiner för effektivt informations­utbyte
            mellan myndigheterna finns och följs.
          </p>
          <head xml:id="i-WvkYDVidwuY4xHHhFtVsQq" type="h2">
            Lagen om särskild utlänningskontroll ska kunna tillämpas i fler
            fall än idag
          </head>
          <p xml:id="i-THB3LXC2Y7UzCiXyeMMA5p">
            Enligt lagen om särskild utlänningskontroll får en utländsk medborgare
            utvisas ur landet om det är särskilt påkallat av hänsyn till rikets
            säkerhet eller om det med hänsyn till vad som annars är känt kan
            befaras att han eller hon kommer att begå eller medverka till
            terroristbrott eller försök, förberedelse eller stämpling till
            sådant brott. Om beslut om utvisning fattas enligt denna lag finns
            flera möjligheter till tvångsmedel som förvar och förordnande
            om anmälningsplikt. I dag tillämpas denna lag endast ett fåtal
            gånger per år. Det finns anledning att analysera lagstiftningen
            och dess tillämpning i syfte att åstadkomma en ordning som innebär
            att personer som är medborgare i andra länder och som kan befaras
            begå terroristbrott utvisas. Om utvisning inte är möjligt på grund
            av verkställighetshinder bör andra åtgärder bli aktuella.
          </p>
          <head xml:id="i-KEJsKmqu1CBdNbF6cKLHzp" type="h2">
            Missbruk av pass
          </head>
          <p xml:id="i-8RTjDVNHAwtBb5DZcif84d">
            De åtgärder som vidtagits på området i Sverige, däribland den
            nya lagstiftning som trädde i kraft i april 2016, har inte varit
            tillräckliga. Vi vill därför se ytterligare skärpta åtgärder i
            syfte att stävja missbruket av pass. Passets status som värdehandling
            måste återupprättas.
          </p>
          <p xml:id="i-H4zDAAirBUae8rXHWAKzVn">
            Ett pass är en handling som bör omgärdas av ett särskilt skydd
            mot missbruk. För missbruk av urkund döms i dag till böter eller
            fängelse i högst sex månader. Är brottet grovt utdöms fängelse
            i högst två år. Av rättspraxis framgår dock att missbruk av pass
            vid inresa till landet inte per automatik bedöms som grovt missbruk
            av urkund. Det krävs försvårande omständigheter. Det vill vi ändra
            på. Missbruk av pass vid inresa bör alltid bedömas som grovt missbruk
            av urkund. Detsamma gäller missbruk av främlingspass och av resedokument
            vid inresa.
          </p>
          <head xml:id="i-282o1ZemWjm1MPQkkLt4K8" type="h2">
            Automatiska gränskontroller för säkrare gränser
          </head>
          <p xml:id="i-Y498UvaPgb3e259srKPXda">
            Genom automatisk gränskontroll kan värdering av äktheten i ett
            pass ske genom självbetjäning och identiteten kan kontrolleras
            genom bland annat ansiktsigenkänning. Detta tekniska stöd ger
            bättre förutsättningar för att kontrollera resenärer vid gränsen
            och ökar möjligheten att upptäcka missbruk genom så kallad look-alike-användning
            av pass. Automatisk gränskontroll finns i flera länder i vår närhet,
            däribland Tyskland och Finland. Frågan om ett eventuellt införande
            av automatiska gränskontroller i Sverige har diskuterats under
            lång tid, men utan att det har lett till konkreta resultat.
          </p>
          <head xml:id="i-DUUDknkjrBoeHDKBFNwCLf" type="h2">
            Hanteringen av återvändare
          </head>
          <p xml:id="i-FV1aZX7F7y76cNwQKK5D4y">
            Ungefär 300 personer bedöms sedan år 2012 ha rest från Sverige
            för att ansluta sig till våldsbejakande islamistiska grupperingar
            i Syrien och Irak. Av dessa 300 personer har drygt 140 personer
            återvänt till Sverige. Vi vill att nationella riktlinjer för att
            hantera så kallade återvändare ska tas fram. En utgångspunkt är
            att lagföring för alla former av brottslighet ska ske och att
            denna ambition alltid ska komma först. I dag kan Säkerhets­polisen
            bara kalla återvändare till förhör om det pågår en förundersökning
            kring ett brott där den som återvänt figurerar i utredningen.
            I annat fall kan den som återvänder från till exempel IS-konfliktområden
            själv välja att träffa Säpo eller inte. Även sekretesslag­stiftningen
            bör ses över. Relevant information ska kunna delas mellan olika
            aktörer i syfte att förebygga och förhindra brott i större utsträckning
            än i dag. Om exempelvis kommuner ska kunna motarbeta att människor
            radikaliseras måste de kunna få del av vissa uppgifter från polisen
            och Säpo.
          </p>
          <head xml:id="i-VKh7zBHZVbjB88DiDfD3iG" type="h2">
            Utländsk finansiering av svenska trossamfund
          </head>
          <p xml:id="i-GVaBLCHHkNRQdyH4k4ix5t">
            I många fall finns en direkt koppling mellan våldsbejakande extremister
            och en religiös förening eller ett samfund där det predikas hat
            och radikala idéer. Dessa föreningar och samfund bärs i vissa
            fall upp av offentliga skattemedel. Det är fel. Den organisation
            eller sammanslutning som inte respekterar samhällets grundläggande
            värderingar, såsom alla människors lika värde och det demokratiska
            styrelseskicket, ska inte uppbära allmänna medel. Här behöver
            samhället vara mycket tydligare. Sverige behöver dessutom sätta
            ljuset på den externa finansiering, ibland från andra stater,
            som sker av vissa religiösa föreningar och samfund i dag, särskilt
            när den sker i syfte att sprida extrema tolkningar som bidrar
            till radikalisering och hat i vårt samhälle. En religiös idé som
            manar till våldshandlingar och lockar personer att begå terrordåd
            måste motarbetas med samhällets fulla kraft. Vi vill därför göra
            en översyn av förekomsten av utländsk finansiering av svenska
            trossamfund.
          </p>
          <head xml:id="i-DcvrAibGScEeWMZSXzke3R" type="h2">
            Möjlighet att återkalla medborgarskap i vissa fall
          </head>
          <p xml:id="i-MfzHhDj5rNQLkY3h2T2Tac">
            I dag saknas regler i Sverige som innebär att ett svenskt medborgarskap
            ska kunna återkallas bland annat i fall då någon begått ett brott
            som är till allvarlig skada för statens vitala intressen, till
            exempel terroristbrott. Detta skiljer oss från länder som Tyskland,
            Danmark och Finland. I Norge förbereds vidare just en sådan lagstiftning.
            Det finns skäl att ändra på det även i Sverige. Till exempel bör
            den som har dubbelt medborgarskap och som har begått terrorbrott
            kunna få sitt svenska medborgarskap återkallat. Båda dessa förslag
            ligger inom ramen för vad som är tillåtet enligt folkrätten.
          </p>
        </div>
        <div xml:id="i-KJum9vY7VWU4YU82nhHv22" type="signatureBlock">
          <list xml:id="i-Gw8FYNWYRjKNsFjaqQCsft">
            <item xml:id="i-KkgxZJX8L4gZzwXQx9c2Sh" who="i-M8LKQKEcsjHJKv8kSmhVcX" type="signature">
              Tomas Tobé (M)
            </item>
            <item xml:id="i-6PdFgjyk7K4o45PGTMq76V" who="i-6X8Fc68oRcYCskG3k248x5" type="signature">
              Carl-Oskar Bohlin (M)
            </item>
            <item xml:id="i-Et2vtnWevjJA87QNRwc3KU" who="i-ChDzdZDYwg4X9oGXyFy8Ta" type="signature">
              Kristina Axén Olin (M)
            </item>
            <item xml:id="i-QdbQpR78iHcv4GDjnmjZwZ" who="i-Ss5eCCiVtUjuS9PnEw3PRH" type="signature">
              Josefin Malmqvist (M)
            </item>
          </list>
        </div>
      </div>
    </body>
  </text>
</TEI>
