<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1951--ak--00035">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__ak__35/mot_1951__ak__35-001.pdf"/>
      <fw xml:id="i-8nBETgK4911FeBwkoJWDHa">
        Motioner i Andra kammaren, nr 509. 13
      </fw>
      <div xml:id="i-K43zn2nC48h6CGdwuHy94m" type="motHeader">
        <div xml:id="i-J3zknKXNQpcX533US48kF" type="motTitle"/>
        <div xml:id="i-QPcJecxZWchJvdkyQ8BdkE" type="motSubmissionInfo"/>
      </div>
      <div xml:id="i-HD8K9P4N67vce5GXjuNNnb" type="motBody">
        <div xml:id="i-PxTY62jbkSZEh8DRsc8Cjc">
          <p xml:id="i-WEk9oUwuA8xaZUMZCScaBc">
            Nr 35.
          </p>
          <p xml:id="i-3ZtbRGzDeckSLF9yPDcLK9">
            Av herr Henriksson m. fl., om beredande av anställning såsom
            extra tjänstemän åt arvodesavlönade tjänstemän med heltidstjänstgöring.
          </p>
          <p xml:id="i-Wv8cxJtshEpuBq7sPApLcu">
            Före tillkomsten av nu gällande avlöningsreglemente för statens
            tjänste- män voro löneförmånerna för de icke-ordinarie tjänstemännen
            lägre än de som gällde för ordinarie tjänstemän. Detta förhållande
            gav anledning till ett utbrett missnöje särskilt bland de grupper,
            som icke alls eller först efter mycket långvarig anställning kunde
            uppnå ordinarie anställning. 1945 års lönekommitté fann på grund
            härav anledning ägna frågan om de statliga anställningsformerna
            särskild uppmärksamhet. Därvid konstaterade kom- mittén, att skäl
            inte förelåg för att icke-ordinarie tjänstemän skulle avlönas
            lägre än motsvarande ordinarie, detta då valet av anställningsform
            ej sam- manhängde med de åvilande arbetsuppgifternas värde, utan
            föranleddes av andra orsaker. I enlighet med av 19435 års lönekommitté
            framlagt förslag godkände också riksdagen avlöningsbestämmelser,
            vilka innehålla föreskrif- ter om att, oavsett anställningsform,
            samma lön skall utgå till alla tjänste- män inom en och samma
            lönegrad. I sitt första betänkande (SOU 1946: 48) föreslog 1945
            års lönekommitté, att för statens tjänstemän skulle finnas tre
            huvudanställningsformer: aspi- rantanställning, extra ordinarie
            anställning och ordinarie anställning. Kom- mittén förutsatte
            att härutöver skulle erfordras ytterligare anställningsfor- mer,
            men ansåg nödvändigt att ytterligare utredning verkställdes innan
            slutligt ställningstagande togs härtill. Efter att ha verkställt
            sådan utred- ning upptog kommittén frågan på nytt till behandling
            i sitt andra betän- kande (SOU 1947: 23) och konstaterade då att
            utöver de tre huvudanställ- ningsformerna erfordrades ytterligare
            en: anställning såsom extra tjänste- man, beträffande vilken anställningsvillkoren
            borde regleras i avlöningsför- fattningarna. Denna anställningsform
            ansåg kommittén borde utnyttjas i så stor utsträckning som möjligt,
            när någon av huvudanställningsformerna icke var lämplig att begagna.
            Kommittén underströk särskilt, att den tidi- gare i betydande
            utsträckning tillämpade formen med anställning mot ar- vode i
            största möjliga utsträckning borde undvikas och avvecklas för
            hel- tidsanställd personal. Vad 1945 års lönekommitté föreslagit
            föranledde icke någon erinran från riksdagens sida, och i av Kungl.
            Maj:t utfärdade tillämpningsbestämmelser till avlöningsreglementet
            ha de av lönekommittén framförda synpunkterna återgivits för att
            de skola iakttagas av myndigheterna.
          </p>
          <pb facs="riksdagen-motions-pdf/data/1951/mot_1951__ak__35/mot_1951__ak__35-002.pdf"/>
          <fw xml:id="i-RhPfxW7MEGAAREs3FucyPr">
            14 Motioner i Andra kammaren, nr 35.
          </fw>
          <p xml:id="i-S8ggCc2TvtZG2ApWMTKEKr">
            Genom de vidtagna åtgärderna har, i den mån verkstyrelserna haft
            att fatta beslut, anställning på arvode kunnat avvecklas. Annorlunda
            förhåller det sig emellertid i de fall då riksdagen i samband
            med beviljandet av anslag även fastställt arvodesbeloppen. I sådana
            fall erfordras nämligen riksda- gens medverkan för att den i princip
            beslutade avvecklingen av arvodesfor- men skall kunna genomföras.
            Vid den av 1945 års lönekommitté utförda utredningen konstaterades
            att arvodestjänster funnos av två olika slag. Denna form för beredandet
            av ersättning hade sålunda kommit till användning då fråga var
            om ersättning till ledamöter i styrelser eller nämnder, för fullgörandet
            av sakkunnigeupp- drag eller andra uppdrag för statens räkning,
            då fråga varit om tjänster, vilka icke utgjort befattningar i
            egentlig mening och för vilka arbetstiden icke motsvarat den för
            personalen normala. Arvodesformen hade emellertid också kommit
            till användning i en bel del fall då fråga varit om befattningar,
            vilka beträffande såväl arbetsuppgifter som arbetstidsförhållanden
            voro fullt jämförliga med övrig tjänstemannaanställd personal.
            Att arvodesfor- men i dessa senare fall kommit till användning
            var i en del fall beroende på att medel för lönekostnadernas bestridande
            disponerades från sakanslag, men fall förekommo också då arvodesformen
            kommit till användning oaktat att kostnaderna bestredos från avlöningsanslag.
            Vad angår det först nämnda slaget av arvodesbefattningar, de vilka
            icke äro jämförliga med lönegradsplacerade tjänster, ha vi inhämtat,
            att Kungl. Maj:t kommer att vidtaga en översyn av grunderna för
            deras beräknande och att riksdagen därefter får frågan om reglering
            av dessa arvoden sig förelagd. En sådan översyn är i hög grad
            påkallad med hänsyn till att nu utgående arvoden fastställts vid
            olika tidpunkter för olika områden och förete stora olikheter
            även i sådana fall då uppdragen kunna anses fullt likvärdiga.
            Vad angår det senare slaget av arvodesbefattningar, de vilka äro
            direkt jämförliga med lönegradsplacerade tjänstemannabefattningar,
            så har i all- mänhet redan nu skett en översyn i de fall verkstyrelserna
            haft att fatta beslut. Att frågan i övriga fall icke tidigare
            har aktualiserats samman- hänger med att lönevillkoren för även
            de lönegradsplacerade tjänstemän- nen icke undergått någon förändring
            sedan löneregleringen 1947. I och med att det rörliga tillägget
            för de lönegradsplacerade tjänstemännen höjts från och med ingången
            av år 1951, ha emellertid de arvodesavlönade kommit i en synnerligen
            ofördelaktig ställning. De torde vara de enda löntagare, för vilka
            det icke vidtagits några åtgärder för att förbättra lönevillkoren
            från denna tidpunkt. Då riksdagen i samband med 1947 års lönereglering
            lämnade utan erinran lönekommitténs förslag om avveckling av arvodesformen
            för avlönande av tjänstemän med heltidsanställning, synes det
            naturligt att så sker även i de fall arvodesbeloppen ha fastställts
            av riksdagen. Då det vidare i regel
          </p>
          <pb facs="riksdagen-motions-pdf/data/1951/mot_1951__ak__35/mot_1951__ak__35-003.pdf"/>
          <fw xml:id="i-UZpMWobsKRLJHK4gbtdoCT">
            Motioner i Andra kammaren, nr 39. 15
          </fw>
          <p xml:id="i-EqTFvgRRU6iZfUwe4FJFrm">
            tillkommer Kungl. Maj:t eller efter bemyndigande vederbörande
            verksty- relse att i enlighet med de härför fastställda principerna
            bestämma löne- gradsplaceringen för icke-ordinarie tjänstemän,
            förefaller det lämpligt att de åtgärder, som erfordas för en omvandling
            av arvodesbefattningar till befattningar såsom extra tjänstemän,
            överlåtas åt Kungl. Maj:t. Med hän- syn till att lönevillkoren
            för övriga tjänstemän justerats från och med in- gången av år
            1951 bör ett sådant bemyndigande även avse en retroaktiv tillämpning
            från och med den 1 januari 1951. I anslutning till vad sålunda
            anförts få vi hemställa, att riksdagen i skrivelse till Kungl.
            Maj:t måtte hemställa om åtgärder för en reglering av lönevillkoren
            för arvodes- avlönade tjänstemän med heltidstjänstgöring, så att
            dessa, med retroaktiv tillämpning från den 1 januari 1951, bere-
            das anställning såsom extra tjänstemän, med lön enligt statens
            löneplansförordning.
          </p>
          <p xml:id="i-AsUSBq465nbfvgivC6uJ7D" type="date">
            Stockholm den 15 januari 1951.
          </p>
          <p xml:id="i-BxiEqM12tYA3RnXFivqXHn">
            Sture Henriksson. Folke Kyling. Folke Nihlfors.
          </p>
        </div>
      </div>
    </body>
  </text>
</TEI>
