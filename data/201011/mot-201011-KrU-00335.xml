<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-KrU-00335">
  <teiHeader>
    <fileDesc>
      <titleStmt>
        <title>Idrottspolitik</title>
        <author corresp="i-Beux79YM43dDCxrVuBqfWw">av Torbjörn Björlund m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Idrottspolitik</title>
          <idno type="rdwebb">GY02Kr335</idno>
          <rs type="number">Kr335</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GY02Kr335/text</ref>
          <ref type="dokument_url_html">http://data.riksdagen.se/dokument/GY02Kr335</ref>
          <ref type="dokumentstatus_url_xml">http://data.riksdagen.se/dokumentstatus/GY02Kr335</ref>
          <ref type="doc">http://data.riksdagen.se/fil/5A6A3422-0D3E-4746-AFE2-4D662C3137D4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SLmjCjgpgiM7UYtdVjxnLd" type="signed"/>
        <correspContext corresp="i-SLmjCjgpgiM7UYtdVjxnLd">
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction type="numbering" xml:id="i-NPJMXo3MXWYNEvsTS2xxvX">
          <date when="2010-10-29"/>
        </correspAction>
        <correspAction type="submission" xml:id="i-WczJaysiVUTmsdLBUtHW4F">
          <date when="2010-10-27"/>
        </correspAction>
        <correspAction type="transfer" xml:id="i-62YUDjCVTXNHswAdd8PEky">
          <date when="2010-10-24"/>
        </correspAction>
        <correspAction type="assigned" xml:id="i-T75XrpbJDusydcoU5f4qi"/>
        <correspContext corresp="i-T75XrpbJDusydcoU5f4qi">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-FAhvFqzN9vmvYy3rKTydYU">
          <head xml:id="i-5rvasMQiWrTBo7LSg7gh2Y">
            1 Innehållsförteckning
          </head>
          <list>
            <item>
              3 Inledning 3
            </item>
            <item>
              4 Näridrottsplatser, idrottsanläggningar och arenor för idrott
              3
            </item>
            <item>
              5 Idrott för äldre 4
            </item>
            <item>
              6 En jämställd idrott 5
            </item>
            <item>
              7 Hbt-frågor och diskriminering 6
            </item>
            <item>
              8 Idrott och miljö 6
            </item>
            <item>
              9 Idrott och rörelse i skolan 6
            </item>
          </list>
        </div>
        <div type="motProposal" subtype="förslag">
          <head xml:id="i-5NRPeqjNVNuBqKu67qnGa8">
            2 Förslag till riksdagsbeslut
          </head>
          <list style="ol">
            <item xml:id="i-TmpRsMfBdKUQxYgBsjSrxC">
              Riksdagen tillkännager för regeringen som sin mening vad som
              anförs i motionen om att regeringen bör lägga fram förslag om
              hur äldres tillgång till idrott och fysisk aktivitet ska säkras
              i hela landet.
            </item>
            <item xml:id="i-SYchA9F4nDCFxPUXo4F12p">
              Riksdagen tillkännager för regeringen som sin mening vad som
              anförs i motionen om att staten i sin bidragsgivning bör poängtera
              vikten av fortsatt arbete för en jämställd idrott.
            </item>
            <item xml:id="i-NKJZfV86GB96nBakWXvH3r">
              Riksdagen tillkännager för regeringen som sin mening vad som
              anförs i motionen om att regeringen i sin bidragsgivning bör uppmärksamma
              att idrottsrörelsen behöver ökad kunskap vad gäller trakasserier
              och diskriminering på grund av sexuell läggning, funktionsnedsättning
              eller hudfärg och etnicitet.
            </item>
            <item xml:id="i-DdS7mioBEELuH4mydiVc1k">
              Riksdagen tillkännager för regeringen som sin mening vad som
              anförs i motionen om att regeringen i sin bidragsgivning bör uppmärksamma
              idrottsrörelsens miljöarbete.
            </item>
            <item xml:id="i-VfiMjQDeTMSxULMwBcMLcH">
              Riksdagen tillkännager för regeringen som sin mening vad som
              anförs i motionen om att skolpersonalen bör ges kompetensutveckling
              i hur man kan integrera fysisk aktivitet i skoldagens samlade
              aktiviteter. 1
            </item>
          </list>
          <p xml:id="i-9jPYopAtX4r72gfyRB7pN5">
            1 Yrkande 5 hänvisat till UbU.
          </p>
        </div>
        <div type="motContent">
          <head type="h1" xml:id="i-DhJEaxBox5AUWneY5tHRAp">
            3 Inledning
          </head>
          <p xml:id="i-RK8KJHK5eWqknFdpR3zMpK">
            Vänsterpartiet konstaterar att idrottsrörelsen är vårt lands
            största folkrörelse med ca tre miljoner medlemmar och över en
            halv miljon ideella ledare. Vi kan också konstatera att den svenska
            modellen lett till makalösa framgångar inom den internationella
            idrotten i ett stort antal idrottsgrenar. Vi gläder oss åt de
            stora framgångar som våra fantastiska idrottskvinnor och idrottsmän
            presterat i olika grenar.
          </p>
          <p xml:id="i-EbumJfXPscVqAsXuDKW4hT">
            Den svenska idrottsrörelsen tar också ett stort ansvar när det
            gäller att få många att komma i gång med fysiska aktiviteter av
            varierande slag och utifrån olika intressen och möjligheter för
            den enskilde. Riksidrottsförbundet (RF) upprätthåller väl fungerande
            kontakter med de politiska organisationerna, vilket ger möjlighet
            till ett stimulerande utbyte av idéer med respekt för de olika
            rollerna. RF har antagit en rad olika program på en rad områden,
            t.ex. etikfrågor och frågor om jämställdhet och sexuell läggning.
          </p>
          <p xml:id="i-dNcvk6eKbKGWJQPpxMRV5">
            De svenska idrottsframgångarna kan till stor del hänföras till
            det ideella engagemanget, där en stor bredd av idrottsutövare
            från barn- och ungdomsåren ger en imponerande topp, som i sin
            tur inspirerar nya utövare att komma in i idrotten. I detta sammanhang
            är det viktigt att lyfta fram att alla ska kunna idrotta, att
            arenor och anläggningar finns på rimligt avstånd, att det inte
            kostar för mycket att delta osv.
          </p>
          <p xml:id="i-YGnKGxQkZPBi9Cjxyx931v">
            Vänsterpartiet menar att idrotten stimulerar många till fysisk
            aktivitet, vilket främjar folkhälsan. Det folkhälsoarbete som
            idrottsrörelsen bidrar med sparar stora summor pengar varje år
            genom att förebygga olika former av livsstilsrelaterade sjukdomar.
            Dessutom bidrar det ideella idrottslivet till det brottsförebyggande
            arbetet, dels genom att vara tillgängligt som en alternativ och
            vettig fritidssysselsättning, dels genom att fler människor rör
            sig i olika områden vid olika tider. Det är bl.a. därför rimligt
            med ett långsiktigt samhälleligt stöd till idrotten, som inte
            görs beroende av hur spelmarknaden utvecklas.
          </p>
          <p xml:id="i-VGcQzguuS4BXgcLs76iw1m">
            Vi betonar att den statliga bidragsgivningen till idrotten ska
            utformas med respekt för idrottsrörelsens självständighet och
            oberoende men med tydligt uppsatta mål som står i samklang med
            de grundläggande värderingarna i vårt samhälle. Staten kan ställa
            upp vissa mål för bidragsgivningen, men det är upp till idrottsrörelsen
            att bestämma hur målen ska uppnås. Vi kan dock genom politiska
            beslut underlätta för idrottsrörelsen att ge alla, både unga och
            gamla, möjligheter att idrotta på rättvisa villkor och inte låta
            den egna plånboken styra människors möjligheter att idrotta och
            aktivera sig.
          </p>
          <head type="h1" xml:id="i-Kx7a8wFqCFykdyu2w6oKhH">
            4 Näridrottsplatser, idrottsanläggningar och arenor för idrott
          </head>
          <p xml:id="i-4qDnetbmneQ8GdcvKmEnte">
            I samhällsplaneringen är det viktigt att det säkerställs att
            det ska finnas utrymme och möjlighet till lek, fysisk rörelse
            och spontanidrott på t.ex. skolor och i våra bostadsområden. Undersökningar
            visar, enligt RF, att t.ex. förskolebarn sällan rör sig mer än
            50150 meter från hemmet på egen hand. I åldern 79 år utökas visserligen
            avstånden men inte mer än upp till ca 400 meter. Trots detta är
            det fortfarande inte ovanligt att nya bostadsområden planeras
            och uppförs utan någon tanke på att i närområdet skapa möjlighet
            till fysisk rörelse. Detta är förstås ohållbart om vi vill möjliggöra
            att fler blir fysiskt aktiva. Med tanke på det anförda om att
            barn inte rör sig så långt från hemmet är det viktigt att det
            finns grönytor, lekparker och framför allt näridrottsplatser i
            närheten av det egna hemmet sett ur barnets perspektiv.
          </p>
          <p xml:id="i-Hp1VfH55zdRZRVgq2sxWwb">
            Näridrottsplatser, dvs. små och flexibla idrottsanläggningar
            som inte utgår från organiserad idrottsverksamhet utan som inbjuder
            till spontan fysisk rörelse, är värda att pröva. Byggandet av
            sådana torde i första hand ligga på kommunerna men med benäget
            bistånd från staten. Men även i övrigt är det av stor vikt att
            säkerställa en god tillgång till idrottsplatser, idrottsanläggningar
            och idrottsarenor som inbjuder till idrottsutövande i ett stort
            spektrum av idrotter oavsett om dessa idrotter sett till antalet
            utövare domineras av kvinnor/flickor eller män/pojkar.
          </p>
          <p xml:id="i-F1hMgUv6mTg8ypxWHXjjUe">
            När det gäller tillgänglighet till idrottsanläggningar är vi
            långt ifrån målet. Att upprusta och göra idrottsanläggningar tillgängliga
            runt om i landet borde vara en mycket prioriterad uppgift. Det
            är självklart att alla ska ha samma möjlighet att använda alla
            gemensamhetsanläggningar. Idrott för personer med olika typer
            av funktionsnedsättningar är ett eftersatt område och här finns
            mycket att göra.
          </p>
          <p xml:id="i-2JDTjX2LBMWHzVx6aib5TP">
            I detta sammanhang blir de statliga bidragen till kommunerna
            en oerhört viktig finansieringskälla och vi anser att statsbidragen
            till kommunerna ska öka och värdesäkras. På så sätt förbättras
            även kommunernas möjligheter i framtiden att tillgodose de behov
            som finns för att långsiktigt säkra kommunmedborgarnas behov av
            aktiviteter, idrottsliv m.m. Att uppföra och upprusta idrottsanläggningar
            är också en fråga om att skapa arbetstillfällen.
          </p>
          <head type="h1" xml:id="i-BswUASRyPYLVEwz3oYNiff">
            5 Idrott för äldre
          </head>
          <p xml:id="i-3GDa62ZzHn4QEfCZJXTCjb">
            Äldre är en grupp som ofta förbises när det gäller idrott, varför
            vi vill uppmärksamma denna fråga extra. Nu visar nya forskningsrön
            att det är möjligt att bygga muskelmassa upp till 90-årsåldern.
            Ett välkänt faktum är att äldre som tränar aktivt på olika sätt
            också mår bättre. Självklart är det inte bara muskelmassan som
            stimuleras vid fysisk aktivitet utan det handlar också om rörlighetsträning
            och balans, något som väsentligt kan minska antalet fallolyckor.
            Det är extra viktigt för kvinnor eftersom riskerna för just kvinnor
            att skadas vid fallolyckor är större än för män. I Stockholm har
            det byggts en lekplats för seniorer, det vill säga en spontanidrottsplats
            med möjligheter till såväl styrketräning som balansövningar och
            mycket annat. Förutom träningen ger sådana platser möjlighet att
            på ett tryggt och positivt sätt bibehålla och skapa sociala kontakter.
          </p>
          <p xml:id="i-YTacqCka7cMKmZ6PxngZks">
            Simning och vattengymnastik är bra sätt att hålla sig i rörelse
            utan att riskera belastningsskador. Givetvis måste simhallar och
            andra idrottsanläggningar vara anpassade så att de är tillgängliga
            även för dem som är mindre rörliga. På äldreboenden och trygghetsboenden
            finns ofta möjlighet till rörelsegymnastik. Många pensionärsorganisationer
            samverkar med kommersiella gymkedjor för att ge sina medlemmar
            bra möjligheter till träning.
          </p>
          <p xml:id="i-6S5qKYkUks1SKYetKPHX1h">
            Det är bra men det räcker inte, särskilt inte för pensionärer
            med låga inkomster. En strategi för att ge äldre rätt och möjlighet
            till idrott borde finnas i alla kommuner. Regeringen bör återkomma
            med förslag på hur äldres tillgång till idrott och fysisk aktivitet
            ska säkras i hela landet. Detta bör riksdagen som sin mening ge
            regeringen till känna.
          </p>
          <head type="h1" xml:id="i-FJTJ9sFxcsCP2BNhFEN7qV">
            6 En jämställd idrott
          </head>
          <p xml:id="i-5wrJVjeqZRnMffAsQyJn7h">
            Idrottsrörelsen har i nära 30 år arbetat för en jämställd idrott.
            Jämställdheten ska genomsyra hela idrottsrörelsen. RF konstaterar
            dock att det är långt kvar innan detta mål kan anses uppnått.
            Kvinnor och flickor utgör fortfarande en minoritet av idrottsföreningarnas
            medlemmar och av specialförbundens styrelser. Ordförandeskapet
            är fortfarande till stor del förbehållet männen. Även bland landslagstränare
            och förbundskaptener dominerar männen kraftigt. Konsekvensen av
            den manliga dominansen inom idrottsrörelsen blir bl.a. att män
            och pojkar gynnas vid fördelningen av resurser på kvinnors och
            flickors bekostnad.
          </p>
          <p xml:id="i-JV9FQcwUHk3YGfgthKVAPd">
            Könsmaktsordningen, där män generellt överordnas kvinnor, genomsyrar
            hela samhället. Idrottsrörelsen är inget undantag. Sexismen och
            objektifieringen inom idrotten drabbar främst kvinnor. Det är
            inte ovanligt att kvinnor uppmanas att uppträda i åtsmitande kläder
            för att tillfredsställa t.ex. sponsorer. En annan återkommande
            och tröttsam diskussion är den om det finns manliga respektive
            kvinnliga idrotter, dvs. idrotter som anses vara mer eller mindre
            lämpliga utifrån kön. Allt detta är uppenbara tecken som visar
            att idrotten fortfarande styrs av en tydlig manlig norm, som idrottskvinnor
            och deras idrottsutövande ständigt relateras till. Vänsterpartiet
            menar att alla kvinnor och män, flickor och pojkar, självfallet
            ska ha rätt och uppmuntras till att utöva vilka idrotter de vill!
          </p>
          <p xml:id="i-6uvn1LJHTyNQ8TJUbFPttk">
            RF antog en jämställdhetsplan 1989 som sedan återkommande har
            uppdaterats. Olika projekt har genomförts och RF har gett ut rapporten
            Idrott, kön och genus en kunskapsöversikt, som på ett genomgripande
            och initierat sätt tar upp skillnaden i förutsättningar för mäns
            och kvinnors idrottande med en genomgång av genusteoretiska och
            filosofiska perspektiv. Även om idrottsrörelsen således gjort
            mycket för att nå jämställdhetsmålet återstår ändå mycket att
            göra. Inte minst behöver alla goda idéer och insikter på central
            nivå nå ut i alla distrikt, föreningar, styrelser och omklädningsrum.
            Staten bör stödja detta och bör därför i sin bidragsgivning poängtera
            vikten av fortsatt arbete för en jämställd idrott. Detta bör riksdagen
            som sin mening ge regeringen till känna.
          </p>
          <head type="h1" xml:id="i-Pm83vWFHir9mnE9Wn3Woht">
            7 Hbt-frågor och diskriminering
          </head>
          <p xml:id="i-WrLBcnp7NhVFn5gWLLjhQL">
            Även inom idrotten förekommer trakasserier och diskriminering
            på grund av sexuell läggning, funktionsnedsättning eller hudfärg
            och etnicitet. Arbetet fortgår inom idrottsrörelsen för att motarbeta
            detta, men mycket finns kvar att göra. I olika sammanhang återkommer
            kränkande ordväxlingar som anspelar på sexuell läggning eller
            etniskt ursprung. Detta är inte acceptabelt, lika lite inom idrotten
            som i andra sammanhang. Det som behövs är ökade utbildningsinsatser
            för att öka kunskapen i dessa frågor, och staten bör poängtera
            detta när det gäller fortsatt bidragsgivning. Detta bör riksdagen
            som sin mening ge regeringen till känna.
          </p>
          <head type="h1" xml:id="i-3pRqSSrGBGXChVEg7YVbSb">
            8 Idrott och miljö
          </head>
          <p xml:id="i-SyQUSxGhoMur7bJeXE96Td">
            Miljöfrågorna i allmänhet och klimatfrågorna i synnerhet måste
            också belysas inom idrotten. En speciellt uppmärksammad del inom
            idrotten är motorsporten. I dag arbetar man mer målmedvetet, men
            det finns fortfarande mycket att göra. Med ett mer utvecklat miljöarbete,
            där motorsporten förhoppningsvis kan gå i täten, kan idrotten
            även på detta område bli en förebild. Det krävs dock att förväntningarna
            från staten blir tydliga och att man uppmärksammar detta i bidragsgivningen.
          </p>
          <p xml:id="i-FkkTbKNNZsrL1ecupwvTci">
            Det finns också tankar inom idrotten när det gäller transporter
            till och från aktiviteter; samåkning och möjligheter att använda
            kollektivtrafik kan vara exempel på hur idrotten kan organisera
            sin verksamhet för att ännu mer uppmärksamma miljöfrågorna. En
            väl utbyggd kollektivtrafik även på kvällar och helger är en förutsättning
            för att även idrottsrörelsen ska bli mer klimatsmart. Samarbete
            med miljöorganisationer är ett annat exempel. Även här är utbildningsinsatser
            centrala för att öka kunskapen om dessa frågor. Staten bör stödja
            detta och bör därför i sin bidragsgivning poängtera vikten av
            ett fortsatt arbete med dessa frågor. Detta bör riksdagen som
            sin mening ge regeringen till känna.
          </p>
          <head type="h1" xml:id="i-4QsVuLucUmU1Wf7CV5RAun">
            9 Idrott och rörelse i skolan
          </head>
          <p xml:id="i-45rdHA3Zx8hfQhU68rBg9T">
            Den här motionen behandlar i huvudsak idrottspolitiken i förhållande
            till idrottsrörelsen. Det kan dock vara på sin plats att även
            kort behandla frågan om fysisk aktivitet i skolan. Det är en fråga
            som Vänsterpartiet tagit upp många gånger och i olika sammanhang,
            bl.a. genom att begära att skolan ska samarbeta med idrottsrörelsen.
            Nu finns det också inskrivet i läroplanen att skolan ska sträva
            efter att erbjuda alla elever daglig fysisk aktivitet inom ramen
            för hela skoldagen. Ändå kan vi se att det ofta saknas kompetens
            hos skolans personal för att leva upp till vad läroplanen kräver.
          </p>
          <p xml:id="i-8wYyTUJU5ZqwdYrQ5yoqDy">
            Skolpersonalen bör ges kompetensutveckling i hur man kan integrera
            fysisk aktivitet i skoldagens samlade aktiviteter. Det bör också
            vara en del i lärarutbildningen. Detta bör riksdagen som sin mening
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-GPDLFhbG8fk1hUiJM7w8VB">
              Torbjörn Björlund (V)
            </item>
            <item xml:id="i-Ehh16uQVUbw5hiKYYmHTnF">
              Bengt Berg (V)
            </item>
            <item xml:id="i-8mAEVrojWfn1n4TsrzuFHq">
              Marianne Berg (V)
            </item>
            <item xml:id="i-XtUwxtcYSBDrUwbpAu2uAY">
              Amineh Kakabaveh (V)
            </item>
            <item xml:id="i-Ht4sbd42VD8Sg1L5ftwY92">
              Eva Olofsson (V)
            </item>
            <item xml:id="i-9bVCdceN7WoXLMeLhrdSPY">
              Lena Olsson (V)
            </item>
            <item xml:id="i-MQbqWPooVTn9fAdR1d6Yep">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
