<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00279">
  <teiHeader>
    <fileDesc>
      <titleStmt>
        <title>FN:s antiisraeliska agenda</title>
        <author corresp="i-TECanR77Prb79DHwPvLitN i-4BTx6VbUNJDqLqfkYqjnsE">av Annelie Enochson och Tuve Skånberg (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>FN:s antiisraeliska agenda</title>
          <idno type="rdwebb">H002U279</idno>
          <rs type="number">U279</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U279/text</ref>
          <ref type="dokument_url_html">http://data.riksdagen.se/dokument/H002U279</ref>
          <ref type="dokumentstatus_url_xml">http://data.riksdagen.se/dokumentstatus/H002U279</ref>
          <ref type="doc">http://data.riksdagen.se/fil/7137CE81-E582-43BF-8C69-E6D77839844F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HKrqnFQC5AzqNxRQT1Qpus" type="signed"/>
        <correspContext corresp="i-HKrqnFQC5AzqNxRQT1Qpus">
          <note type="signatory" corresp="i-TECanR77Prb79DHwPvLitN"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-YCZorgGcdajBNp5QNroXM5" type="numbering">
          <date when="2012-10-08"/>
        </correspAction>
        <correspAction xml:id="i-NWBBsrLdP7ZmqszCUhxM5d" type="submission">
          <date when="2012-10-05"/>
        </correspAction>
        <correspAction xml:id="i-XmxmpZP7p2jrD7eWSoPRg9" type="transfer">
          <date when="2012-10-04"/>
        </correspAction>
        <correspAction xml:id="i-FzpjXzNbVLwCS4zo9Wb1ir" type="assigned"/>
        <correspContext corresp="i-FzpjXzNbVLwCS4zo9Wb1ir">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-V9RtjPdTxPCS8fBojFemhP" type="motHeader"/>
      <div xml:id="i-AeQvEzZZxteiWxHhLZsJVQ" type="motBody">
        <div xml:id="i-CHLCD2dzBr7rnYyNE2GdM" type="motProposal" subtype="förslag">
          <head xml:id="i-HNyeGGw6XBAdqPe3TW2NiD">
            Förslag till riksdagsbeslut
          </head>
          <list xml:id="i-DhXg69Xd4zqkwgis38f7xz" style="ol">
            <item xml:id="i-UxFrtZp5og8bzpV7AvXJLw">
              Riksdagen tillkännager för regeringen som sin mening vad som
              anförs i motionen om att Sverige i FN bör verka för att kriteriet
              för uttalanderätt och rösträtt i generalförsamlingen gällande
              Mellanösternfrågor ska vara att man erkänt staten Israel som legitim
              stat.
            </item>
            <item xml:id="i-PefEjazacn4bdYXC7gyA3D">
              Riksdagen tillkännager för regeringen som sin mening vad som
              anförs i motionen om att FN entydigt bör definiera vad som menas
              med terrorism.
            </item>
          </list>
        </div>
        <div xml:id="i-3fMA1nydWwbGJHh2wBQLEU" type="motContent">
          <head xml:id="i-PtbjXyGLmcVRCKkQv7mkHh" type="h1">
            Motivering
          </head>
          <p xml:id="i-8iSSwcbZNsJzPczW8k4Jhp">
            Sedan lång tid finns en aktiv diskussion kring världssamfundet
            Förenta nationerna (FN) och nödvändigheten av en grundlig reformering
            och effektivisering av organisationen om den ska kunna möta de
            enorma globala utmaningar som världen står inför. Folkmord, terrorism,
            fattigdom, brott mot mänskliga rättigheter, aidsepidemin, barnarbete,
            kvinnoförtryck och miljöförstöring är endast några av utmaningarna.
            FN:s trovärdighet har kraftigt urholkats genom dess eget agerande
            eller brist på agerande. Exempel på detta är folkmorden i Rwanda
            och Sudan och korruptionsskandalen i samband med Oil for Food-projektet.
          </p>
          <p xml:id="i-EdT3ShTRUQqLCxNCvBir4M">
            Denna motion vill dock fästa uppmärksamhet på ytterligare en
            punkt där FN:s agerande kännetecknas av diskriminering, dubbelmoral
            och hyckleri. Det gäller inställningen till staten Israel, vars
            tillkomst som bekant är resultatet av FN:s eget beslut. Icke desto
            mindre är Israel regelbundet föremål för utfrysning, särbehandling
            och ensidiga fördömanden av olika FN-organ.
          </p>
          <p xml:id="i-JwED56SMzNmqQEdfgi72uU">
            I generalförsamlingen åtnjuter Israels motståndare och fiender
            automatisk majoritet. År 2006 reformerades FN:s råd för mänskliga
            rättigheter. Tidigt i det då nyinrättade rådet etablerades ordningen
            att till varje session granska eventuella anklagelser över påstådda
            människorättsöveträdelser begångna av Israel. Magasinet NEO (nr
            5, 2011) rapporterar hur Israel varit föremål för kritik i 80
            procent av resolutioner riktade mot enskilda länder. Under 2011
            låg Israels andel på cirka 50 procent. Bakom resolutionerna står
            ett stort antal medlemsländer vilka ännu inte erkänt FN:s delningsplan
            från 1947 och vilka således frånkänner staten Israel dess legitimitet.
          </p>
          <p xml:id="i-KkejgsWC64TqMZ4M58TBLC">
            När det gäller Israel är generalförsamlingen en partisk enhet
            utan någon internationell integritet. Vi anser därför att som
            villkor för att få göra sin röst hörd i Mellanösternkonflikten,
            bör man åtminstone ha erkänt den mest grundläggande FN-deklarationen,
            nämligen den som förklarar staten Israel som en legitim statsbildning.
          </p>
          <p xml:id="i-Sd8EPDvLQBXEi39MhypQxe">
            I FN:s råd för mänskliga rättigheter ingår idag stater som Qatar,
            Saudiarabien, Kina, Kuba, Ryssland, Kongo, Kamerun, Angola och
            Djibouti. Alla är länder som av organisationen Freedom House betecknas
            som ofria och som under 2012 innehar platser i rådet. USA misslyckades
            under sommaren att få stöd för en resolution där Syrien förhindras
            kandidera till 2014. Mellanösterns enda verkliga demokrati, Israel,
            bannlyses och står under regelbunden utredning av rapportörer
            som återkommande uppmärksammas för att personligen uttrycka antisemitiska
            åsikter. Den återkommande fixeringen vid staten Israel kontrasteras
            av en anmärkningsvärd tystnad när det gäller terror, tortyr och
            andra allvarliga brott mot grundläggande mänskliga rättigheter
            i övriga delar av världen.
          </p>
          <p xml:id="i-7Vb53M3XxFDJv8bZH37QQi">
            FN-organet Unrwas roll i att permanenta flyktingproblemet som
            ett avgörande hinder för en realistisk fredsuppgörelse är anmärkningsvärd.
            Inte i något annat fall räknas människor som flyktingar i generation
            efter generation med ständigt växande siffror som följd. Rapporter
            om Unrwas kontakter och kollaboration med terrororganisationen
            Hamas och enskilda terrorister kan inte bara avfärdas.
          </p>
          <p xml:id="i-2nWJVXtwKqxtCx2QVVexva">
            Det är allvarligt att de demokratiska medlemsländerna varit så
            passiva i att påtala dessa uppenbara brister inom FN och att genomförda
            reformer som till exempel i rådet för mänskliga rättigheter, misslyckats
            så fatalt. Att alarmerande rapporter visar på en tilltagande antisemitism
            i världen, som inte sällan använder Mellanösternkonflikten som
            förevändning, gör problemet akut. Det förlamar också FN:s möjligheter
            att spela en aktiv och kompetent roll i fredsprocessen, eftersom
            den stärker känslan av isolering i Israel och uppmuntrar de grupper
            bland israeler och judar världen över som hävdar att de måste
            möta hoten mot sin existens på egen hand. Yitzhak Rabins förmåga
            att få igång fredsprocessen bestod inte minst i att han vågade
            lita på sin omvärld. Med motiveringen Vi är inte längre ensamma
            försvarade han Osloavtalet i Knesset 1993.
          </p>
          <p xml:id="i-LLLzBgAfzE83VgMVjE95Lg">
            Idag finns det inte någon sammanhållande universellt accepterad
            och samtidigt adekvat definition av terrorism. Detta är mycket
            allvarligt eftersom bristen på allomfattande samtycke om vad terrorism
            egentligen är, allvarligt försvårar eller till och med omöjliggör
            långsiktig, effektiv bekämpning av densamma. Det råder däremot
            ingen brist på förslag till definitioner tvärtom. En mycket känd
            publikation i ämnet räknade i slutet av 1980-talet upp 109 olika
            betydelser av begreppet terrorism. Schmid, Alex och Jongman, Albert,
            Political Terrorism: A New Guide to Actors, Authors, Concepts,
            Data Bases, Theories and Literature, 1988. Det finns sannolikt
            många fler idag. Den enskildes syn på terrorism är oftast formad
            av någon eller flera faktorer som exempelvis politiska åsikter,
            etnicitet, religiös tro, nationalitet, och ger därmed upphov till
            vitt skilda åsikter om innebörden av begreppet. En huvudanledning
            till att FN:s generalförsamling på tolv år inte kunnat komma överens
            om en universell definition är bland annat denna gränsdragning
            men en mera allvarlig och huvudsaklig anledning är palestiniernas
            rätt till motstånd mot den israeliska närvaron i Gazaremsan och
            på Västbanken. FN bör skyndsamt se till att entydigt definiera
            vad som menas med terrorism.
          </p>
          <p xml:id="i-F6qyGwAdUDRHa9gAmG81Pq">
            Sverige har spelat en aktiv och aktad r oll i FN alltsedan Dag
            Hammarskjölds tid som generalsekreterare. Sveriges röst hörs i
            världen. Därför har vi ett särskilt ansvar att göra oss hörda
            också när det gäller den nödvändiga reformering som FN måste genomgå
            om det ska kunna fullgöra sitt uppdrag som ett fredsskapande och
            fredsbevarande organ.
          </p>
        </div>
        <div xml:id="i-PzKvie6NKwTLQkPycdQw5A" type="signatureBlock">
          <list xml:id="i-X6MhjDbDkvhxRhwzkzxvC8">
            <item xml:id="i-GYPzZuJd7qK77PdWx1GoJv" who="i-TECanR77Prb79DHwPvLitN" type="signature">
              Annelie Enochson (KD)
            </item>
            <item xml:id="i-5jYv9tLFFhfJkzsG3qSwFD" who="i-4BTx6VbUNJDqLqfkYqjnsE" type="signature">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
