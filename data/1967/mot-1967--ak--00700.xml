<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00700">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__700/mot_1967__ak__700-001.pdf"/>
      <fw xml:id="i-RMnEasjhNm2juagZoQnprQ">
        2 Motioner i Andra kammaren, nr 700 år 1967
      </fw>
      <div xml:id="i-74WPUx5Yy7BnzoY6SCFucv" type="motHeader">
        <div xml:id="i-RKHUFXWiDW6BURVzUyfTs9" type="motTitle"/>
        <div xml:id="i-7y5uhWUwu8svC1ohfghMgk" type="motSubmissionInfo"/>
      </div>
      <div xml:id="i-5Vx15EwEYw3sWHUFuhEjVo" type="motBody">
        <div xml:id="i-PJF4cVdah429jBxqvpy3YN">
          <p xml:id="i-CLo6B94YjgFpcdCe1YJ7TB">
            Nr 700
          </p>
          <p xml:id="i-CGnqhzb38JGd92SKeMPvhm">
            Av herr Björkman, om befrielse för Svenska litteratursällskapet
            i Finland från skyldighet att utge viss arvsskatt.
          </p>
          <p xml:id="i-K7W6pfjw1oWaKWsxVWYsZn">
            (Lika lydande med motion nr 564 i Första kammaren)
          </p>
          <p xml:id="i-Qjf9E9ocS3xvGd6oyp1Y5Z">
            Enligt testamentsförordnanden den 26 augusti 1947 av makarna
            Rolf och Ellen Nordenstreng och, efter det hustrun avlidit år
            1951, den 27 oktober 1960 av mannen Nordenstreng skulle vid siste
            makens död dei av kvarlåten- skapen tillfalla Svenska litteratursällskapet
            i Finland. Nordenstreng avled den 4 januari 1964. Bouppteckningen
            efter honom utvisar en behållning av 87 656 kr. Härav erhåller
            Litteratursällskapet 64 842 kr. Enligt KF den 6 juni 1941 om arvsskatt
            och gåvoskatt skall skatt till sta- ten enligt denna författning
            utgå för egendom, som förvärvas genom testa- mente, och skattskyldighet
            åvila den som förvärvar egendomen (1 och 2 $$). Från skattskyldighet
            är dock befriade bl. a. akademi och sådan stiftelse el- ler sammanslutning
            som har till huvudsakligt ändamål att främja veten- skaplig undervisning
            eller forskning (3 $ första stycket). Svenska litteratursällskapet
            i Finland är stiftat till åminnelse av Johan Ludvig Runeberg den
            7 maj 1885 med stadgar, fastställda av Finlands senat (regering).
            Litteratursällskapet betraktas som en ideell förening, under-
            kastad lagen den 4 januari 1919 om föreningar. Sällskapet har
            enligt stadgarna $ 1 till uppgift: »a) att samla, bearbeta och
            offentliggöra vittnesbörden om den svenska kulturens uppkomst
            och utveckling i Finland; b) att främja inhemsk forskning rörande
            svenska språket och litteratu- ren; samt | c) att främja inhemsk
            litterär verksamhet på svenska språket genom pris- belöningar
            och understöd.» Enligt särskilt beslut av finansministeriet i
            Finland åtnjuter Litteratur- sällskapet, jämte vissa andra institutioner
            av »fundamental» kulturell be- tydelse, privilegiet att donationer
            på minst 3 000 mark är för donator av- dragsgilla vid inkomsttaxeringen.
            Litteratursällskapet förvaltar ett femtiotal fonder med ett bokförings-
            värde av nära 3 miljoner fmk, varjämte Svenska kulturfonden, bestående
            av ett flertal fonder å tillsammans 8,2 miljoner fmk i bokfört
            värde, hand- has av Litteratursällskapets finansråd. Av Litteratursällskapets
            uppgifter faller uppenbarligen a) och b) under
          </p>
          <pb facs="riksdagen-motions-pdf/data/1967/mot_1967__ak__700/mot_1967__ak__700-002.pdf"/>
          <fw xml:id="i-JK8fLBn4VjDuS5JFCLmxxU">
            Motioner i Andra kammaren, nr 700 år 1967 3
          </fw>
          <p xml:id="i-XerSTRmxodzfUpufBPKehA">
            bestämningen »att främja vetenskaplig undervisning eller forskning».
            Oav- sett huru sällskapets tredje uppgift — under c) — bör betraktas,
            är säll- skapets huvudsakliga ändamål alltså sådant som i 3 $
            första stycket arvs- skatteförordningen sägs. Skattebefrielse
            enligt 3 $ tillkommer emellertid ej utländsk akademi, stiftelse
            eller sammanslutning. I följd härav skulle legatet till Litteratur-
            sällskapet å 64 842 kr. komma att drabbas av en arvsskatt, som
            om belop- pet betraktas såsom en enhet skulle utgöra 33147 kr.
            eller, om vardera makens förordnande beskattas för sig, av 19436
            kr. och 7307 kr., eller tillsammans 27 053 kr. En sådan avbränning
            av en donation, vars uppgift är vetenskaplig forskning rörande
            svensk kultur, överensstämmer visser- ligen med stadgandets ordalydelse,
            men är samtidigt uppenbarligen varken sakligt grundad eller i
            enlighet med de synpunkter, som redovisats i stad- gandets motiv.
            1938 års arvsskattekommitté uttalar sålunda följande i sitt betänkande
            (SOU 1939: 18 s. 128—129) :
          </p>
          <p xml:id="i-WQ4EZK8jXv7MKFx42mqhHJ">
            KF 1914 innehåller icke några bestämmelser, huruvida den skattefrihet
            eller skattelindring, som författningen medgiver, är avsedd att
            komma även utländska juridiska personer till godo. Icke heller
            förordningens motiv giva någon direkt upplysning angående de utländska
            juridiska personernas ställning, som för övrigt vid tidpunkten
            för tillkomsten av KF 1914 knap- past torde hava varit aktuell.
            Men motiven tyda på att medgiven skatte- frihet och skattelindring
            endast avsett svenska rättssubjekt. Detta bestyr- kes även av
            det sätt, på vilket lagbestämmelserna blivit avfattade. Den skattebefrielse,
            som enligt KF 1914 1 $ andra stycket tillerkänts »kronan&gt;,
            kan tydligen icke avse utländsk stat, som således måste rubriceras
            under klass IV i skattetariffen. Övriga offentliga korporationer,
            såsom utländska kommuner, kunna då icke rimligen beskattas lindrigare.
            Det måste även anses uteslutet, att exempelvis ett utländskt enskilt
            universitet skulle kom- ma i åtnjutande av den skattelindring,
            som dess hänförande under klass II skulle innebära. Om så skedde,
            bleve ett utländskt enskilt universitet lind- rigare beskattati
            än ett statligt sådant. Med tillämpning av i det före- gående
            angivna synpunkter skulle nämligen ett statligt universitet i
            skatte- hänseende likställas med den utländska staten själv, som
            ju på sätt nyss nämnts måste rubriceras under klass IV. Enligt
            kommitténs mening bör ock den skattebefrielse eller skattelind-
            ring, som medgives juridiska personer, vara inskränkt till inländska
            rätts- subjekt. Ett särskilt skäl härför synes vara att, framför
            allt då det gäller utländska enskilda rättssubjekt, det ofta icke
            kan tillförlitligen bedömas, huruvida den blivande förvaltningen
            av de donerade medlen innefattar be- tryggande garanti för att
            dessa verkligen i sin helhet tillgodokomma det ändamål, vartill
            de anslagits. Härtill kommer att, även i fall där förvalt- ningsformen
            skulle kunna anses betryggande, det icke alltid kan förut- sättas,
            att den verksamhet det utländska rättssubjektet enligt sin beteck-
            ning har att fullfölja — exempelvis vetenskaplig forskning — bedrives
            på ett sätt, som motsvarar de krav, vilka enligt svensk uppfattning
            böra ställas på en verksamhet av angiven art. Ett till namnet
            vetenskapligt sam- fund kan sålunda till och med fullfölja syften,
            som äro oförenliga med den uppfattning, på vilken svensk rätt
            är uppbyggd.
          </p>
          <pb facs="riksdagen-motions-pdf/data/1967/mot_1967__ak__700/mot_1967__ak__700-003.pdf"/>
          <fw xml:id="i-Ps27NdBLTADgAG1ug5St5P">
            4 Motioner i Andra kaminaren, nr 700 år 1967
          </fw>
          <p xml:id="i-3VRLX93rC5LC2yzmz4N9HB">
            En annan fråga blir, om på grund av det ökade hänsynstagandet
            till andra länders skattelagstiftning, som under senare tid ägt
            rum, möjlighet till skattebefrielse eller skattelindring här bör
            beredas. Starka skäl tala onek- ligen för att man skulle kunna
            tillerkänna exempelvis övriga nordiska ve- tenskapliga institutioner
            samma ställning som de svenska. Men förutsätt- ningen härför bör
            vara ömsesidighet, vilket innebär att frågan icke kan lösas ensidigt
            utan bör göras till föremål för konventioner de särskilda län-
            derna emellan. En utvidgning av den befogenhet, som redan nu enligt
            KF 1914 $ 56 tillkommer Konungen, finner kommittén med hänsyn
            härtill på- kallad. En sådan synes lämpligen kunna beredas sålunda,
            att den i 56 $ tredje stycket Konungen i fall av dubbelbeskattning
            medgivna befogenheten att stadga avvikelser från förordningen
            utvidgas att omfatta även avtal för ernående av skattebefrielse
            eller skattelindring för juridisk person, som fullföljer allmännyttigt
            ändamål. Till vad kommittén sålunda anfört hänvisade departementschefen
            i sin proposition till 1941 års riksdag (nr 192 s. 137). I 71
            8 1 mom. har därefter intagits den åsyftade föreskriften, att
            Kungl. Maj:t äger, efter avtal med främmande stat, för undvikande
            av dubbelbe- skattning eller för beredande av skattefrihet eller
            skattelindring för juri- disk person, som fullföljer allmännyttigt
            ändamål, föreskriva avvikelse från vad eljest är stadgat i förordningen.
            Tillika kan enligt 2 mom. Kungl. Maj:t, under förutsättning av
            ömsesidighet, bland annat, medgiva befrielse från eller nedsättning
            av skatt för egendom, som tillfallit i den andra staten hemmahörande
            juridisk person. Med Finland föreligger avtal om undvikande av
            dubbelbeskattning be- träffande skatter å kvarlåtenskap (SFS nr
            505/1950). Däremot har någon överenskommelse om skattelindring
            för juridisk person, som fullföljer all- männyttigt ändamål, eller
            om befrielse enligt 71 $ 2 mom. icke ingåtts. Möjlighet till individuell
            eftergift av skatt bereder 57 $ dels för historisk, vetenskaplig
            eller konstnärlig samling och dels för fast egendom, i den mån
            skatten prövas icke kunna erläggas utan men för ett med egendomen
            för- bundet allmänt intresse av kulturhistorisk eller annan art.
            Icke heller detta stadgande synes äga tillämpning i förevarande
            fall.
          </p>
          <p xml:id="i-B5gEp7YN9XaBv8MczzcrUD">
            Av det anförda lärer framgå, att donationen till Svenska litteratursäll-
            skapet är skattepliktig, enär sällskapet är utländsk juridisk
            person samt att bestämmelserna om eftergift av skatt i 57 $ eller
            om skattebefrielse enligt 71 $ icke är tillämpliga i detta fall.
            En jämförelse med motiven visar emellertid å andra sidan, att
            en skatte- befrielse skulle stå i bästa samklang med bestämmelsernas
            sakliga syfte. För det första torde det stå utom diskussion, att
            Svenska litteratursäll- skapet är en »stiftelse eller sammanslutning,
            som har till huvudsakligt än- damål att främja vetenskaplig undervisning
            eller forskning». Dess egenskap av »utländsk&gt; är rent formell.
            I sak är sällskapet en stiftelse eller samman-
          </p>
          <pb facs="riksdagen-motions-pdf/data/1967/mot_1967__ak__700/mot_1967__ak__700-004.pdf"/>
          <fw xml:id="i-GbQ2uYvDPjhPPLaURREwau">
            Motioner i Andra kammaren, nr 700 år 1967 d
          </fw>
          <p xml:id="i-RWfDwQCdQBbZGmoE9NLfsJ">
            slutning för bevarandet och utvecklandet av svensk kultur och
            svenskt språk inom ett område, som utgjort en del av det svenska
            riket och som fortfarande bebos av en svensk befolkning med bevarad
            stamkänsla och livskraft. Det borde, vill det synas, vara en absurd
            tanke, att svenska folket i Sverige skulle betrakta den svenska
            folkstammen i Finland såsom »&gt;ut- ländsk&gt; och bevarandet
            av svensk kultur därstädes såsom en svenska fol- ket ovidkommande,
            »utländsk&gt; angelägenhet. Går man till de motiv som föranledde,
            att &gt;utländsk&gt; stiftelse eller sam- manslutning undantogs
            från eljest gällande skattebefrielse, visar det sig också, såsom
            naturligt är, att dessa över huvud taget icke tagit sikte på fall
            såsom det förevarande och därmed saknar tillämpning å Svenska
            litte- ratursällskapet. »Ett särskilt skäl» mot skattefriheten
            var sålunda, att »det ofta icke kan tillförlitligen bedömas, huruvida
            den blivande förvaltningen av de donerade medlen innefattar betryggande
            garanti för att dessa verk- ligen i sin helhet tillgodokomma det
            ändamål, vartill de anslagits&gt;. Detta skäl är här alldeles
            utan giltighet. Stiftelsebegreppet har i Sverige och Fin- land
            uppkommit och utvecklats på samma grund och är i allt väsentligt
            överensstämmande (Willgren, Förvaltningsrättens allmänna läror,
            s. 49 f.). Grundandet av stiftelser och fastställandet av stadgar
            för dem ankommer å justitieministeriet, tidigare statschefen (Ståhlberg,
            Finlands förvaltnings- rätt, s. 51). En lag om stiftelser den
            5 april 1930 innehåller bestämmelser om stiftelses förvaltning
            och kontrollen däröver, om ändring av dess stad- gar och om stiftelses
            upplösning m. m., vilka bestämmelser icke torde vara mindre betryggande
            än motsvarande bestämmelser i vårt land. Det andra i författningsmotiven
            anförda argumentet var att det icke alltid kunde förutsättas,
            att det utländska rättssubjektet bedreve veten- skaplig forskning
            på ett sätt som motsvarar de krav, vilka enligt svensk uppfattning
            borde ställas på en verksamhet av angiven art. Det torde icke
            behöva utvecklas, att denna invändning helt saknar betydelse i
            avseende å Svenska litteratursällskapet i Finland. Klart torde
            också vara, att Litteratursällskapet fullföljer »ett allmän- nyttigt
            ändamål», såsom i 71 $ sägs, liksom att skatten icke kan erläggas
            »&gt;utan men för det allmänna intresse av kulturhistorisk eller
            annan art&gt;, som enligt 57 $ för där avsedda fall möjliggör
            skattebefrielse. Man torde därför ha anledning att till fullo
            instämma i att »starka skäl tala onekligen för att man skulle
            kunna tillerkänna exempelvis övriga nor- diska vetenskapliga institutioner
            samma ställning som de svenska&gt;. I före- varande fall är det
            dessutom icke fråga om en »nordisk&gt; utan om en svensk kulturinstitution,
            vilket bör göra skälen än starkare än i fråga om norska och danska.
            Därtill kommer slutligen, att Litteratursällskapets främjande
            av svenska kulturintressen ingalunda är begränsat till finländska
            medborgare utan oberoende av statstillhörighet. Detta framgår
            av stadgarnas lydelse i $1
          </p>
          <pb facs="riksdagen-motions-pdf/data/1967/mot_1967__ak__700/mot_1967__ak__700-005.pdf"/>
          <fw xml:id="i-B99i3hnieKd6C8TmC4uGLr">
            6 Motioner i Andra kammaren, nr 700 år 1967
          </fw>
          <p xml:id="i-UrcYPrravrXxZu9bsXK9A7">
            att-satsen a). I att-satserna b) och c) angives visserligen &gt;inhemsk&gt;
            forsk- ning och verksamhet såsom sällskapets uppgifter, men enligt
            vad som upp- lysts har denna begränsning i praxis övergivits.
            Svenska medborgare har sålunda likställts med finländska, när
            sakliga skäl därtill förelegat. Så- lunda har prisbelöningar och
            understöd under åren 1937—1964 tilldelats Beth Hennings, Henrik
            Schuck, Agne Beijer, Oscar Antonsson, Åke Setter- wall, Sten Carlsson,
            Nils Afzelius, Sverker Ek, Gerd Ribbing och Olle Holm- berg, samtliga
            svenska medborgare. Litteratursällskapets egenskap av »ut- ländsk&gt;
            juridisk person innebär sålunda icke någon motsvarande begräns-
            ning av dess verksamhet till »utlänningar». Dessutom må nämnas,
            att av Litteratursällskapets nu levande tjugufyra hedersledamöter
            fjorton är riks- svenskar: Sigurd Erixon, Pär Lagerkvist, Jöran
            Sahlgren och Anders Ös- terling 1945, Henry Olsson 1949, Sverker
            Ek, Gunnar Tideström och Elias Wessén 1954, Ingvar Andersson,
            Sixten Belfrage, John Landquist och Jo- sua Mjöberg 1950, Erik
            Wellander 1965 och Harry Martinson 1966. Före- dragshållare vid
            Litteratursällskapets årsmöte är i stor utsträckning riks- svenska
            vetenskapsmän och författare. Dessa förhållanden torde utgöra
            yt- terligare och avgörande sakliga skäl att bedöma Litteratursällskapet
            såsom en svensk-nationell stiftelse eller sammanslutning, vilken
            endast rent for- mellt är av &gt;utländsk&gt; natur. Arvsskattekommittén
            fann också en skattebefrielse sakligt motiverad, ehuru den av
            säkerhetsskäl ansåg sig böra göra befrielsen formellt bero- ende
            av förutsättningens ömsesidighet, så att frågan borde lösas konven-
            tionsvägen. Det fiskaliska betraktelsesätt, som präglar detta
            formella vill- kor, synes emellertid i detta fall särskilt missledande.
            Det torde sålunda naturligt nog ligga fjärmare från finsk-nationella
            än svensk-nationella in- tressesfärer att främja den svenska kulturen,
            och det måste därför i och för sig innebära ett sakligt opåkallat
            hinder för denna uppgift att göra dess främjande donationsvägen
            beroende av en dylik överenskommelse. Icke förty har finländska
            myndigheter i ett fall, som uppvisar vissa lik- heter med det
            förevarande, ställt sig på en ståndpunkt som lett till skatte-
          </p>
          <p xml:id="i-BJZcFFtZzDvzNHGqDXezuM">
            frihet, nämligen för den s. k. Granfeltska donationen till Uppsala
            univer- sitet.
          </p>
          <p xml:id="i-9xaVsdcHngf9Xmgons7d19">
            Akademikanslern Otto Hjalmar Granfelt och hans den 16 maj 1946
            av- lidna hustru Magdalena Lovisa Granfelt hade medelst ett den
            1 november 1937 upprättat och den 8 oktober 1940 delvis ändrat
            inbördes testamente förordnat bland annat, att efter varderas
            död de värdepapper och kontanta tillgångar, som ingick i deras
            kvarlåtenskap, skulle överlämnas till Uppsala universitet i Sverige
            eller om denna högskola ej ville emottaga sagda egen- dom, till
            annat av testamentsexekutor bestämt universitet eller annan hög-
            skola i Sverige för att där under namn av »Makarna M. och O. Hj.
            Granfelts stipendiefond&gt; förvaltas, så ock att ur stipendiefonden
            skulle utgivas sti- pendier åt juris studerande med rätt till
            företräde för medborgare i Finland, som förbundit sig att idka
            studier vid universitetet eller högskola i Sverige. Sedan Granfelt
            avlidit den 25 juni 1957 samt Uppsala universitet emot-
          </p>
          <pb facs="riksdagen-motions-pdf/data/1967/mot_1967__ak__700/mot_1967__ak__700-006.pdf"/>
          <fw xml:id="i-DPi1YAcQYcELDjaReeAZSq">
            Motioner i Andra kammaren, nr 700 år 1967 7
          </fw>
          <p xml:id="i-NqJvtyD9e9KEyHDGtgFBgk">
            tagit ifrågavarande egendom och för stipendiefonden fastställt
            stadgar, en- ligt vilka stipendierna skulle beviljas av en nämnd
            bestående av dekanus i juridiska fakulteten vid Uppsala universitet,
            innehavaren av den svensk- språkiga lärostolen i processrätt vid
            Helsingfors universitet samt den inne- havare av juridisk lärostol
            vid Åbo Akademi, som dess statsvetenskapliga fakultet därtill
            utsåg, och med säte i Helsingfors stad, varest också fondens ekonomiska
            förvaltning skulle handhavas av notariatavdelningen vid AB Nordiska
            Föreningsbanken, har arvsskattenämnden i Helsingfors stads skattedistrikt
            uppskattat värdet av den Uppsala universitet tillfallna arvs-
            lotten till 4 206 450 mark men på grund av stadgandet i 28 1 mom.
            lagen om skatt på arv och gåva funnit, att arvsskatt för sagda
            arvslott icke skulle erläggas. Över detta beslut anförde den fiskaliska
            representanten besvär under åberopande, att lagrummet borde tolkas
            strängt och att lagstiftaren åsyftat endast inhemsk ideell förening
            eller annan sammanslutning. Denna tolk- ning överensstämde med
            den, vilken hävdades i fråga om 1914 års arvs- skatteförordning
            i Sverige (Eberstein, Den svenska arvslotts- och gåvo- beskattningen,
            s. 40). Högsta förvaltningsdomstolen ogillade emellertid be- svären
            och fastställde det slut, vartill arvsskattenämnden kommit, varige-
            nom sålunda Granfeltska donationen tillerkändes skattefrihet.
          </p>
          <p xml:id="i-9epZLu5mYzYJnGC7BYbYu1">
            Här föreligger ett slags precedensfall, varigenom reellt skulle
            fyllas det ömsesidighetskrav som 718 2 mom. arvsskatteförordningen
            uppställer så- som villkor för undantag från tillämpningen av
            vad i förordningen stadgas om skattskyldighet för egendom, vilken
            tillfallit i annan stat hemmahö- rande juridisk person. Då emellertid
            en skattebefrielse i förevarande fall icke skulle formellt ske
            i den ordning som 71 $ angiver, uppkommer frågan, om Kungl. Maj:ts
            rätt att befria från arvsskatt är ovillkorligt begränsad till
            de i förordningen reglerade fallen. Arvs- och gåvoskatter har
            statsrättsligt egenskapen av bevillningar. Dy- lika beslut utgör
            enligt allmän mening, grundad på 60 $ regeringsformen, åt Konungen
            givna bemyndiganden som han kan begagna eller avböja. Härav har
            i doktrin och praxis ansetts följa en rätt för Kungl. Maj:t att
            helt avstå från den åtagna bevillningen ävensom att endast delvis
            mottaga, m.a.o. sänka den. Huruvida denna rätt omfattar också
            möjlighet för Kungl. Maj:t att i ett enskilt fall befria från
            erläggande av en bevillnings- avgift, d. v.s. ett slags dispens,
            har varit föremål för olika meningar. Därest en dylik dispens
            icke kan anses innebära ett ingripande i skattebördans av riksdagen
            beslutna fördelning, har i riksdagen liksom i nyare litteratur
            (Westerberg, Skatter, avgifter och pålagor, s. 308 ff.) liksom
            även i äldre praxis befogenhet därtill ansetts tillkomma Kungl.
            Maj:t. Sålunda har en- ligt denna mening en dispens ansetts tillåten
            i ett särskilt läge. Innebörden av dessa begränsningar torde vara,
            att ett undantag skall vara starkt sak- ligt grundat och ha ringa
            ekonomisk räckvidd men att när så är förhållan- det individuell
            skattebefrielse kan av Kungl. Maj:t medgivas. Såsom exem- pel
            har anförts, att skattebeslut visat sig vara särskilt olyckligt
            utformat
          </p>
          <pb facs="riksdagen-motions-pdf/data/1967/mot_1967__ak__700/mot_1967__ak__700-007.pdf"/>
          <fw xml:id="i-CnrUh5tnSbjLM9HijyK9JN">
            8 Motioner i Andra kammaren, nr 700 år 1967
          </fw>
          <p xml:id="i-MUdzeF8tZhTN35CboBfXbz">
            eller att en extraordinär situation föreligger. Dispensmöjligheten
            skulle så- lunda ytterst vara beroende av ett i egentlig mening
            politiskt bedömande eller en skälighetsavvägning. Från dylika
            förutsättningar borde, vill det synas, en skattebefrielse i förevarande
            fall vara välmotiverad. Dels stödes den av arvsskattekommit- téns
            uttalande om skälen till nuvarande bestämmelser, och dels skulle
            den i viss mån beteckna en ömsesidighet mellan den finländska
            behandlingen av den Granfeltska donationen till Uppsala universitet
            och den Norden- strengska till Svenska litteratursällskapet. En
            än närmare överensstämmelse mellan de båda donationerna skulle
            för övrigt kunna ernås genom den frihet, som enligt såväl 1947
            som 1960 års testamenten tillkommer Litteratursällskapet att inom
            ramen för säll- skapets uppgifter fritt bestämma om medelsanvändningen.
            Med stöd av dessa bemyndiganden äger sålunda sällskapet möjlighet
            att giva donatio- nen, vilken bildats genom testamentariska förordnanden
            av svenska med- borgare i Sverige och består av här befintliga
            tillgångar, karaktären av en särskild fond med enahanda uppgifter
            som Litteratursällskapets egna och med en särskild här domicilierad
            styrelse. Den ovan redovisade utredningen synes mig visa dels
            att ytterst starka skäl föreligger att befria Svenska litteratursällskapet
            i Finland från skyl- digheten att utge arvsskatt för den testamentslott
            efter makarna Norden- streng, Uppsala, varom här talats, dels
            att möjligheterna till sådan befrielse utan direkt riksdagsbeslut
            torde vara högst obetydliga. På grund härav hemställer jag, att
            riksdagen måtte besluta, att Svenska litteratursäll- skapet i
            Finland skall befrias från skyldighet att utge arvs- skatt för
            vad som på grund av testamentariska förordnan- den tillfallit
            sällskapet av kvarlåtenskapen efter makarna Nordenstreng, Uppsala.
          </p>
          <p xml:id="i-KiLqtyxX5piuyJaJMohZbG" type="date">
            Stockholm den 26 januari 1967
          </p>
          <p xml:id="i-6gyUejESVf3qMirMPSqm4x">
            Folke Björkman (h)
          </p>
        </div>
      </div>
    </body>
  </text>
</TEI>
