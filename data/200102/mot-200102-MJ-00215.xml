<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0215/mot_200102_MJ_0215-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ215 pnr: m1217
          </p>
          <p>
            Motion till riksdagen 2001/02:MJ215
          </p>
          <p>
            av Marietta de Pourbaix-Lundin (m)
          </p>
          <p>
            Avskaffande av det generella strandskyddet
          </p>
          <p>
            Förslag till riksdagsbeslut
          </p>
          <p>
            Riksdagen begär att regeringen lägger fram förslag till sådana
            förändringar i miljöbalken att det generella strandskyddet avskaffas
            i enlighet med vad som anförs i motionen.
          </p>
          <p>
            Torpet eldas upp
          </p>
          <p>
            I somras satte Jan Ohlsson, Hallarum i Karlskrona skärgård, eld
            på de rester som fanns kvar av hans sommartorp sedan en grävskopa
            först gjort sitt. Denna händelse var kulmen på en sju år lång
            kamp mot länsstyrelsen som vägrade ge dispens från strandskyddet.
            Kommunen hade gett bygglov för att bygga till det 19 kvadratmeter
            stora torpet som ligger 75 meter från havet i Hallarumsviken.
            När en granne överklagade beslutet upptäckte dock länsstyrelsen
            att ingen dispens från strandskyddet hade beviljats när torpet
            byggdes på 1960-talet. Någon ny dispens för att låta stugan stå
            kvar beviljades inte. De lokala politikerna i Karlskrona har dock
            hela tiden stött Jan Ohlssons kamp för sitt torp.
          </p>
          <p>
            Denna upprörande berättelse från verklighetens Sverige 2001 borde
            få många att fundera över om de lagar och regler vi i dag har
            för strandskyddet är relevanta och förankrade i folkmedvetandet.
          </p>
          <p>
            Generellt strandskydd hindrar utveckling
          </p>
          <p>
            Strandskyddet är i dag generellt och gäller kusterna, sjöar,
            vattendrag och inte minst skärgårdarna i Sverige. Syftet med strandskyddet
            är att trygga förutsättningarna för allmänhetens friluftsliv och
            att bevara goda livsvillkor på land och i vatten för djur- och
            växtlivet. Strandskyddsområdet omfattar
          </p>
          <pb facs="riksdagen-motions-pdf/data/200102/mot_200102_MJ_0215/mot_200102_MJ_0215-0002.pdf"/>
          <p>
            2001/02:MJ215
          </p>
          <p>
            land- och vattenområde = intill 100 meter från strandlinjen vid
            medelvattenstånd. Strandskyddet kan vid behov utökas upp till
            totalt 300 meter. Regeringen eller den myndighet som regeringen
            bestämmer får dock förordna att ett strandområde som uppenbart
            saknar betydelse för att tillgodose strandskyddets syften inte
            skall omfattas av skyddet. Det krävs alltså ett aktivt beslut
            från politiker och/eller berörd myndighet för att upphäva strandskyddet.
            Dessa bestämmelser innebär många problem för de människor som
            bor och verkar i skärgården. Det är svårt eller helt omöjligt
            att anpassa och bygga om sitt boende. Inte heller tillåts nybyggnation
            i strandnära miljöer. Några få undantag görs regelmässigt från
            skyddet. Det gäller byggnader, anläggningar, anordningar eller
            åtgärder som behövs för jordbruket, fisket, skogsbruket eller
            renskötseln och som inte tillgodoser bostadsändamål. Andra typer
            av verksamheter skall alltså inte tillåtas att utvecklas i vattnets
            närmiljö och i
          </p>
          <p>
            skärgården. Det generella förbudet mot att bygga nära vatten
            hindrar oss från att bosätta oss i miljöer som vi människor i
            alla tider har uppskattat. Dessutom innebär förbudet att berörda
            fastighetsägare har en form av begränsad äganderätt till sin mark.
          </p>
          <p>
            Aktivt beslut skall krävas
          </p>
          <p>
            Sverige är ett av de länder i världen som har mest strand per
            invånare. Ur bevarandesynpunkt borde därför regeringen eller den
            myndighet som regeringen bestämmer få förordna att ett strandskyddsområde
            inrättas där marken anses bevarandevärd. Utan ett sådant aktivt
            beslut skall för strandnära områden gälla samma lagstiftning som
            alla övriga fastigheter. Det skall alltså krävas ett aktivt handlande
            för att inrätta ett strandskydd i stället för dagens generella
            förbudsregler.
          </p>
          <p>
            Stockholm den 26 september 2001
          </p>
          <p>
            Marietta de Pourbaix-Lundin (m)
          </p>
        </div>
      </div>
    </body>
  </text>
</TEI>
