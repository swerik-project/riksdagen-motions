<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00379">
  <teiHeader>
    <fileDesc>
      <titleStmt>
        <title>Förebyggande av livmoderhalscancer</title>
        <author corresp="i-7YbH6oTUwG4Qn94QEVE6as">av Gunvor G Ericson (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förebyggande av livmoderhalscancer</title>
          <idno type="rdwebb">GV02So379</idno>
          <rs type="number">So379</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So379/text</ref>
          <ref type="dokument_url_html">http://data.riksdagen.se/dokument/GV02So379</ref>
          <ref type="dokumentstatus_url_xml">http://data.riksdagen.se/dokumentstatus/GV02So379</ref>
          <ref type="doc">http://data.riksdagen.se/fil/AB2E682B-DE64-4F99-9F37-4BCF0262BAC5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PXr1moueHUUGxbnhdA73ik" type="signed"/>
        <correspContext corresp="i-PXr1moueHUUGxbnhdA73ik">
          <note type="signatory" corresp="i-7YbH6oTUwG4Qn94QEVE6as"/>
        </correspContext>
        <correspAction type="referral" xml:id="i-4SvcuoP7tr5t4ymjL1rU5q">
          <date when="2007-10-16"/>
        </correspAction>
        <correspAction type="dismissal" xml:id="i-WqQcgbLjVp4W7HHAEFwth2">
          <date when="2007-10-16"/>
        </correspAction>
        <correspAction type="numbering" xml:id="i-7VL8MExj38QgPRDsFsbEzy">
          <date when="2007-10-05"/>
        </correspAction>
        <correspAction type="submission" xml:id="i-95Nch8sk5QoKbjX6QUdwTL">
          <date when="2007-10-03"/>
        </correspAction>
        <correspAction type="transfer" xml:id="i-HfHU9RNtoyQx5d4H6qFdUE">
          <date when="2007-10-03"/>
        </correspAction>
        <correspAction type="assigned" xml:id="i-Y8ei8YkDBYu1e2jiBvSSiE"/>
        <correspContext corresp="i-Y8ei8YkDBYu1e2jiBvSSiE">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-GBo5EQxdiKevJHbhgCmwtS">
            Förslag till riksdagsbeslut
          </head>
          <p xml:id="i-TbnkhQSTeXTeWmpwEuywpk">
            Riksdagen tillkännager för regeringen som sin mening vad som
            anförs i motionen om att omarbeta riktlinjerna för prevention
            av livmoderhalscancer.
          </p>
        </div>
        <div type="motContent">
          <head type="h1" xml:id="i-UgjJD35bH4K1PnLMTiHqDF">
            Motivering
          </head>
          <p xml:id="i-BHEj9A4sP6DEp1UWjXi5Ln">
            Cancer och cellförändringar i livmoderhalsen är kopplat till
            infektion med HPV. Hälsokontroller med cellprovstagning har visserligen
            minskat förekomsten av livmoderhalscancer, men fortfarande drabbas
            många kvinnor av sjuklighet och för tidig död. Varje år får knappt
            500 svenska kvinnor livmoderhalscancer medan betydligt fler, ungefär
            20 000 kvinnor, får besked om att de har cellförändringar.
          </p>
          <head type="h1" xml:id="i-Ui73oDYsJvgR2VDR8uTY2F">
            Livmoderhalscancer, ålder vid diagnos, år 2004
          </head>
          <table>
            <row xml:id="i-4dU6KUqRsKsAhto1zwmuV1">
              <cell>
                Under 30 år
              </cell>
              <cell>
                25
              </cell>
            </row>
            <row xml:id="i-3JjHXbRV7LViN4ayUYWySh">
              <cell>
                30  39 år
              </cell>
              <cell>
                101
              </cell>
            </row>
            <row xml:id="i-PM4CwVUT24AHikD9doYXEX">
              <cell>
                40  49 år
              </cell>
              <cell>
                91
              </cell>
            </row>
            <row xml:id="i-Sym2KZHcNmHaZURtvqGyGu">
              <cell>
                50  59 år
              </cell>
              <cell>
                69
              </cell>
            </row>
            <row xml:id="i-DQzpXaCgUJMgkHUKX6g3hK">
              <cell>
                60  69 år
              </cell>
              <cell>
                53
              </cell>
            </row>
            <row xml:id="i-S4mCYvqx4EBRyPPvUymPyo">
              <cell>
                70  79 år
              </cell>
              <cell>
                46
              </cell>
            </row>
            <row xml:id="i-9izbEGcL75Ujbu1HdeZGMb">
              <cell>
                80+
              </cell>
              <cell>
                51
              </cell>
            </row>
          </table>
          <head type="h1" xml:id="i-XFQVYhmwbBjpvmc4ubyTpd">
            Dagens screeningmetod
          </head>
          <p xml:id="i-9TfqrcYcnxJE3N5ZePnwc7">
            I Sverige erbjuds alla kvinnor mellan 23 och 60 år (i vissa landsting
            från 25 år) regelbundna kontroller. Genom screening kan förändringar
            upptäckas tidigt och avlägsnas. I Sverige infördes screening med
            så kallad Pap smear för cervixcancer på 60-talet. Därefter har
            man sett en avsevärd minskning av den cervixcancerrelaterade morbiditeten
            och mortaliteten. Screeningen utgör alltså en stor vinst för folkhälsan.
            Den årliga incidensen av cervixcancer i Sverige är idag 7,5 per
            100 000 kvinnor, en siffra som har varit relativt konstant under
            de senaste åren. Fortfarande drabbas närmare 500 kvinnor av livmoderhalscancer
            i Sverige varje år. Från 61 års ålder kallas kvinnor inte längre
            till kontroll, trots att närmare 150 kvinnor i den åldersgruppen
            får livmoderhalscancer årligen.
          </p>
          <p xml:id="i-QomQYKHmx3GypB6f9xHYUh">
            Dagens screeningsmetod Pap smear är ett cellprov. Cellprovet
            tas av en barnmorska på mödravårdscentral. Det innebär att sekret
            med lösa celler från livmoderhalsen tas ut med en liten träspatel
            och borste och stryks ut på ett objektglas. I mikroskop kan man
            efter färgning studera cellernas utseende och se om de avviker
            från det normala. Samtidigt förekommer invasiva cancerfall även
            hos kvinnor som nyligen screenats utan anmärkning.
          </p>
          <p xml:id="i-9NGYw9H63EHoAc6Vw5ZjVf">
            I dagsläget finns således problem med både underdiagnostik och
            svårtolkade resultat som leder till att kvinnor ofta måste komma
            för förnyad provtagning i onödan. Detta kan relateras till det
            faktum att den traditionella screeningmetoden med Pap smear har
            en relativt låg känslighet vilket medför att många fall med premaligna
            förändringar missas. Vid ett enstaka prov är sensitiviteten ca
            60 % vilket alltså innebär att ca 40 % av alla förändringar missas.
            Detta kan bero på att de precancerösa cellernas struktur inte
            är tillräckligt väl bibehållna eller att de täcks av slem eller
            blod. Två problem vid denna diagnostik är att ibland otillräcklig
            fixering av cellerna gör strukturen svårbedömd, och att de tidigaste
            förstadierna ibland är omöjliga att skilja från inflammatoriska
            förändringar, som inte har med cancerutveckling att göra.
          </p>
          <p xml:id="i-3Ba8D2PnM5edZzGr9f8VqP">
            Det är således inget tryggt besked att ett cellprov är normalt.
          </p>
          <head type="h1" xml:id="i-BdUCYxH1zumUE1ktL3VRga">
            Nya metoder
          </head>
          <p xml:id="i-3Ez4ej11VtR4zDwdKHLj2b">
            Alternativa tekniker för cellprovtagningen, som nu utvecklats,
            innebär att provtagaren slammar upp sitt material i en fixeringslösning
            (vätskebaserad cytologi/liquid based cytology, LBC), i stället
            för att först stryka ut det på ett objektglas, där torkning riskerar
            att snabbt ändra cellens utseende. LBC-provet hålls sedan i detta
            fixativ tills man på laboratoriet överför cellerna till objektglas.
          </p>
          <p xml:id="i-HBhscQY5kzUyxmytDmgukT">
            Vid den cytologiska bedömningen av LBC används bara en del av
            de celler som samlats i provet. Detta gör det möjligt att öka
            diagnostikens specificitet genom kompletterande analyser på det
            resterande materialet, exempelvis för påvisande av HR-HPV. Med
            LBC kan detta test utföras utan att kvinnan behöver kallas till
            kompletterande undersökning (reflex-screening), och i den händelse
            de förändrade cellerna inte innehåller HR-HPV kan den då onödiga
            uppföljningen och oron undvikas.
          </p>
          <p xml:id="i-BbjnL6AJg1v5WemR84vL97">
            En del kvinnor överbehandlas i Sverige varje år på grund av falskt
            positiva cellprovtestresultat. Bland de över 700 000 cellprov
            som tas varje år bedöms omkring 40 000 som avvikande (ej benignt
            cellfynd). Majoriteten av kvinnor med avvikande cellprov skräms
            i onödan eftersom de flesta har en bagatellartad pseudosjukdom
            så kallade oklara eller lättare cellförändringar.
          </p>
          <p xml:id="i-LHbkiQzGhrBTYgMRBmeJTj">
            Årligen opereras omkring 8 00010 000 kvinnor i syfte att förebygga
            utveckling av invasiv cancer. Den gynekologiska cellprovskontrollen
            har svårt att identifiera de få kvinnor som löper risk för att
            utveckla livmoderhalscancer.
          </p>
          <head type="h1" xml:id="i-PDJYNmoRPgVwma7knGXY7f">
            HPV orsaken till livmoderhalscancer
          </head>
          <p xml:id="i-VbsMmHiLtwVLGwhD21S3rj">
            Humant papillomvirus-HPV överförs vid sexuella kontakter och
            kan orsaka livmoderhalscancer. Att använda kondom skyddar inte
            helt mot att bli smittad, men minskar risken. De allra flesta
            kvinnor och män har någon gång fått detta virus. För majoriteten
            läker virusinfektionen ut utan att man vet om att man haft en
            HPV-infektion. För de allra flesta orsakar viruset ingen skada
            alls eftersom kroppens immunförsvar tar hand om och oskadliggör
            viruset. Hos vissa kvinnor kvarstår HPV-infektionen under en längre
            tid vilket kan leda till cellförändringar som senare kan utvecklas
            till cancer.
          </p>
          <p xml:id="i-GvyZqci4jVshDyEwvWs9AT">
            En kvinna kan ha en HPV-infektion i flera år utan att hon märker
            det. Därför är det svårt att veta exakt när och av vem hon har
            blivit smittad. Vi vet nu att livmoderhalscancer så gott som alltid
            orsakas av en persisterande infektion med vissa högrisktyper av
            humant papillomavirus (HR-HPV). Viruset skadar cellens genetiska
            stabilitet och är närvarande under hela carcinogenesen. Det finns
            13 HPV högrisktyper varav HPV typ 16 &amp; 18 räknas till dem som
            med högst frekvens ger upphov till livmodershalscancer.
          </p>
          <head type="h1" xml:id="i-PbBNLP9Bw8jCDwLi8BfMTj">
            Okunskap
          </head>
          <p xml:id="i-FUqih86M9KRh478cw9PeKY">
            Allt för många kvinnor kommer inte till cellprovstagning. I Sverige
            är det var fjärde och i vissa landsting upp till varannan kvinna
            som inte täcks av screeningprogrammet. Täckningsgraden ligger
            långt under den av EU rekommenderade minsta täckningsgraden på
            85 procentenheter.
          </p>
          <p xml:id="i-6YRVHZjX8TuATuWNQyd2cN">
            En undersökning visar också att många kvinnor inte känner till
            att syftet med de regelbundna kontrollerna är att förebygga livmoderhalscancer.
            46 procent tror att livmoderhalscancer i huvudsak är en ärftlig
            sjukdom. En av fem kvinnor tror att det är hög ålder som är den
            största riskfaktorn för att utveckla livmoderhalscancer. Hela
            98 procent av kvinnorna hade ingen spontan kännedom om att livmoderhalscancer
            orsakas av en vanlig infektion med humant papillomvirus. Vissa
            tycker att provtagningen är obehaglig.
          </p>
          <head type="h1" xml:id="i-C9KjcUJAx24jDgpPv6xwxH">
            HPV-vaccin
          </head>
          <p xml:id="i-4j5FgM1RuzFVEoMyv1tXdc">
            Nu finns två godkända vaccin mot humant papillomvirus, HPV, som
            ett sätt att förebygga livmoderhalscancer. Men ett av dessa vaccin
            har bäst effekt mot HPV-smitta före sexdebut, och det är inte
            helt klart vilka effekter dessa vaccin har på sikt. I omarbetning
            av riktlinjerna bör även beaktas indikation för vaccin så att
            användningen kan bygga på medicinsk grund och inte på den enskilda
            individens ekonomi eller bostadsort.
          </p>
          <head type="h1" xml:id="i-GQRZT47ojaV2KV8EgzzHfF">
            HPV-test
          </head>
          <p xml:id="i-E3SHzzm3kTezkqAFf3ps8M">
            Genom en ny testmetod, HPV-test, kan flera fall av cellförändringar
            upptäckas i ett tidigt skede. Testet är känsligare då det gäller
            att upptäcka riktiga cellförändringar bland kvinnor med lindriga
            cellförändringar än de traditionella cellproverna. Med detta test
            är det även möjligt att bestämma vilken HPV-typ som patienten
            bär på. Detta ger helt nya möjligheter att förebygga livmoderhalscancer.
          </p>
          <p xml:id="i-RSfbpJ1BsRDPbPeEUJ955Q">
            I en studie från Huddinge ingick sex större mödravårdscentraler,
            och 4 204 LBC-prover samlades in. HPV-analysen genomfördes på
            de analyser där LBC visade lindriga cellförändringar. Den analysen
            kunde således i 40 % av fall kategorisera en observerad cytologisk
            förändring som icke-precancerös och dessa kvinnor slapp kallas
            till en uppföljande undersökning hos en gynekolog och den oro
            detta medför.
          </p>
          <p xml:id="i-FArx6km4Qfe7FBtZjtRKaD">
            När analysen kombinerades med analys för HR-HPV förbättrades
            undersökningens prestanda avsevärt. Känsligheten ökade härvid
            med 3040 % samtidigt som man i många fall kunde fastställa att
            en iakttagen förändring inte var förenad med ökad risk för cancerutveckling.
            Genom detta senare kunde man undvika en onödig uppföljande undersökning,
            som annars skulle drabba drygt 1 % av samtliga undersökta (4 204)
            kvinnor.
          </p>
          <p xml:id="i-EuGA7kNR6j5GCdv3LK6qGn">
            Under våren 2007 har en studie genomförts i Uppsala län. Den
            omfattade 2 000 kvinnor 4060 år gamla som inte deltagit i den
            gynekologiska cellprovtagningen på över sex år. Samtliga kvinnor
            fick ett informationsbrev samt ett erbjudande om självprovtagning
            i hemmet. Provet, som returneras till lab, undersöks med avseende
            på förekomst av HPV av högrisktyp. Alla HPV-positiva kvinnor kallades
            till gynekologisk mottagning för vidare utredning. Nio av tio
            kvinnor var positiva till att göra testet hemma.
          </p>
          <head type="h1" xml:id="i-76MHW5AXApK1MNPw7FwBXQ">
            HPV-test jämfört med cellprov
          </head>
          <p xml:id="i-H1nv63HSGbuuWXGissjf9p">
            HPV-test har en högre träffsäkerhet när det gäller att upptäcka
            kliniskt relevanta cellförändringar och precancer. I omfattande
            vetenskapliga undersökningar har man funnit en sensitivet av 96
            % för HPV-test mot 55 % för cellprov bland kvinnor med lindriga
            cellförändringar. HPV-testen har en mycket högre träffsäkerhet
            när det gäller att identifiera kvinnor med risk för cancerutveckling.
            Det gäller HPV dna-test som kan identifiera en kvarstående infektion
            med ett cancerframkallande HPV av högrisktyp. HPV-test har tio
            gånger mindre frekvens falskt negativa testresultat (färre missar).
            HPV-test har en väsentligt högre träffsäkerhet när det gäller
            att upptäcka den mera aggressiva och farliga körtelcellcancern
            vilken ger mindre cellförändringar och därför är svår att upptäcka
            med cellprov.
          </p>
          <head type="h1" xml:id="i-MCgCtSoNwzA33DuQzLBaYM">
            Användningsområden av HPV-test
          </head>
          <p xml:id="i-8QtqztebFi1hhnCkuST4YM">
            Dagens metoder att urskilja de kvinnor med cellförändringar som
            kommer att utvecklas till livmoderhalscancer är otillräckliga.
            Det är klarlagt i internationella studier att en genomtänkt användning
            av HPV-testning som ett led i cancerpreventionen skulle förbättra
            diagnostiken. I flera andra länder (USA, Frankrike, Norge) används
            HPV-test sedan flera år tillbaka med statlig finansiering.
          </p>
          <p xml:id="i-5wVdTuPb9Ywcs5P1Y2Nox6">
            Vid utredningen av kvinnor med lindriga cellförändringar är denna
            indikation godkänd i USA av: Food and Drug Administration (FDA),
            American College of Obstetricians and Gynecologists (ACOG), American
            Cancer Society (ACS), American Society for Colposcopy and Cervical
            Pathology (ASCCP). Uppföljning efter behandling för förstadier
            till cervixcancer. Denna indikation är godkänd i Australien.
          </p>
          <head type="h1" xml:id="i-HEbNAeubgetHGoM8dvEYa8">
            Uppföljning efter HPV-vaccination
          </head>
          <p xml:id="i-JNZnSTW7YzEiSVk5HCVWDk">
            Självsampling bör ske för kvinnor som inte kommer till cellprovscreening
            trots flera kallelser. Självsampling bör ske för äldre kvinnor
            som inte omfattas av cellprovsscreeningen.
          </p>
          <head type="h1" xml:id="i-TYz2X6tNNZV6jkuUNzxVpx">
            Hälsoekonomi
          </head>
          <p xml:id="i-Y5iYgV8Qy3nRsxvPzm2PtL">
            Av stor hälsoekonomisk och medicinsk betydelse är den låga risken
            för cancerutveckling om HPV-testen är negativa. De viktigaste
            hälsoekonomiska vinsterna med HPV-testning, sett ur ett folkhälsoperspektiv,
            kan åstadkommas genom att börja screening senare och glesa ut
            screeningsintervallen. Hälsoekonomiska modellstudier visar att
            man kan öka screeningsintervallen till minst 5 år, negativa, samt
            öka startåldern för screening till 25 år, vilket är EU-riktlinjen,
            men helst till 30 år som i Finland och Holland. Det skulle spara
            resurser.
          </p>
          <head type="h1" xml:id="i-P5ii9ftZgB4L2LDKcrHtTZ">
            Förslag på åtgärder
          </head>
          <p xml:id="i-Lu785FPQF6LDDb94oqiMkF">
            Dagens vuxna kvinnor borde erbjudas ett bättre skydd mot att
            utveckla livmoderhalscancer. En genomtänkt användning av HPV-testning
            som ett led i cancerpreventionen skulle förbättra diagnostiken.
            Testet är säkrare och känsligare att upptäcka cellförändringar
            än de traditionella cellproverna, vilket bidrar till att cellförändringar
            som orsakas av andra faktorer som inte leder till livmoderhalscancer
            kan uteslutas.
          </p>
          <p xml:id="i-8ihP1N8wVGBAkgswVYQSEP">
            Dagens metoder att urskilja de kvinnor med cellförändringar som
            kommer att utveckla cancer är otillräckliga. Men en genomtänkt
            användning av HPV-testning som ett led i cancerpreventionen skulle
            förbättra diagnostiken.
          </p>
          <p xml:id="i-T3K2oUZieop8uduNHi3xvt">
            Genom att öka träffsäkerheten i diagnostiken som komplement till
            vaginalcytologisk screening borde riskgruppen för utveckling av
            livmoderhalscancer bättre kunna identifieras.
          </p>
          <p xml:id="i-YXoQh7ouqUdNLLrJiXcCf6">
            Att kartlägga tidiga förändringar kan bidra till att i ett tidigt
            skede finna kvinnor med risk att utveckla livmoderhalscancer.
            Detta innebär att kvinnor med lindriga cellförändringar inte skulle
            behöva genomgå utredning och behandling och inte skulle behöva
            kallas till upprepad provtagning med täta intervall, som idag.
            Riktlinjerna bör omarbetas och omfatta hela det svenska screeningprogrammet!
          </p>
          <p xml:id="i-UdU4KNM3zvKBuVq44rx66k">
            Okunskapen om sambandet mellan humant papillomvirus, cellförändringar
            och livmoderhalscancer är skrämmande stor. Satsning på information
            redan i skolan är nödvändig. Mer resurser för informationssatsningar
            behövs.
          </p>
        </div>
        <div type="motSignatures">
          <list>
            <item xml:id="i-BVgyQazkn4s5Z8pgkfo8fg" who="i-7YbH6oTUwG4Qn94QEVE6as">
              Gunvor G Ericson (mp)
            </item>
          </list>
        </div>
      </div>
    </body>
  </text>
</TEI>
