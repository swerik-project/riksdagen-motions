<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00028">
  <teiHeader>
    <fileDesc>
      <titleStmt>
        <title>med anledning av skr. 2007/08:117 En långsiktigt hållbar tingsrättsorganisation</title>
        <author corresp="i-GkGATynUsbQhroqVm6AkQW">av Sonia Karlsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2007/08:117 En långsiktigt hållbar tingsrättsorganisation</title>
          <idno type="rdwebb">GV02Ju28</idno>
          <rs type="number">Ju28</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju28/text</ref>
          <ref type="dokument_url_html">http://data.riksdagen.se/dokument/GV02Ju28</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju28</ref>
          <ref type="doc">http://data.riksdagen.se/fil/B7BDD1D3-B3C9-492E-A425-734BB167092B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GkGATynUsbQhroqVm6AkQW</idno>
            <name>Sonia Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9TGfQhR8NVBjQpzEmsyVLE" type="basedOn"/>
        <correspContext corresp="i-9TGfQhR8NVBjQpzEmsyVLE">
          <ref>Regeringsskrivelse 2007/08:117</ref>
        </correspContext>
        <correspAction xml:id="i-HMUi7NmRDCiAeFRDWGK8UM" type="signed"/>
        <correspContext corresp="i-HMUi7NmRDCiAeFRDWGK8UM">
          <note type="signatory" corresp="i-GkGATynUsbQhroqVm6AkQW"/>
        </correspContext>
        <correspAction xml:id="i-2vFbMK9buZS7Q6kv2iuPYe" type="referral">
          <date when="2008-04-04"/>
        </correspAction>
        <correspAction xml:id="i-MRoeifvWGk7dAuqBHbV44o" type="dismissal">
          <date when="2008-04-03"/>
        </correspAction>
        <correspAction xml:id="i-9YwqRu1g6MgGbdDM6uCM5F" type="dismissal">
          <date when="2008-04-03"/>
        </correspAction>
        <correspAction xml:id="i-NHPb3QbB1fTPW4rGamHg2p" type="submission">
          <date when="2008-04-02"/>
        </correspAction>
        <correspAction xml:id="i-JLF8w5PaHxBT8ssF8yC3aj" type="transfer">
          <date when="2008-04-01"/>
        </correspAction>
        <correspAction xml:id="i-Hzh3EdadPtqsvTebuarK6Q" type="assigned"/>
        <correspContext corresp="i-Hzh3EdadPtqsvTebuarK6Q">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-1457cZkpeKgCy3tixMZ3g8" type="motBody">
        <div xml:id="i-H2uqYAGDoYVaR1Xq9d1c1i" type="motProposal" subtype="förslag">
          <head xml:id="i-NCxhKmxdtuZgwcCF7v3Hec">
            Förslag till riksdagsbeslut
          </head>
          <p xml:id="i-RSkjwBiCshZQ21Q94cp59W">
            Riksdagen tillkännager för regeringen som sin mening vad som
            anförs i motionen om att Motala ska behållas som kansliort inom
            Linköpings tingsrätt.
          </p>
        </div>
        <div xml:id="i-RhetdjuFtfehLJ3LX3Pp7k" type="motContent">
          <head xml:id="i-LiqAnhh7Q6fLSLHiuVHGRx" type="h1">
            Motivering
          </head>
          <p xml:id="i-MxLKrCoH3PXJ2nXx3XihUA">
            I skrivelsen föreslås att Linköpings tingsrätt bör ha kansli
            enbart i Linköping, att verksamhetsskäl talar för den föreslagna
            förändringen och att avstånden inte är sådana, 5 mil, att domstolsverksamhet
            ska bedrivas på mer än en ort.
          </p>
          <p xml:id="i-SJHGjeBmnaLXG6L1CGUoax">
            Reformeringen av domstolsväsendet innebar för vår del att tingsrätterna
            i Motala, Mjölby och Linköping skulle utgöra en domkrets med kansliorter
            i Linköping och Motala. Förändringen av Motala tingsrätt till
            kansliort skedde i maj 2001. I Motala handläggs i första hand
            mål och ärenden med lokal anknytning till Motala, Vadstena och
            Ödeshögs kommuner. Befolkningsunderlaget i dessa kommuner är drygt
            55 000. Befolkningsunderlaget för hela tingsrätten är knappt 250
            000 invånare. Med detta befolkningsunderlag är Linköpings tingsrätt
            en av de större i landet. Det är självklart mycket viktigt att
            behålla verksamheten vid kansliorten i Motala för att uppnå en
            god lokal anknytning till Motala, Vadstena och Ödeshög.
          </p>
          <p xml:id="i-L6g8NSje8k1FwQDkcqv3db">
            Tyvärr så respekterade förra lagmannen vid Linköpings tingsrätt
            inte regeringens och riksdagens beslut. I stället för att göra
            det bästa av situationen och se till att verksamheten fungerade
            väl på båda kansliorterna så agerade lagmannen för att beslutet
            skulle rivas upp och Motala kansliort läggas ned. Bland annat
            så återbesattes ej tjänsten som rådman vid kansliet, varför samtliga
            ungdomsmål och häktesförhandlingar förlades till Linköpings tingsrätt,
            vilket har inneburit resor, transporter av häktade och inte minst
            också olägenheter för polis, advokater och målsägande.
          </p>
          <p xml:id="i-ScsCyCViS87KUoYP6dLGX6">
            Tyvärr har inte heller nuvarande lagman arbetat för att intentionerna
            i riksdagsbeslutet, om en fungerande kansliort i Motala, har kunnat
            uppfyllas.
          </p>
          <p xml:id="i-YFFunp8cVq7jtwkbVB3BD2">
            Intentionerna i riksdagsbeslutet, att Linköpings tingsrätt skulle
            ha en väl fungerande kansliort i Motala har motarbetats och inte
            getts det innehåll som var avsett. Min bestämda uppfattning är
            att Motala kansliort är väsentlig för den västra länsdelen för
            att kunna bibehålla en så god lokal förankring av rättsskipningen
            som möjligt.
          </p>
          <p xml:id="i-TUxhQvSfnTG5Jig5VkRyEa">
            I Domstolsverkets översyn av organisationen av Linköpings tingsrätt
            sägs att tillgängligheten för vissa medborgare kommer att försämras
            om verksamheten vid kansliet i Motala flyttas till Linköping.
            Detta är en betydande underskattning eftersom samtliga medborgare
            i Motala, Vadstena och Ödeshög får en försämrad tillgänglighet.
            Från polismyndigheten har uppgivits att om verksamheten vid tingsrättens
            kansli i Motala flyttas till Linköping skulle det innebära ett
            större antal resor för polisen i samband med förhandlingar. Att
            centralisera all verksamhet till kansliorten Linköping kan äventyra
            säkerheten för medborgarna i Motala-Vadstena polisdistrikt. Det
            sker ett sextiotal häktningsförhandlingar per år från Motala-Vadstena
            polisdistrikt. Detta tar resurser från polisens övriga verksamhet
            då alltid två poliser deltar vid transporterna. Således tas dessa
            resurser i anspråk för häktningstransporter i stället för förebyggande
            arbete för att skapa trygghet för medborgarna.
          </p>
          <p xml:id="i-NQm1cxxiQbESgyawHUBptL">
            Att hålla riskfyllda förhandlingar i Linköping är förståeligt
            av säkerhetsskäl. Ett mer flexibelt arbetssätt inom tingsrätten
            skulle vara önskvärt där många mindre riskfyllda förhandlingar
            skulle kunna föras i Motala kansliort.
          </p>
          <p xml:id="i-GXMbrfrasGhp9MehmPuAna">
            En nedläggning av Motala kansliort riskerar att medföra att redan
            alltför långa handläggningstider blir ännu längre. Kostnadsökningar
            utanför tingsrättens egen budget uppstår för parter, ombud och
            vittnen. Risken finns att fler vittnen uteblir, vilket också kan
            medföra rättegångshinder och att rättegångar därför måste ställas
            in. Också svårigheten att rekrytera lokala nämndemän, vilket är
            en av förutsättningarna för att garantera ett likvärdigt rättssystem
            i hela regionen, samt den befarade bristen vad avser advokatresurser
            talar starkt emot en koncentration av domstolsverksamheten till
            enbart Linköping.
          </p>
          <p xml:id="i-JzjV4BYuPpf2hdZkdQ6dcv">
            Med hänvisning till vad som ovan anförts anser jag att Motala
            ska bibehållas som kansliort inom Linköpings tingsrätt.
          </p>
        </div>
        <div xml:id="i-PgMtsozXsnpxPgJamfiduN" type="motSignatures">
          <list xml:id="i-63iRjgKsBqWnMkD5t6Ldt3">
            <item xml:id="i-KWYGDNa1W6QLQsHp8qwF7Z" who="i-GkGATynUsbQhroqVm6AkQW">
              Sonia Karlsson (s)
            </item>
          </list>
        </div>
      </div>
    </body>
  </text>
</TEI>
