<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00228">
  <teiHeader>
    <fileDesc>
      <titleStmt>
        <title>Rätt information för rätt vård</title>
        <author corresp="i-PyYxwdbw2KYpXyCWKWHmmT">av Johan Pehrson (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rätt information för rätt vård</title>
          <idno type="rdwebb">GY02So228</idno>
          <rs type="number">So228</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So228/text</ref>
          <ref type="dokument_url_html">http://data.riksdagen.se/dokument/GY02So228</ref>
          <ref type="dokumentstatus_url_xml">http://data.riksdagen.se/dokumentstatus/GY02So228</ref>
          <ref type="doc">http://data.riksdagen.se/fil/B87BBCE7-332F-42A3-A065-4F417558EE50</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-T5wEiDp6xeY2pZtB57qEqq" type="signed"/>
        <correspContext corresp="i-T5wEiDp6xeY2pZtB57qEqq">
          <note type="signatory" corresp="i-PyYxwdbw2KYpXyCWKWHmmT"/>
        </correspContext>
        <correspAction xml:id="i-QxJyV4Uq1LUAape65bi2nJ" type="numbering">
          <date when="2010-10-26"/>
        </correspAction>
        <correspAction xml:id="i-TwPTi8y3gQEsZYnyA9LSkb" type="submission">
          <date when="2010-10-21"/>
        </correspAction>
        <correspAction xml:id="i-VkmiWEGmXGgF6GzXJdN4Xk" type="transfer">
          <date when="2010-10-21"/>
        </correspAction>
        <correspAction xml:id="i-GesoqqTuTin4Ueq3dQquw4" type="assigned"/>
        <correspContext corresp="i-GesoqqTuTin4Ueq3dQquw4">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NMDSyZxJcHwTDaGWB5jyih" type="motBody">
        <div xml:id="i-KKJEMkUiTGWtbKza8J9C98" type="motProposal" subtype="förslag">
          <head xml:id="i-VXVsb9pNFn1UfFucgkRCFH">
            Förslag till riksdagsbeslut
          </head>
          <p xml:id="i-AqdoSShReyvEUbDD2LbLNb">
            Riksdagen tillkännager för regeringen som sin mening vad som
            anförs i motionen om hur patientdatalagen ska tillämpas i förhållande
            till vuxna patienter som tillfälligt eller varaktigt brister i
            beslutsförmåga.
          </p>
        </div>
        <div xml:id="i-2t5Bru97ork9XukryCULZe" type="motContent">
          <head xml:id="i-RqPXQELPFYD19fbXG5R8o2" type="h1">
            Motivering
          </head>
          <p xml:id="i-A8SbZpvnGrwEZGbKhM62KU">
            Patientinformation tillhör den mer integritetskänsliga information
            som kan finnas lagrad om oss vid olika myndigheter. Informationen
            rör i regel ytterst privata förhållanden om hälsa men kan även
            innehålla uppgifter om sociala förhållanden.
          </p>
          <p xml:id="i-KwJqs52qejYWVBeJWKYwiM">
            Det är ur ett integritetsperspektiv därför centralt att den informationen
            hanteras och förvaras på ett sätt så att obehöriga inte ges tillgång
            till den och att allmänhetens förtroende för hälso- och sjukvårdens
            informationshantering upprätthålls. Endast den personkrets som
            behöver uppgifterna för att kunna tillgodose kravet på en god
            och säker vård ska ha tillgång till sådan patientinformation.
            Lagstiftningen är tydlig med att vården ska ges med respekt för
            patientens självbestämmande och integritet och, så långt det är
            möjligt, utföras i samråd med patienten. Denna bestämmelse är
            generellt utformad och har bäring även på informationshanteringen
            om patienten. Patienten styr alltså i hög grad över hur informationen
            om henne eller honom ska finnas tillgänglig inom en vårdgivares
            verksamhet och mellan olika vårdgivare.
          </p>
          <p xml:id="i-ho4d7mbcNktYHEcmXrN6e">
            Tillgång till korrekt och klarläggande information kan vara avgörande
            när vi får behandling för en sjukdom. Dåligt fungerande informationsutbyte
            mellan vårdgivare kan få ödesdigra konsekvenser i form av såväl
            fördröjningar som felbehandlingar, vilket i sin tur orsakar onödigt
            lidande. Kontinuiteten inom hälso- och sjukvården underlättas
            genom ett effektivt informationsutbyte, vilket har stor betydelse
            för den enskildes upplevelse av trygghet i vården.
          </p>
          <p xml:id="i-PHWzYXwjwQYBnVezV6Ff9C">
            Många patienter förvånas över att den ena läkaren inte vet vilka
            behandlingsåtgärder den tidigare behandlande läkaren har vidtagit,
            vilken medicin som har ordinerats eller vilka övriga ställningstaganden
            som har gjorts. Patienter kan besväras över att behöva återge
            sin sjukdomshistoria om och om igen.
          </p>
          <p xml:id="i-3YMvKt4ezmTCqFLHSbJ9Uw">
            År 2008 trädde patientdatalagen i kraft. I lagstiftningssammanhang
            betraktas lagen, trots att den nu passerat sin tvåårsdag, som
            ny. Den nya regleringen möjliggör informationsöverföring mellan
            vårdgivare på ett sätt som tidigare inte varit juridiskt möjligt.
            Lagen ger rättsliga förutsättningar för sjukvårdshuvudmän, såväl
            offentliga som privata, att på frivillig väg bygga upp system
            för sammanhållen journalföring. Något förenklat innebär sammanhållen
            journalföring ett för vårdgivare gemensamt elektroniskt system
            genom vilket direktåtkomst till patientinformation möjliggörs,
            under vissa i lagen angivna förutsättningar. Patientdatalagens
            huvudsakliga syfte är att öka patientsäkerheten genom att avgörande
            medicinsk information om patienten ska finnas tillgänglig där
            och när den behövs.
          </p>
          <p xml:id="i-FrGQ7xEUuWHBLcCVfy5QBY">
            Patientens inflytande vid sammanhållen journalföring är dock
            centralt. Patienten avgör, efter att ha tagit del av information
            om vad den sammanhållna journalföringen innebär, om hennes eller
            hans patientjournal ska finnas tillgänglig i det gemensamma systemet.
            Något aktivt samtycke behöver inte ges, men patienten har full
            rätt att motsätta sig att vårddokumentation görs tillgänglig för
            andra vårdgivare. Om patienten motsätter sig att uppgifterna görs
            tillgängliga ska uppgifterna spärras. En annan vårdgivare har
            då ingen möjlighet att elektroniskt ta del av dessa uppgifter,
            inte ens om en akut nödsituation föreligger. Endast patienten,
            eller den vårdgivare som har spärrat uppgifterna, kan häva spärren.
            Om en patient inte har motsatt sig att patientinformationen görs
            tillgänglig krävs det att patienten lämnar sitt samtycke innan
            vårdpersonal hos en annan vårdgivare får ta del av uppgifterna.
            Patientens möjlighet att tillgodogöra sig information och behovet
            av ett giltigt samtycke, när vårdpersonal hos en annan vårdgivare
            vill ta del av journalinformation, är alltså avgörande för i vilken
            utsträckning informationen finns tillgänglig. Det är därmed också
            avgörande för om patienten kan dra nytta av de oomtvistliga fördelar
            som finns med att informationen snabbt finns tillgänglig. Datainspektionen
            har nyligen kritiserat vårdgivare för att ha tagit del av patientuppgifter
            utan att dementa patienter lämnat ett uttryckligt samtycke till
            att så sker. Vårdpersonalen har i dessa fall, helt i enlighet
            med de rutiner som upprättats, gjort bedömningen att uppgifterna
            är nödvändiga för att kunna ge patienten en god och säker vård
            och att patienten skulle ha lämnat sitt samtycke till att personalen
            tog del av dessa om hon eller han hade haft den förmågan. De patienter
            som varit föremål för en sådan bedömning är dementa patienter
            som de facto saknar förmågan att såväl ta till sig information
            som att ge uttryck för ett giltigt samtycke.
          </p>
          <p xml:id="i-hqUbHu8r5j5DbaS1Xipbo">
            Frågan hur patientdatalagen ska tillämpas i förhållande till
            vuxna patienter som tillfälligt eller varaktigt brister i beslutsförmåga
            berördes inte i förarbetena till patientdatalagen, mer än att
            regeringen slog fast att man inte inför några särbestämmelser
            i förhållande till dessa patienter. Några legala ställföreträdare,
            som har att fatta beslut i vårdsammanhang, för vuxna beslutsinkompetenta
            patienter finns inte. Vilken roll gode män och förvaltare ska
            ha i dessa sammanhang är oklart. Frågan hur denna patientgrupp
            ska hanteras i hälso- och sjukvården har utretts av Utredningen
            om förmyndare, gode män och förvaltare. Utredningens förslag bereds
            för närvarande i Regeringskansliet. Socialstyrelsen skriver i
            sin handbok om informationshantering och journalföring att frågan
            om samtycke från vuxna patienter som har en tillfälligt eller
            varaktigt nedsatt beslutsförmåga tills vidare får hanteras på
            samma sätt som i dag, vilket innebär att hälso- och sjukvårdspersonalen
            på olika sätt får försöka ta reda på vad patienten skulle vilja
            om hon eller han hade kunnat uttrycka det.
          </p>
          <p xml:id="i-P4XnPcNtTzvAyTq3zDpJ6S">
            Det kan konstateras att rättsläget på området måste betraktas
            som oklart och att två myndigheter tolkar lagen på olika sätt.
            Oavsett vem som har rätt är resultatet att den aktuella patientgruppen
            inte får del av de fördelar, ur patientsäkerhetssynpunkt, som
            patientdatalagen syftar till att tillgodose. Det är svårt att
            tro att det varit lagstiftarens avsikt att exkludera en patientgrupp
            som är särskilt skyddsvärd och som inte själv kan ge uttryck för
            sin inställning.
          </p>
          <p xml:id="i-E1Yi1GE2CDe3i41AYarKxF">
            Kanske är vår utsatthet som störst när vi drabbas av ohälsa.
            Sjukdom gör oss svaga och försvårar för oss att ta tillvara vår
            rätt. Detta förhållande medför ett uppenbart behov av ett fungerande
            rättsskydd för patienter inom hälso- och sjukvården. Det är inte
            godtagbart att en person ges ett svagare integritetsskydd när
            beslutsförmåga saknas men det är heller inte godtagbart att dessa
            personer inte ges rätt till en god och säker vård på samma villkor
            som beslutskompetenta patienter. Denna oklarhet måste undanröjas
            och en lösning hittas för patientsäkerhetens och rättssäkerhetens
            skull. Särskild hänsyn måste tas till den växande andel patienter
            som inte har förmågan att ge uttryck för sin viljas skull. Detta
            bör ges regeringen tillkänna.
          </p>
        </div>
        <div xml:id="i-AS5MtiBSFDepc1Ffg4uPY3" type="motSignatures">
          <list xml:id="i-SWJi869hshJXzPfEmDFatG">
            <item xml:id="i-FWrLSqWgesxie57FAiTqw6" who="i-PyYxwdbw2KYpXyCWKWHmmT">
              Johan Pehrson (FP)
            </item>
          </list>
        </div>
      </div>
    </body>
  </text>
</TEI>
