<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--01007">
  <teiHeader>
    <fileDesc>
      <titleStmt>
        <title>om en utredning rörande höginkomst- och makthavargruppernas levnadsförhållanden</title>
        <author>av herr Gahrton och fru Bernström</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en utredning rörande höginkomst- och makthavargruppernas levnadsförhållanden</title>
          <idno type="rdwebb">G0021007</idno>
          <rs type="number">1007</rs>
          <ref type="dokument_url_text">http://data.riksdagen.se/dokument/G0021007/text</ref>
          <ref type="dokument_url_html">http://data.riksdagen.se/dokument/G0021007</ref>
          <ref type="dokumentstatus_url_xml">http://data.riksdagen.se/dokumentstatus/G0021007</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EF4gEp1CrEwnV5AnkFU4P2</idno>
            <name>PER GAHRTON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-95F4sSt2W2tyXAwECzMBoc</idno>
            <name>BONNIE BERNSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KxqkeTc3NzkBazRwDFtdZP" type="signed"/>
        <correspContext corresp="i-KxqkeTc3NzkBazRwDFtdZP">
          <note type="signatory" corresp="i-EF4gEp1CrEwnV5AnkFU4P2"/>
          <note type="signatory" corresp="i-95F4sSt2W2tyXAwECzMBoc"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__1007/mot_197677__1007-001.pdf"/>
      <fw xml:id="i-DqEuxm6r9gidoFzNpwLCx1">
        Motion 1976/77: 1007
      </fw>
      <div xml:id="i-9ge5NCjuD4wwmtTemAc4gS" type="motHeader">
        <div xml:id="i-MZNDaVJXs7DTQhAz1gdxTw" type="motTitle"/>
        <div xml:id="i-MYWD2P3nvUUNXMtYoYYZPd" type="motSubmissionInfo"/>
      </div>
      <div xml:id="i-2CavtCS8C9bdXAhK9i451c" type="motBody">
        <div xml:id="i-VMszRBcS98uoo1zmkJpujF">
          <p xml:id="i-YBAhsQ19tYayjZvnfXAFHg">
            av herr Gahrton och fru Bernström om en utredning rörande höginkomst-
            och makthavargruppernas levnadsförhållanden
          </p>
          <p xml:id="i-LCVvcKErE6T5rd3aMPgxGC">
            Människor i Sverige lever under ytterst olika sociala och ekonomiska
            förhållanden. En överväldigande statistik och social forskning
            visar att jäm- likhet knappast råder i något avseende. Kunskapen
            om de sämst ställda gruppernas situation är numera, bl. a. genom
            låginkomstutredningens och dess efterföljares verksamhet, relativt
            god. Också de mekanismer som skapar social och ekonomisk utslagning
            är, i varje fall på teoretisk nivå, någorlunda väl definierade.
            Däremot är kunskapen om höginkomst- och makthavargruppernas si-
            tuation och de mekanismer som skapar höginkomststatus i Sverige
            i dag betydligt sämre kartlagda. Utöver några journalistiska försök
            (t. ex. Gustaf Olivecronas De nya miljonärerna och Anette Kullenbergs
            Överklassen i Sverige) finns knappast någon aktuell kartläggning
            av höginkomst- och makthavargruppernas levnadsförhållanden. Det
            måste betraktas som en allvarlig brist, oberoende av vilken principiell
            inställning man intar till en ökning av den sociala och ekonomiska
            jäm- likheten. Kort uttryckt: Har höginkomstgrupperna nått sin
            position på ett sätt som överensstämmer med den dominerande samhällsmoralen?
            Det är möjligt att så är fallet. Stora grupper svenskar anser
            uppenbarligen att arbetsinsatser skall belönas olika beroende
            på en rad faktorer. Betydande grupper menar också att inkomster
            av kapital skall vara möjliga genom att den som satsar kapital
            skall kunna skörda en ränta ungefär på samma sätt som en bonde
            kan skörda frukterna av sin sådd — eller med en liknelse av ekonomiministern
            i samband med årets budgetproposition: ”Aktier är aktieägarnas
            potatisplantor”. Men även om man har en långtgående beredskap
            att acceptera att vissa personer lever på en betydligt högre levnadsnivå
            än andra, även om man är beredd att acceptera stora inkomster
            av kapital, är det av betydande intresse att veta hur hög levnadsnivå
            och stort kapitalinnehav faktiskt uppkommer i vårt samhälle. Sker
            det i enlighet med gällande värderingar? Vilka se- kundäreffekter
            följer av stark ekonomisk position? Är hög inkomst och stort kapitalinnehav
            ett resultat av produktivt arbete och/eller betydande risktagande
            vid kapitalinsatser? Vilken roll spelar manipulationer med skat-
            tesystemet? Vilken roll spelar icke-produktiva värdestegringar
            på t. ex. mark, fastigheter, tavlor, frimärken? Vilken roll spelar
            investeringar i osocial eller rent asocial verksamhet? Vilken
            roll spelar rent kriminell verksamhet?
          </p>
          <pb facs="riksdagen-motions-pdf/data/197677/mot_197677__1007/mot_197677__1007-002.pdf"/>
          <fw xml:id="i-Be7zGEijnT4La8smQSQukV">
            Mot. 1976/77:1007
          </fw>
          <p xml:id="i-Dw7EC1PHDBPhjqMW5mTBLU">
            an
          </p>
          <p xml:id="i-6tsBF3go9xDeD9dxTvQ1tw">
            Ett särskilt problem i detta sammanhang är det faktum att Sverige
            i många avseenden är ett slutet land. Det gäller i hög grad också
            dess s.k. eta- blissemang. Och det är ett litet land. Generaldirektörer,
            kommunalråd, verk- ställande direktörer, direktörer känner ofta
            varandra och har kontinuerliga kontakter, vanligen i flera olika
            egenskaper. Det är naturligt att lojaliteter kan uppstå mellan
            dessa personer och därmed också ett klimat för utbyte av tjänster
            och gentjänster. Det är nog mer sällan som dessa tjänster tar
            sig uttryck i direkt olagliga handlingar. Vanligare är det tjänster
            i form av tips, ”inside information”, hjälp att etablera kontakter
            etc., som sedan kan materialiseras till rent ekonomiska vinster
            eller minskning av de egna utgifterna. En särskild form av förmånsgivning
            är erbjudande av förmånliga lån för ledande befattningshavare
            i bolag, banker etc. som har kontakter med varandra. Det kan t.
            ex. vara företagsledare för ett större företag som är kund i en
            bank. Banken har naturligtvis intresse av goda relationer, och
            är det en bra kund, är ju några hundra tusen inget särskilt stort
            offer. Det enda banken gör är egentligen att den ger lån, när
            det normalt inte går att få, ger lån när det ej borde ges därför
            att säkerheterna är för dåliga, eller ger lån på förmånliga villkor.
            Det sistnämnda kan vara amorteringsfrihet i något eller några
            år och/eller låg ränta. För höginkomsttagare är lånemöjligheter,
            om man inte är alltför gammal och har ett elementärt sinne för
            affärer, skillnaden mellan en bra lön och en mycket bra lön, där
            konsumtionsmöjligheterna skiljer sig radikalt från s.k. vanligt
            folks. Med detta hävdas inte att dessa aktiviteter skulle vara
            allmänt förekom- mande, men vi vet att de förekommer. Det är ej
            heller, eller behöver i alla fall inte vara, något fel att människor
            som gör en viktig insats för vårt samhälle belönas för detta.
            Men det skall inte vara så att människor som redan har det bra
            skall kunna tillskansa sig ytterligare konsumtions- möjligheter
            utöver vad såväl dennes arbetsgivare som samhället genom skat-
            tesystemet tänkt sig. Det är därför viktigt att ”makthavarnas”
            privatekonomi och inbördes relationer utsätts för en sådan granskning
            att nämnda genvägar till ökad konsumtion och inflytande förhindras.
            Det bidrar till att dels minska de ”slutna rummens kameraderi”
            , dels skapa en inkomstfördelning i samhället som riksdagen avsett
            med sina ekonomiska beslut. Vi menar därför att en utredning om
            höginkomst- och makthavargrup- pernas levnadsförhållanden måste
            komma till stånd. Några uppgifter för en sådan utredning vore
            följande:
          </p>
          <p xml:id="i-6WNx636xSVMoDV2CoHF1JY">
            o pröva möjligheten att göra självdeklarationerna för direktions-
            och sty- relsemedlemmar i större företag liksom för högre tjänstemän
            och ledande politiska förtroendevalda (däribland riksdagsledamöter)
            offentliga i sin hel- het,
          </p>
          <pb facs="riksdagen-motions-pdf/data/197677/mot_197677__1007/mot_197677__1007-003.pdf"/>
          <fw xml:id="i-5vL636njY5XNF4v4MydK5m">
            Mot. 1976/77:1007 6
          </fw>
          <p xml:id="i-Q4DdJG2oZ6e9uRdeAzhZum">
            o pröva möjligheten att för personer i dessa ställningar införa
            en särskild sorts självdeklaration som tydligt anger vilka säkerheter
            som ligger till grund för innehavda lån, vilka villkor som gäller
            för dessa, o utreda konsekvenserna av det inflytande som uppstår
            därigenom att en- skilda eller grupper av enskilda personer innehar
            ett flertal poster i styrelser och direktioner för större företag,
            inte minst personalunioner mellan ban- ker och deras kunder i
            ledande samhällsställning, o redovisa rättsläge och praxis i andra
            länder i här berörda sammanhang.
          </p>
          <p xml:id="i-Gc2A9XLGxXzXAoUiKsRXH1">
            En av dem som på olika sätt velat få fram utredningsresultat
            i den här avsedda riktningen är professor Gunnar Adler-Karlsson.
            I en artikel i Liberal Debatt nr 8/76 konstaterar han: ”Jag har
            misslyckats med att få mina so- cialdemokratiska vänner att göra
            den utredning som svenska folket har rätt att få.” I stället sätter
            han nu sina förhoppningar till ”liberalerna som nu kommit i maktställning”.
            Med hänvisning till ovanstående hemställer vi att riksdagen hos
            regeringen begär utredning om höginkomst- och makthavargruppernas
            levnadsförhållanden.
          </p>
          <p xml:id="i-Xov6x27upAfWXknk18BRVc" type="date">
            Stockholm den 25 januari 1977
          </p>
          <div type="signatureBlock" id="i-RGDQ2suNG8ykkM3pdujgn5">
            <p who="i-EF4gEp1CrEwnV5AnkFU4P2" type="signature">
              PER GAHRTON (fp)
            </p>
            <p who="i-95F4sSt2W2tyXAwECzMBoc" type="signature">
              BONNIE BERNSTRÖM (fp)
            </p>
          </div>
        </div>
      </div>
    </body>
  </text>
</TEI>
