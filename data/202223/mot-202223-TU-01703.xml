<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-TU-01703">
  <teiHeader>
    <fileDesc>
      <titleStmt>
        <title>Infrastrukturen på Södertörn</title>
        <author corresp="i-L1n9B3HMMa1BFpMjixTVue">av Malin Danielsson (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1703 av Malin Danielsson (L)</title>
          <idno type="rdwebb">HA021703</idno>
          <rs type="number">1703</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HA021703/text</ref>
          <ref type="dokument_url_html">https://data.riksdagen.se/dokument/HA021703</ref>
          <ref type="dokumentstatus_url_xml">https://data.riksdagen.se/dokumentstatus/HA021703</ref>
          <ref type="pdf">https://data.riksdagen.se/fil/CD0058BA-B077-41F3-9FEA-0B2A2D7B57E3</ref>
          <ref type="docx">https://data.riksdagen.se/fil/1D51CC17-E0AA-4575-A08D-36436FF44197</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L1n9B3HMMa1BFpMjixTVue</idno>
            <name>Malin Danielsson</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JycLMikPpnBVSoA76Ns4Fw" type="signed"/>
        <correspContext corresp="i-JycLMikPpnBVSoA76Ns4Fw">
          <note type="signatory" corresp="i-L1n9B3HMMa1BFpMjixTVue"/>
        </correspContext>
        <correspAction xml:id="i-3xouZV1vXuqxEYaGpoESYb" type="submitted">
          <date when="2022-11-23"/>
          <time when="10:47:43"/>
        </correspAction>
        <correspAction xml:id="i-BXWPRvD2N9r6tNNoySBp37" type="reviewed">
          <date when="2022-11-23"/>
          <time when="13:34:36"/>
        </correspAction>
        <correspAction xml:id="i-KVUMqQzFf1T9M5LqbYLDyZ" type="referred">
          <date when="2022-12-01"/>
        </correspAction>
        <correspAction xml:id="i-YTi1VXpSUZVB3WBACbQLfX" type="assigned">
          <date when="2023-09-25"/>
          <time when="16:06:21"/>
        </correspAction>
        <correspContext corresp="i-YTi1VXpSUZVB3WBACbQLfX">
          <ref type="assignedTo">Trafikutskottet</ref>
        </correspContext>
        <correspAction xml:id="i-RWPkqSr5M7v3LQY4fLrARK" type="behandlas_i"/>
        <correspContext corresp="i-RWPkqSr5M7v3LQY4fLrARK">
          <ref type="uppgift">2022/23:TU4</ref>
          <ref type="ref_dok_id">HA01TU4</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU4</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-F1ZJJh121cqNT9t1NESKDC" type="motHeader">
        <div xml:id="i-5AK7YJyUbrSav6u1VSma2w" type="motTitle">
          Motion till riksdagen 2022/23:1703 av Malin Danielsson (L) Infrastrukturen
          på Södertörn
        </div>
      </div>
      <div xml:id="i-RwMrEFTVaGcb2SrwXq77rN" type="motBody">
        <div xml:id="i-Y1pE83KnBgJnbWdKoNca24" type="motProposal" subtype="förslag">
          <head xml:id="i-Ftbo89LqmM1Hdg8TuBs9uY">
            Förslag till riksdagsbeslut
          </head>
          <list xml:id="i-L7ggUwbXHzpVLdyJUpE14y">
            <item xml:id="i-TbP88jpmDiUhtoBAnWEkxw" sortKey="Yrkande 1">
              Riksdagen ställer sig bakom det som anförs i motionen om att
              överväga en utbyggnad av infrastrukturen på Södertörn och tillkännager
              detta för regeringen.
            </item>
          </list>
        </div>
        <div xml:id="i-9MnvTmRUfBAqe7ViE28iCu" type="motContent">
          <head xml:id="i-TPqQtEocpNfqzREs9skrJU" type="h1">
            Motivering
          </head>
          <p xml:id="i-FZjtCY71N4ST4N7NQE3wqM">
            Stockholmsregionen är landets stora tillväxtmotor, hela 40 %
            av Sveriges tillväxt sker i regionen. I den södra delen av Stockholm,
            Södertörn, är företagstillväxten högre än i länet som helhet och
            tillväxten i antalet anställda är starkare på Södertörn än i Stockholms
            län och i Sverige som helhet. Fram till 2030 beräknas 70 000 bostäder
            och 90 000 arbetstillfällen tillkomma på Södertörn.
          </p>
          <p xml:id="i-SVqVEKVsqqbFa4kztxWrV8">
            Södertörn är också en föregångare vad gäller hållbara transporter.
            Genom att samordna varudistributionen till de kommunala verksamheterna
            har kommunerna på Södertörn gemensamt minskat sina klimatutsläpp
            med 70 %. Norviks hamn i Nynäshamn lägger grunden för att fler
            transporter från övriga Europa till Stockholmsregionen kan flyttas
            över från lastbilar till sjötransporter. Spårväg syd, som är en
            del av Sverige­förhandlingen, kommer öka kollektivtrafikresandet
            betydligt och Tvärförbindelse Södertörn kommer att förbättra framkomligheten
            för bland annat busstrafiken.
          </p>
          <p xml:id="i-4xJNdoKrjLx8p9T5DoG8xn">
            Södertörn har över 500 000 invånare och fyra regionala stadskärnor:
            Södertälje, Kungens kurva, Flemingsberg och Haninge. I Södertälje
            finns globala företag som Astra Zeneca och Scania. Kungens kurva
            är norra Europas största handelsområde som nu förtätas med bostäder.
            I Flemingsberg finns ett starkt växande campus med snart fem akademier,
            17 000 studenter, universitetssjukhus och världsledande forskning.
            Här finns också ett växande rättscentrum kring Södertörns tingsrätt
            och basen för polisområde Stockholm syd. Haninge stad utvecklar
            stadskärnan genom förtätning av bostäder, verksamheter och service
            i kollektivtrafiknära lägen.
          </p>
          <p xml:id="i-6sPqTbnPpvH8prxzBWYdKW">
            Utöver de regionala kärnorna växer flera företagsområden fram
            på Södertörn såsom logistikcentret Stockholm Syd i Södertälje/Nykvarn,
            hamnområdet i Nynäshamn och Albyberg i Haninge. En färdigställd
            Förbifart Tullinge kommer även möjliggöra ytterligare företagsmark
            i Botkyrka.
          </p>
          <p xml:id="i-Y9x74KuZo7SmXCtVjxeGHv">
            För att möta den starka tillväxten på Södertörn krävs fortsatta
            investeringar i Södertörns infrastruktur. Särskilt prioriterade
            är Tvärförbindelse Södertörn, väg 225, en ny passage över Södertälje
            kanal, förbättrad tåginfrastruktur till Norviks hamn samt Bytespunkt
            Flemingsberg och Förbifart Tullinge.
          </p>
          <head xml:id="i-L8E5pBCfUbFgngxymdAUbq" type="h2">
            Säkerställ och påskynda Tvärförbindelse Södertörn
          </head>
          <p xml:id="i-7JCTN78jnhFbxSPM5SYXiw">
            Tvärförbindelse Södertörn är nödvändig för att Stockholmsregionen
            ska kunna ta emot de transporter som kommer att anlända till Norviks
            hamn som nu har öppnat. Tunga transporter går idag genom bostadsområden
            och trafiksäkerheten på de vägar som den tunga trafiken tvingas
            använda i brist på alternativ har stora brister. Ett av Stockholms
            mest överbelastade vägavsnitt väg 73, mellan Gubbängskorset och
            Södra länken, kommer att avlastas av Tvärförbindelsen. Framkomligheten
            till Karolinska Huddinge för utryckningsfordon påverkas också
            positivt när Tvärförbindelsen är på plats.
          </p>
          <p xml:id="i-NT8mqr7oeuS35DTGtXxE4P">
            Tvärförbindelsen möjliggör även för förbättrad kollektivtrafik
            mellan de olika regionala kärnorna som pekats ut i den regionala
            utvecklingsplanen för Stockholm. Tvärförbindelsen har gång på
            gång försenats och även avbrutits helt vid ett tillfälle och det
            är därför nödvändigt att regeringen säkerställer och skyndar på
            den fortsatta planeringen av Tvärförbindelsen.
          </p>
          <head xml:id="i-9UXenoJgEzfzp1eQhswFVB" type="h2">
            Förbered för en förlängning av Spårväg syd
          </head>
          <p xml:id="i-QsJnU6fGm7H5DBQWP28YPZ">
            Planeringen och arbetet med Spårväg syd som kommer knyta samman
            de regionala stadskärnorna Kungens Kurva och Flemingsberg med
            varandra och med Älvsjö pågår. Spårväg syd är en del av den så
            kallade Sverigeförhandlingen och därför även ett statligt åtagande.
            För att möjliggöra ytterligare utveckling av Södertörn är det
            viktigt att Spårvägen redan i detta skede planeras på ett sätt
            som möjliggör för vidare utbyggnad.
          </p>
          <head xml:id="i-RQQCRkzG7LFJ8U7zK2C9kj" type="h2">
            Ny passage över Södertälje kanal
          </head>
          <p xml:id="i-DnxD8SEjFW4pmYtaHj7VHH">
            Stockholmsregionen har också en stor andel tung trafik på väg
            som är genomgående och som behöver passera genom flera av Södertörns
            kommuner för att nå sitt mål. Dagens infrastruktur är mycket sårbar
            för störningar och främst gäller det E4/E20 söderifrån och passagen
            över Södertälje kanal, där godsflödena med lastbil går till och
            från Stockholm. Detta tydliggjordes vid olyckan på midsommarafton
            2016 då trafiken på E4 stod helt still under många timmar och
            där bron var avstängd fram till hösten, vilket starkt påverkade
            den lokala trafiken i Södertälje då E4/E20 leddes om till en kommunal
            väg. Långsiktigt bör även en passage över eller under Himmerfjärden
            i höjd med Vagnhärad utredas. Då kan E4 avlastas förbi Södertälje
            och resvägen kortas för norrgående trafik som ska till hamnarna
            i Nynäshamn eller till Haninge, Tyresö eller södra Stockholm.
            Det skulle även kunna ha positiva säkerhetspolitiska aspekter.
          </p>
          <head xml:id="i-J7emjpo85K5jsveyo5gqXh" type="h2">
            Utveckla järnvägs- och vägtransporterna till Stockholm Norvik
            hamn
          </head>
          <p xml:id="i-Woi5bBBKSyz2mMJmw7bC5c">
            Stockholm Norvik hamn är i dag en av Europas modernaste containerhamnar.
            Den fyller en allt viktigare roll för varuförsörjningen i hela
            Mälardalsregionen och den kommer att byggas ut framöver. Hamnen
            är anpassad för hållbara transporter genom att järnvägsspår är
            dragna dit från Nynäsbanan. Själva tågtrafiken med gods har dock
            inte kommit upp till den nivå som skulle behövas trots att efterfrågan
            finns. Detta bidrar till negativ klimatpåverkan och ökar den tunga
            lastbilstrafiken på vägnätet helt i onödan. Åtgärder skulle därför
            behövas för att utveckla järnvägstransporterna till och från Stockholm
            Norvik hamn.
          </p>
          <p xml:id="i-3oMCnMUiMyZPbhV5ZXQ1qh">
            Fullt utbyggd beräknas 350 000 lastbilslaster per år transporteras
            från Stockholm Norvik. Det är önskvärt att mer gods transporteras
            via järnväg men visst gods kommer även fortsättningsvis kräva
            vägtransport. Väg 225 förbinder Nynäshamn med E4:an i höjd med
            Södertälje men vägen är smal, krokig och inte lämpad för tunga
            transporter. Trafiksäkerheten för samtliga trafikslag behöver
            stärkas på väg 225 och nya lösningar för hur gods når E4 på väg
            söderut utan att behöva belasta t ex Södra länken och kommande
            Tvärförbindelse Södertörn behöver utredas.
          </p>
          <head xml:id="i-T1RWbxNxuZTdfZoH3tYBKz" type="h2">
            Bytespunkt Flemingsberg och Förbifart Tullinge
          </head>
          <p xml:id="i-VjLjqWVZ2Awv142Rjnaucb">
            I Flemingsberg planeras för en ny bytespunkt. Här möts fjärrtåg,
            regionaltåg, pendeltåg, bussar, bilar och en framtida spårväg.
            Redan idag har stationen cirka 25 000 av- och påstigningar per
            dygn och på sikt kommer antalet att fyrdubblas. Bytespunkten är
            viktig för hela Stockholms fortsatta utveckling då den kommer
            att kunna avlasta Stockholms centralstation. För att bytespunkten
            ska ha tillräcklig kapacitet och fungera smidigt krävs att väg
            226 sänks ned och tillsammans med stambanan överdäckas. Förbifart
            Tullinge behöver genomföras i sin helhet, i dagsläget finns det
            bara vägplan beslutad för etapp ett: Flemingsberg–Pålamalm.
          </p>
        </div>
        <div xml:id="i-r4Ujz6ZVG5cVwvLFwWW8m" type="signatureBlock">
          <list xml:id="i-SKPJYqkZExmWEPUibHGC4V">
            <item xml:id="i-6N8LBusj39VaQHNUUwZbUR" who="i-L1n9B3HMMa1BFpMjixTVue" type="signature">
              Malin Danielsson (L)
            </item>
          </list>
        </div>
      </div>
    </body>
  </text>
</TEI>
