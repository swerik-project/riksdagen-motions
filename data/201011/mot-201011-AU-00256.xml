<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-AU-00256">
  <teiHeader>
    <fileDesc>
      <titleStmt>
        <title>Tidsbegränsade anställningar</title>
        <author corresp="i-RnWtNUQCpycyMXbuRLTXcR">av Josefin Brink m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tidsbegränsade anställningar</title>
          <idno type="rdwebb">GY02A256</idno>
          <rs type="number">A256</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GY02A256/text</ref>
          <ref type="dokument_url_html">http://data.riksdagen.se/dokument/GY02A256</ref>
          <ref type="dokumentstatus_url_xml">http://data.riksdagen.se/dokumentstatus/GY02A256</ref>
          <ref type="doc">http://data.riksdagen.se/fil/09D7C4E5-4309-4019-AC79-5A67DFEA9982</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KDDA2Nym7rL2wV3ami4p4Q" type="signed"/>
        <correspContext corresp="i-KDDA2Nym7rL2wV3ami4p4Q">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction type="numbering" xml:id="i-2TWkmryWV9SKZ1vvujktNu">
          <date when="2010-10-28"/>
        </correspAction>
        <correspAction type="submission" xml:id="i-C4VkF8SqDC6Y5qFWBLSCnb">
          <date when="2010-10-25"/>
        </correspAction>
        <correspAction type="transfer" xml:id="i-59yFVeTUD8sRW8Gj7PmAwA">
          <date when="2010-10-25"/>
        </correspAction>
        <correspAction type="assigned" xml:id="i-NHrRQrKNVmnXA1MifTwVSS"/>
        <correspContext corresp="i-NHrRQrKNVmnXA1MifTwVSS">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="TOC" xml:id="i-76eWYbtw4zycTA943GSZbo">
          <head xml:id="i-7Ciwb7nMrtwhUVyKKFerXX">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Fler har otrygga tidsbegränsade anställningar 2
            </item>
            <item>
              4 Åtgärder mot missbruk av visstidsanställningar 3
            </item>
            <item>
              4.1 Kriterier för allmän visstidsanställning 3
            </item>
            <item>
              4.2 Stapling av visstidsanställningar 3
            </item>
            <item>
              4.3 Företrädesrätt till återanställning 4
            </item>
            <item>
              4.4 Förhandlingsskyldighet 4
            </item>
            <item>
              4.5 Informationsskyldighet 5
            </item>
            <item>
              4.6 Tydligare personsamband vid vikariat 5
            </item>
            <item>
              4.7 Höjd arbetsgivaravgift vid allmän visstidsanställning 6
            </item>
          </list>
        </div>
        <div type="motProposal" subtype="förslag">
          <head xml:id="i-NqKe5rST4TpUV41axSWbi9">
            2 Förslag till riksdagsbeslut
          </head>
          <p xml:id="i-P9HsUoCEvyEK2Bizc9QAKy">
            Riksdagen begär att regeringen lägger fram förslag till förändrad
            lagstiftning i syfte att skapa garantier för att tidsbegränsade
            anställningar tillämpas på objektiva grunder, förhindra missbruk
            av tidsbegränsade anställningar och garantera principen om likabehandling
            mellan tidsbegränsat anställda och tillsvidareanställda i enlighet
            med vad som anförs i motionen.
          </p>
        </div>
        <div type="motContent">
          <head type="h1" xml:id="i-DGzjSnNbJaUThFEBTL55Ns">
            3 Fler har otrygga tidsbegränsade anställningar
          </head>
          <p xml:id="i-CD5hGQZPqePuW2BeBoeJwn">
            Huvudregeln i lagen om anställningsskydd (LAS) är att en anställning
            gäller tills vidare. I 1974 års lag var utrymmet för tidsbegränsade
            anställningar restriktivt. I 1982 års lag utökades utrymmet och
            därefter har en omfattande uppluckring skett. Det är i dag allt
            för lätt för arbetsgivare att använda sig av tillfälliga anställningar.
          </p>
          <p xml:id="i-KNc4TpMQzx5YLJEC7beJ3R">
            När 1990-talskrisen inleddes var knappt 10 procent av löntagarna
            tidsbegränsat anställda. Därefter har visstidsanställningarna
            ökat markant. I augusti 2010 var, enligt SCB:s Arbetskraftsundersökning,
            17 procent av löntagarna i åldern 1664 år tids­begränsat anställda.
            Det innebär att 680 000 av 4 miljoner löntagare är visstidsanställda.
            Visstidsanställningarna är ojämnt fördelade mellan olika löntagargrupper
            och mönstret samspelar med och förstärker existerande orättvisor
            på arbetsmarknaden. LO-medlemmar, kvinnor, ungdomar och invandrade
            är i avsevärt högre grad än andra löntagargrupper hänvisade till
            tidsbegränsade anställningar. Mindre än en tredjedel av de lönearbetande
            unga kvinnorna har en fast anställning. I delar av framför allt
            den privata tjänstesektorn håller tillsvidareanställningar på
            heltid på att helt ersättas av visstidsanställningar med oregelbunden
            och varierande arbetstid. Det är en oacceptabel utveckling.
          </p>
          <p xml:id="i-2wvcxXR3xJPcV9PGtnxqQw">
            Det ökade antalet visstidsanställningar är inte bara ett problem
            för den enskilde utan också för hela löntagarkollektivet och hela
            samhället. Anställningstryggheten undergrävs, den fackliga organiseringen
            försvåras och både löntagarna och samhället gör stora välfärdsförluster.
            På arbetsplatserna är visstidsanställda utlämnade till arbetsgivarnas
            godtycke för fortsatt anställning. Det skapar rädsla och tystnad
            i arbetslivet. Osäkra anställningar medför också mindre inflytande
            på arbetsplatsen, mindre kompetensutveckling och sämre löneutveckling.
            Upprepade visstids­anställningar innebär också återkommande perioder
            av arbetslöshet, låga inkomster, ekonomisk stress och ovisshet
            om framtiden. För unga människor innebär det exempelvis svårigheter
            att teckna kontrakt på hyreslägenhet och svårighet att få lån
            för att köpa t.ex. en bostad. Unga tvingas bo kvar längre hos
            föräldrarna och inträdet i vuxenlivet försenas.
          </p>
          <p xml:id="i-7eYfAKez3Z3CXjF8HYqTJc">
            De allt vanligare visstidsanställningarna innebär också stora
            kostnader för samhället i form av återkommande perioder av arbetslöshet.
            Det är också belagt att visstidsanställda har högre ohälsotal
            än tillsvidareanställda, vilket också medför kostnader för samhället.
            Arbetsplatser med många visstidsanställda har även svårare att
            bedriva ett systematiskt arbetsmiljöarbete, vilket ställer högre
            krav på Arbetsmiljöverkets tillsynsarbete.
          </p>
          <p xml:id="i-BhQfyNA1ax8dn2ex5UVcoH">
            Visstidsanställda byter ofta bransch och är i beroendeställning
            gentemot arbetsgivaren vilket gör det svårt att organisera dem.
            I augusti 2010 var den fackliga organisations­graden bland visstidsanställda
            så låg som 38 procent. Det ökade antalet osäkra anställningar
            är utan tvekan en bidragande orsak till att den fackliga organisations­graden
            bland ungdomar har sjunkit kraftigt de senaste tio åren. Den svenska
            kollektivavtalsmodellen bygger på starka parter på båda sidor
            och det finns anledning till oro för modellens framtid om inte
            denna utveckling vänds.
          </p>
          <p xml:id="i-8j7gEFyTSDyuxZd43xVT17">
            Med dagens regler är det i praktiken lätt för arbetsgivare att
            missbruka visstids­anställningar. Saklig grund-regeln kan kringgås
            och permanenta personalbehov kan lösas med visstidsanställningar,
            vilket urholkar löntagarnas inflytande och trygghet på ett oacceptabelt
            sätt.
          </p>
          <p xml:id="i-XEeYUoamcG3QymjkwUgVBN">
            Mot bakgrund av detta föreslår vi en rad regeländringar i syfte
            att hindra missbruk av visstidsanställningar.
          </p>
          <head type="h1" xml:id="i-qxSpPWNPW6cbJfQREryjC">
            4 Åtgärder mot missbruk av visstidsanställningar
          </head>
          <head type="h2" xml:id="i-7cUuom33Dpvuhrkvk8ws26">
            4.1 Kriterier för allmän visstidsanställning
          </head>
          <p xml:id="i-73sxudmGRd9Yy2u7tvSpEM">
            Vänsterpartiet anser att tillsvidareanställning ska vara norm
            på arbetsmarknaden och att tidsbegränsade anställningar bara ska
            få användas när det finns objektiva skäl för detta. Regeringen
            Reinfeldt införde allmän visstidsanställning i LAS år 2007. Anställnings­formen
            innebär att arbetsgivaren inte ens behöver ange något skäl för
            att inte anställa tillsvidare och utgör därför ett avsteg från
            nämnda princip. Allmän visstidsanställning bör därför kompletteras
            med ett antal kriterier för i vilka situationer en sådan är tillåten.
          </p>
          <p xml:id="i-7Wvqn8ugTxMBeQHrdhANQ1">
            Säsongsanställning bör rymmas inom allmän visstidsanställning
            och därmed utgå som särskild anställningsform i LAS. Om det finns
            behov av att anpassa anställningen efter säsong bör det avtalas
            i kollektivavtal, vilket möjliggör en bra lösning på bransch­specifika
            problem.
          </p>
          <head type="h2" xml:id="i-AGRjW1dPEkrCHdP3MsFwMX">
            4.2 Stapling av visstidsanställningar
          </head>
          <p xml:id="i-9stBpn2JUN8izizekz3mZ8">
            Det ska inte vara möjligt att stapla olika visstidsanställningar
            hos samma arbetsgivare ovanpå varandra under alltför lång tid.
            I dag ska en allmän visstidsanställning eller ett vikariat övergå
            i tillsvidareanställning först efter sammanlagt 24 månaders anställning
            under en femårsperiod hos samma arbetsgivare. Någon begränsning
            mot att stapla dessa båda anställningsformer på varandra finns
            inte. Det innebär att en arbetsgivare kan ha en person anställd
            under sammanlagt fyra år under en femårsperiod utan att behöva
            erbjuda tillsvidareanställning. Därutöver är det möjligt att kombinera
            de nämnda anställnings­formerna med en period av provanställning
            och säsongsanställningar, vilket medför att det inte finns någon
            absolut tidsgräns för hur länge någon kan vara visstidsanställd
            hos samma arbetsgivare. Det är inte rimligt.
          </p>
          <p xml:id="i-3BfUAbPGgzirTvsKUiZQQS">
            För att skapa en större trygghet i arbetslivet anser Vänsterpartiet
            att allmän visstidsanställning ska övergå i tillsvidareanställning
            efter sammanlagt 12 månaders anställning inom en femårsperiod.
          </p>
          <p xml:id="i-M1MCxjzEEz7X2yEQgmWK2G">
            Vänsterpartiet föreslår också att en maximitid för hur länge
            någon kan vara visstidsanställd, oavsett anställningsform, hos
            samma arbetsgivare införs.
          </p>
          <head type="h2" xml:id="i-ViRKC81y1hfQEQdT75cKam">
            4.3 Företrädesrätt till återanställning
          </head>
          <p xml:id="i-Tv9uwh79HqEXaDYwwJxjqL">
            Företrädesrätt till återanställning innebär att anställda som
            blir uppsagda på grund av arbetsbrist, eller visstidsanställda
            som inte får fortsatt anställning, har rätt till återanställning
            förutsatt att man har varit anställd en viss tid och har tillräckliga
            kvalifikationer för det aktuella arbetet. Denna regel är viktig
            för att upprätthålla tillsvidareanställningen som norm. Utan företrädesrätt
            till återanställning förlorar turordningsreglerna vid uppsägning
            sin funktion. Arbetsgivaren definierar när arbetsbrist föreligger
            och därmed också grund för uppsägning. Företrädesrätten till återanställning
            motverkar att oseriösa arbetsgivare godtyckligt säger upp personal
            enbart för att kunna ersätta dem med andra.
          </p>
          <p xml:id="i-7GWLHKjaxmNtuY3HsEN1fT">
            Regeringen Reinfeldt har förlängt kvalifikationstiden för företrädesrätt
            till återanställning. I dag krävs sammanlagt tolv månaders anställning
            under de senaste tre åren. Givet de alltfler korta visstidsanställningar
            som framför allt unga hänvisas till innebär denna tidsgräns att
            stora grupper ställs utanför det skydd som företrädesrätt till
            återanställning medför. Vi riskerar att få en växande grupp som
            permanent blir hänvisade till att varva tillfälliga anställningar
            med arbetslöshet. Vänsterpartiet anser därför att kvalifikationstiden
            för företrädesrätt till återanställning ska inträda efter sammanlagt
            sex månaders anställning under de senaste två åren.
          </p>
          <p xml:id="i-LM4UqeL3S6KrBrmu2dByaT">
            Företrädesrätten gäller i dag under nio månader efter anställningens
            upphörande. Det är för kort tid. Många föräldralediga har svårt
            att utnyttja sin företrädesrätt. Även tillsvidareanställda som
            är föräldralediga behöver ett starkare skydd för sin företrädesrätt
            till återanställning. Om företrädesrätten ska ge ett tillräckligt
            skydd mot godtyckliga uppsägningar måste den förlängas. Mot bakgrund
            av det som anförts bör företrädesrätten till återanställning förlängas
            till att gälla i 12 månader efter anställ­ningens upphörande.
          </p>
          <head type="h2" xml:id="i-3Lf59DCe2rbCAbkzqJdERR">
            4.4 Förhandlingsskyldighet
          </head>
          <p xml:id="i-TnMeeiy8d11XP5MAdahRcH">
            Ett steg för att motverka missbruk av visstidsanställningar är
            att vidga det fackliga inflytandet. Enligt 28 § LAS ska en arbetsgivare
            som träffar avtal om tidsbegränsad anställning underrätta den
            lokala fackliga organisationen. I praktiken kommer denna underrättelse
            för sent för att facket ska finna det meningsfullt att begära
            förhandling. Enligt 32 § LAS ska en arbetsgivare förhandla enligt
            1114 §§ MBL om företrädesrätten berörs vid en anställning. Förhandlingsskyldigheten
            bör utsträckas till att gälla även när en arbetsgivare avser träffa
            avtal om tidsbegränsad anställning. Formerna för detta fastställs
            av parterna i kollektivavtal.
          </p>
          <head type="h2" xml:id="i-Pipdkizfa1zzhi7TJTmnMF">
            4.5 Informationsskyldighet
          </head>
          <p xml:id="i-2ynvm85DJ5Pb9xTybNhyvk">
            Genom att ta bort arbetsgivarens plikt att informera om lediga
            tjänster till föräldralediga har regeringen försämrat möjligheten
            för visstidsanställda att få en tillsvidareanställning. Eftersom
            kvinnor oftare än män har tidsbegränsade anställningar och är
            föräldralediga finns en uppenbar risk att denna ordning missgynnar
            kvinnor. Det har såväl Diskrimineringsombudsmannen som LO påpekat
            i sina yttranden över lagförslaget. Dessutom har ett starkare
            skydd mot diskriminering av föräldralediga nyligen införts, eftersom
            det varit uppenbart att dessa missgynnas på olika sätt. Att undanta
            de mest utsatta av de föräldralediga, de visstidsanställda, från
            information om nya tjänster motverkar intentionerna med det skärpta
            diskrimineringsförbudet.
          </p>
          <p xml:id="i-eJPjXPaRL8d3yWHTqZAac">
            Föräldralediga arbetstagare saknar ofta aktuell information om
            vad som pågår på arbetsplatsen och är därför i extra stort behov
            av att bli informerade om lediga anställningar. Det kan inte anses
            vara en stor administrativ börda för arbetsgivaren att informera
            sina föräldralediga arbetstagare med visstidsanställningar om
            nya anställningsmöjligheter.
          </p>
          <p xml:id="i-MMdBWg1HJkyQqY1JfF9smB">
            Vänsterpartiet anser att arbetsgivare bör vara skyldiga att lämna
            information om nya arbetstillfällen till alla lediga arbetstagare
            oavsett deras anställningsform.
          </p>
          <head type="h2" xml:id="i-33CpdSPugpDeKkgAE5dPmJ">
            4.6 Tydligare personsamband vid vikariat
          </head>
          <p xml:id="i-HnMMQpWjpd5wTEvb51f5cQ">
            En vikarie är tänkt att vara en person som ersätter en bestämd
            viss person under en bestämd tid. Poängen med vikariat är att
            det finns ett personsamband. Vikariat har utvecklats från att
            ha varit en anställningsform med koppling till en viss ledig arbetstagare
            eller en viss ledig befattning till att det görs en abstrakt bedömning
            där det är oklart om vikarien alls ersätter en frånvarande person,
            eller om vikariat används för att täcka upp för vakanser eller
            tillfälliga arbetsanhopningar. Det är oacceptabelt att vikariatsformen
            missbrukas på detta sätt. Arbetstagare och fackliga organisationer
            måste ha insyn i vilka faktiska förhållanden som omger en anställning
            för att kunna hävda lagstadgade och avtalade anställningsvillkor.
            Om inget personsamband finns ska inte heller anställningsformen
            vikariat användas. Naturligtvis måste det finnas utrymme för rockader
            i en organisation, så att en vikarie täcker upp för en person
            som utför en annan frånvarande anställds jobb. Men det måste på
            ett tydligare sätt än vad som är fallet i dag gå att se sambandet
            mellan en anställds frånvaro och en vikarie. Därför bör regelverket
            kring vikariat förtydligas.
          </p>
          <head type="h2" xml:id="i-V8FX7RWXqijxdPDsTaatvQ">
            4.7 Höjd arbetsgivaravgift vid allmän visstidsanställning
          </head>
          <p xml:id="i-Rhq2dG2QdjHKqGszk5URM7">
            Visstidsanställningar tillgodoser arbetsgivarnas behov av flexibilitet.
            Men den enskilde som hamnar i en mycket utsatt och oskyddad position
            betalar ett högt pris för den flexibiliteten. De allt vanligare
            visstidsanställningarna innebär också stora kostnader för samhället
            i form av återkommande perioder av arbetslöshet, högre ohälsotal
            än för tillsvidareanställda och högre kostnader för arbetsmiljötillsynen.
            I syfte att skapa incitament för arbetsgivarna att tillsvidareanställa
            och täcka de kostnader visstidsanställ­ningar orsakar bör möjligheten
            att ta ut en högre arbetsgivaravgift för allmänna visstidsanställningar
            än för tillsvidareanställningar och övriga anställningsformer
            ses över. Anställningsformen rymmer de mest otrygga anställningarna
            som vanligen kallas behovs-, tim- eller projektanställning etc.
          </p>
          <p xml:id="i-G639hALz8wwQLBAtw1qjas">
            Provanställningar och vikariat bör inte omfattas av höjningen.
            Provanställning är avsedd att leda till tillsvidareanställning
            och bör inte försvåras. Vikariat måste undantas, eftersom risken
            annars är uppenbar att arbetsgivare blir mindre benägna att bevilja
            tjänstledigheter och/eller undviker att ta in vikarier för frånvarande
            personal med ökad arbetsbelastning som följd.
          </p>
          <p xml:id="i-Sg7tTV7sLdxN8dpHJ13KB6">
            Regeringen bör lägga fram förslag till förändrad lagstiftning
            i syfte att skapa garantier för att tidsbegränsade anställningar
            tillämpas på objektiva grunder, förhindra missbruk av tidsbegränsade
            anställningar och garantera principen om likabehandling mellan
            tidsbegränsat anställda och tillsvidareanställda i enlighet med
            vad som anförs i motionen. Detta bör riksdagen begära.
          </p>
        </div>
        <div type="motSignatures">
          <list>
            <item xml:id="i-U5z1DTQKH2VWZnmdTRgVuV" who="i-RnWtNUQCpycyMXbuRLTXcR">
              Josefin Brink (V)
            </item>
            <item xml:id="i-L7s53vtCJkSKBA1bWaNDpm" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-NwwjyyBjKgzVmfkpWnnutK" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-iTvEs8nCSY4TDUEwf4fJw" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-Q2Vnz8mkSPniX9BYYLWB5V" who="i-UhKXyeGqJBzFW5wSyeoGMt">
              Wiwi-Anne Johansson (V)
            </item>
            <item xml:id="i-4MYZh2gu9YkgBfAQqubau2" who="i-CNBy5dFgNNyEozHVpAj93c">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
