<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1924/mot_1924__ak__94/mot_1924__ak__94-001.pdf"/>
      <div type="motHeader" xml:id="i-SRi2tyQJpWDNJ9CNio9VQW">
        <div type="motTitle" xml:id="i-EHFoqHDjM3bcBeqdtgwyDu"/>
        <div type="motSubmissionInfo" xml:id="i-7gzG2mdfpyZYMNxLdhPs42"/>
      </div>
      <div type="motBody" xml:id="i-Ed7nGM2k3FyCWxJ8vf6dsC">
        <div xml:id="i-FyZcao6hZ3bt6KKmn53ETv">
          <p xml:id="i-YahboEoGYgskV4zVYwkdDN">
            Motioner i Andra kammaren, Nr 94. 11
          </p>
          <p xml:id="i-GoYKkGXAvzJ5Hrjxo69JbD">
            Nr 94.
          </p>
          <p xml:id="i-VFnrq9C5d8HoR1JtafJ8KE">
            Av herr Rydén, om anslag för utförandet och publicerandet av
            zonobservationer vid Lunds observatorium.
          </p>
          <p xml:id="i-FpcS5vbrMTDEp8XJz2nB8W">
            Bland de riksdagspetita från Lunds universitet, som icke upptagits
            i årets statsverksproposition, är det särskilt ett — såsom jag
            redan i remissdebat- ten anförde — som synes mig synnerligen behjärtansvärt
            och som jag där- för motionsvis dristar mig bringa under riksdagens
            prövning. Jag avser därmed det ärende, som beröres i följande
            inlaga till större akademiska konsistoriet i Lund från professorn
            i astronomi C. V. L. Charlier: »Genom beslut av 1879 och 1884
            års riksdag har till Lunds observatorium anslagits en summa av
            16,500 kronor för deltagande i ett internationellt astronomiskt
            arbete för katalogiserande av alla stjärnor på himlen till den
            9:de storleken samt för tryckning av de vid Lunds observatorium
            erhållna resultaten. Detta arbete är ock för länge sedan avslutat
            och resultaten såväl från Lund som från övriga deltagande observatorier
            av trycket utgivet. I planen ingick att ej blott stjärnornas orter
            för en bestämd tid skulle be- stämmas utan att även deras rörelse
            genom observationer skulle härledas. Härföre är det nödvändigt
            att observationerna efter viss tid (cirka 30 åa 40 år) skulle
            återupprepas helst med samma instrument som första gången kommit
            till användning. Oaktat de nuvarande tryckta internationella förhållandena,
            som försvåra samarbetet mellan vetenskapsmännen inom olika länder,
            har också ett dylikt arbete på flera ställen redan planerats (ett
            observatorium är redan färdigt med arbetet) och vid Lunds observatorium
            har observator Gyllenberg med stor framgång börjat nyobserverandet
            av de 11,450 stjärnor, som ingå i »Lunda- zonen». Om vederbörligt
            ekonomiskt bistånd erhålles, torde redan om 3 år dessa observationer
            vara avslutade och till trycket färdiga. Det anslag som härför
            erfordras hava vi med största möjliga reduktion av kostnaderna
            be- räknat till 18,000 kronor, häri inberäknat tryckningskostnader.
            Observator Gyllenberg utför gratis såväl de egentliga observationerna
            som en stor del av reduktionerna. Anslaget skulle användas uteslutande
            till sådant arbete, som av honom ej kan utföras, nämligen avläsning
            av mikroskop och ur samt observationsremsor, korrektioner för
            instrumentfel (som så långt som möjligt utföres av observatorn),
            reduktioner för refraktion och precession m.
          </p>
          <pb facs="riksdagen-motions-pdf/data/1924/mot_1924__ak__94/mot_1924__ak__94-002.pdf"/>
          <p xml:id="i-Y4P47RBz7wneFYYTXBEXGb">
            12 Motioner i Andra kammaren, Nr 94.
          </p>
          <p xml:id="i-R4GFo61NS6WQ1P5Kc2Hci2">
            m., särskilt vidlyftiga räkningar som ej utan astronomisk räknehjälp
            kunna utföras. Därtill tryckning av resultaten, som om den skulle
            bestridas av an- slaget till lärda verks utgivande skulle på ett
            betänkligt sätt minska möjlig- heten att därmed understödja andra
            förtjänta vetenskapsidkare, såsom ock av K. Maj:t anfördes vid
            hemställandet om 1884 års anslag. Oaktat den prisförhöjning, som
            ägt rum sedan år 1879, torde arbetet inclu- sive tryckningen nu
            kunna utföras för 18.000 kronor eller ungefär samma kost- nad
            som för 40 år sedan. Detta har delvis möjliggjorts därigenom att
            ej så fullständig del av observationsresultaten nu skulle publiceras
            som vid de första observationerna. Jag anhåller därföre vördsamt,
            att konsistoriet ville hos K. Maj:t och riksdag göra hemställan
            om ett anslag å 18,000 kronor för utförandet och publicerandet
            av zonobservationer vid Lunds observatorium. Anslaget skulle utgå
            antingen med hela beloppet på en gång eller proportionellt fördelat
            på 3 eller eventuellt på 4 år.» Detta av universitetsmyndigheterna
            tillstyrkta anslagskrav har, som ovan nämnts, ej föranlett någon
            framställning till riksdagen. Det synes mig emellertid ur flera
            synpunkter beklagligt, om denna framställning bleve lämnad obeaktad.
            Ifrågavarande observations- och forskningsarbete, som på sin tid
            utfördes under samarbete mellan 15 observatorier i Europa och
            Förenta staterna, utgör en av grundvalarna för den moderna astronomiska
            forskningen. Vart och ett av de i samarbetet deltagande observatorierna
            avskaffade ett för ändamålet avsett specialinstrument, en s. k.
            meridiancirkel av fastställd storlek, och övertog var sin zon
            av norra stjärnhimmeln, inom vilken zon läget å varje i instrumentet
            synlig stjärna fastställdes. Av svenska observatorier deltog Lunds
            observatorium i samarbete — på enskild väg anskaffades medel till
            meridiancirkeln, och riksdagen anslog i övrigt erforderliga medel
            för arbetets utförande. Om man tager hänsyn till då- varande penningvärde
            och de då som nu tryckta tiderna, torde den på sin tid beviljade
            summan av 16,500 kronor få anses utgöra ett talande bevis för
            det höga vetenskapliga värde man tillmätte detta samarbete — en
            värde- sättning, vars riktighet också av erfarenheten blivit till
            fullo bestyrkt. Under sådana förhållanden vore det högeligen att
            beklaga, om Sverige nu skulle undandraga sig arbetets fullföljande.
            Lundaobservatoriet har, icke minst genom den nuvarande föreståndarens
            vetenskapliga gärning, världs- rykte. Vårt land har också skonats
            från den ödeläggelse av vetenskapligt forskningsarbete, som gått
            fram över stora delar av vår världsdel. Det synes mig vara en
            hederssak för vårt land, att vi bereda Lundaobservatoriet möj-
            lighet att göra de förnyade observationer, som ingå i den ursprungliga
            planen, och att publicera de viktigaste resultaten av de nya undersökningarna.
            Då det gäller en kostnadssumma, som, väsentligen genom vederbörandes
            oegennyttiga och oavlönade arbete, bragts ned till det nu begärda
            beloppet, synas icke ens de nuvarande tiderna kunna rättfärdiga
            ett avslag. Anslags-
          </p>
          <pb facs="riksdagen-motions-pdf/data/1924/mot_1924__ak__94/mot_1924__ak__94-003.pdf"/>
          <p xml:id="i-8cGfaSQhpGpeQPxMUpu7C2">
            Motioner i Andra kammaren, Nr 94. 13
          </p>
          <p xml:id="i-C6MhUue4CtmRSgk1BHPjjF">
            summan, 18,000 kronor, torde, på sätt Charlier jämväl ansett
            möjligt, kunna fördelas på fyra år. Jag tillåter mig alltså vördsamt
            hemställa, att riksdagen måtte bevilja ett extra reservationsanslag
            av 18,000 kronor för utförandet och publicerandet av zonobser-
            vationer vid Lunds observatorium samt därav för budgetåret 1924—25
            anvisa 4,500 kronor.
          </p>
          <p xml:id="i-MHr8M1N7Sj9SWRoDnQzHSs">
            Stockholm den 19 januari 1924.
          </p>
          <p xml:id="i-Ni31YwHuCN1E8Ln5KWZn9T">
            Värner Rydén.
          </p>
          <p xml:id="i-K6Mu7FnYmj2XRNSw3LgCxz">
            Bihang till riksdagens protokoll 1924. 4 saml. 23 häft. (Nr 92—94.)
            3
          </p>
        </div>
      </div>
    </body>
  </text>
</TEI>
