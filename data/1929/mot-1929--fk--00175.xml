<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1929/mot_1929__fk__175/mot_1929__fk__175-001.pdf"/>
      <fw xml:id="i-98gEW1f6JWJYDS7bWeKmNA">
        Motioner i Första kammaren, Nr 175. 7
      </fw>
      <div type="motHeader" xml:id="i-5PbnPX3aVFLKk8rFmgUd2L">
        <div type="motTitle" xml:id="i-5hLqstQMAZb8yJJuAqRozj"/>
        <div type="motSubmissionInfo" xml:id="i-3zZdq7WMSPPKXcpXM17GZ2"/>
      </div>
      <div type="motBody" xml:id="i-V644K7T3xsRkUBraFwc28K">
        <div xml:id="i-P5c9Y8oq91A2QTcSzhBSGL">
          <p xml:id="i-44UW9JTcPt1WcNGqsLJydx">
            Nr 1735.
          </p>
          <p xml:id="i-PydcyLGnKq9KYU51vBLVpa">
            Av herr Thulin, angående effektivare kontroll å skatteindrivnings-
          </p>
          <p xml:id="i-ReqUcBQY2PASnSSBsz79k">
            väsendet.
          </p>
          <p xml:id="i-QZhUYNMurmA7K5GKPXZYZb">
            Under en följd av år har man vid lagstiftningsarbetet på den
            direkta beskatt- ningens område sökt sträva efter rationella beskattningsmetoder.
            Härvid har man emellertid i stor utsträckning väl ensidigt beaktat
            endast en sida av pro- blemet, nämligen skattepåföringen eller
            taxeringen, medan den sida, som utgör det slutliga momentet vid
            skatteprincipernas omsättande i praktiken, nämligen indrivningen
            av vid ordinarie uppbörd ej erlagda skatter, ägnats mindre in-
            tresse och omsorg. Den enda mer betydande åtgärd, som här vidtagits,
            är in- förselinstitutets införande. De många förskingringar av
            skattemedel, som indrivningstjänstemän (lands- fiskaler och fjärdingsmän,
            stadsfogdar och exekutionsbetjänter) gjort sig skyl- diga till
            under de senaste åren, visa otvetydigt, att kontrollen på detta
            område icke är nöjaktig. Visserligen har man genom införande av
            särskilda indriv- ningskvittoblanketter samt införande av obligatoriska
            postgirokonton för tjän- stemännen ifråga sökt skaffa sig större
            kontrollmöjligheter än de förutvarande, men erfarenheten har visat
            redan nu, att även med tillgång till dessa nya hjälp- medel nöjaktig
            kontroll icke är möjlig. En inventering, som en landsfiskal vid-
            tog den 31 december 1927 hos en honom underlydande fjärdingsman,
            visade allt klart och i sin ordning, medan en den 8 juni 1928
            (alltså inom ett halvår) av länsstyrelsen på förekommen anledning
            vidtagen utredning klarlade, att en betydande brist förelåg. Fjärdingsmannen
            hade i själva verket börjat förskingra uppburna skattemedel redan
            år 1925 och sedan fortsatt. De ovan omtalade indrivningskvittoblanketterna
            lämna sålunda icke tillräck- liga garantier mot falsarier. Värre
            är dock, att de kunna vara till förfång för allmänheten. I målet
            mot ovan åsyftade fjärdingsman dömdes på sådant sätt, att personer,
            som i god tro godtagit andra kvitton än å officiella blanketter
            ut- skrivna, nu äro utsatta för risken att tvingas ånyo gälda
            de av dem en gång redan erlagda utskyldsbeloppen. Men även i många
            fall, där rena oegentligheter icke föreligga, kan ett miss- skötande
            i större eller mindre utsträckning av indrivningen äga rum. Oftast
            består då indrivningens oriktiga handhavande av dröjsmål vid arbetets
            utföran- de. Det är givet, att ett väl smort, snabbt och påpassligt
            indrivningsmaskineri är i hög grad ägnat att befrämja skatteuppbördsresultatet.
            Försening av indriv- ningsåtgärder kan nämligen leda till ett
            försittande av möjligheten att ut- taga restfört skattebelopp.
            För några år sedan gick en av våra köpingar för-
          </p>
          <pb facs="riksdagen-motions-pdf/data/1929/mot_1929__fk__175/mot_1929__fk__175-002.pdf"/>
          <fw xml:id="i-ULZ9dCVsdZ5DjaPfb3SHAq">
            8 Motioner i Första kammaren, Nr 175.
          </fw>
          <p xml:id="i-2EX8RvtJkfUDea4V1Bvc2j">
            lustig ett belopp på tusentals kronor i kommunalskatt av den
            anledningen, att vederbörande skattskyldig, som var väl avlönad
            tjänsteman, avled några år efter det skatterna förfallit till
            betalning. Ehuru indrivningsmyndigheten haft god tid härtill,
            hade införsel ej företagits. I detta sammanhang vill jag framhålla
            att, kanske i någon mån tack vare in- förselinstitutet, arbetarna
            icke äro så dåliga skattebetalare, som man förut ofta gjort gällande.
            Statistik i ämnet (Stadsförbundets tidskrift 1928 nr 8) visar,
            att uppbördsresultaten icke äro sämre i städer med stor industriarbetarbefolk-
            ning än i andra städer. Förhållandet torde vara det, att såväl
            arbetare och andra anställda som medborgare med ””synliga” tillgångar
            (fastighetsägare, torpare etc.) med mycket få undantag fullgöra
            sin skatteplikt. Sämre torde det vara med dem, som sakna anställning
            och ”synliga”” tillgångar, men ändå hava inkomster, ofta icke
            så föraktliga. För att beskattningen icke skall orättvist hårt
            drabba de förstnämnda (utvecklingen går därhän), är det av utomordentlig
            vikt, att indrivningsarbetet bedrives metodiskt med hänsynstagande
            härtill. Som det nu är, bedrives nog detta arbete på en del håll
            metodiskt, men i så måtto att man tager ut beloppen, där detta
            går lätt för sig, och underlåter allvarliga ansträngningar att
            nå resultat i övriga fall. I en av våra städer lär indrivnings-
            arbetet bestå till större delen däri, att exekutionsbetjänterna
            annonsera, att de taga mot pengar på viss lokal under några timmar
            varje vecka. I en annan stad nekar stadsfogden att taga emot stadsfullmäktiges
            erbjudande om ytter- ligare en exekutionsbetjänt till förstärkning
            av den nuvarande styrkan, som väl knappast hinner med de mera
            lättvindiga fallen. En kontroll av indrivningsarbetet, som tager
            sikte både på förhindrandet av förskingringarna och på större
            effektivitet, är av behovet starkt påkallad. Givet- vis kunna
            flera alternativ för anordnandet av en sådan kontroll tänkas.
            Först måste man emellertid söka vidtaga åtgärder, som göra en
            någorlunda nöjaktig kontroll av indrivningar över huvud taget
            möjlig. Ett mycket vanligt tillväga- gångssätt vid förskingringar
            är, att indrivningstjänsteman, sedan han försnillat av honom uttaget
            eller till honom redovisat belopp, till döljande härav anmäler
            beloppet till avkortning, uppgivande att vederbörande skattskyldig
            saknar ut- mätningsbara tillgångar. Det har hänt, att just de
            fattigaste av oärlig indriv- ningstjänsteman hårt pressats, enär
            han förstått, att ”fattig”-uppgiften om dem lättast skulle godtagas.
            En del myndigheter skola nämligen yttra sig över föreslagna avkortningar,
            men detta lämnar, såsom erfarenheten alltför tydligt visat, icke
            nöjaktiga garantier mot dessa slag av oegentligheter. Man skulle
            kunna tänka sig, att avkortning som regel icke godkännes i dessa
            fall, förrän det företes en av den skattskyldige på heder och
            samvete undertecknad förkla- ring, att han icke förmår erlägga
            under utsökning varande skattebelopp. En falsk dylik förklaring
            borde föranleda straff såsom falsk taxeringsuppgift. Ofta förekommer
            även, att förskingrat skattebelopp anmäles till avkortning under
            falsk uppgift, att vederbörande skattskyldig avflyttat till okänd
            ort. Dy- lik avkortning borde icke få äga rum, med mindre än intyg
            företeddes om ve-
          </p>
          <pb facs="riksdagen-motions-pdf/data/1929/mot_1929__fk__175/mot_1929__fk__175-003.pdf"/>
          <fw xml:id="i-3R4v3aoYZyN2xEXQaVeeuv">
            Motioner i Första kammaren, Nr 175. 9
          </fw>
          <p xml:id="i-Y1zcMEotWhxqa5JG9LGnqj">
            derbörandes oanträffbarhet, utfärdat av trovärdiga personer,
            boende å eller i grannskapet av den fastighet, å vilken den restförde
            uppgives vara bosatt eller vistats. Det nuvarande avkortningssystemets
            avigsidor framträda sannolikt tydligast, då det gäller restfört
            skattebelopp, som påförts och debiterats en person inom en kommun,
            varifrån han avflyttat. I dylikt fall begär indrivningsmyndigheten
            å debiteringsorten handräckning för indrivning direkt hos motsvarande
            myndig- het å den ort, dit vederbörande enligt kyrkobokföringen
            ete. inflyttat. Risken för upptäckt av förskingringar, gällande
            dylika handräckningsmedel, är med nuvarande system såsom regel
            så gott som ingen, särskilt vid manipulationer i stil med ovan
            skildrade. I stor utsträckning gäller det nu sagda restförda kommunalutskylder
            och all- deles särskilt i de fall, då vederbörlig anmälan till
            länsstyrelsen om restlängdens slutbelopp underlåtits. Det är givetvis
            i de senare fallen omöjligt för den kon- trollerande inventeringsförrättaren
            att skaffa sig kännedom om de belopp, för vilka vederbörande är
            redovisningsskyldig, och ett falsarium kan därför lätt undgå honom.
            En anordning, som skulle i stor utsträckning råda bot på dessa
            bristfällig- heter, vore att låta varje indrivningshandling och
            varje redovisning passera läns- styrelsen för att där bokföras.
            Därigenom att alla restlängder, statliga som kommunala, liksom
            alla handräckningsframställningar på dylikt sätt statistik- fördes,
            skulle man utom ökade garantier mot förskingringar vinna en möjlig-
            het att för varje indrivningstjänsteman få en överblick av arbetseffektiviteten.
            Man kan då ingripa, för den händelse denna effektivitet lämnade
            något övrigt att önska. Statistiken skulle dessutom kunna tänkas
            uppenbara mera påtagliga förskingringar. Den hos länsstyrelserna
            förda statistiken borde minst en gång om året sam- manställas
            för hela riket, exempelvis hos riksräkenskapsverket, varigenom
            man vunne möjlighet kontrollera att indrivningsarbetet bedreves
            med någorlunda lik- formig effektivitet över hela landet. Huruvida
            så är förhållandet nu, vet man icke. Länsstyrelsens och magistraternas
            kontroll över indrivningen skulle man också kunna tänka sig kompletterad
            genom en kontroll från central inspek- tionsmyndighet, exempelvis
            riksräkenskapsverket, som skulle åläggas att år- ligen inspektera
            några hundratal indrivningstjänstemän i olika delar av landet.
            En noggrann uppmärksamhet bör ägnas de förskingringar, som trots
            allt kunna äga rum. En särskild undersökningskommission, bestående
            av represen- tanter bland annat för den centrala inspektionsmyndigheten
            och för pensions- styrelsen (ifråga om pensionsavgifterna) bör
            i samråd med vederbörande myn- digheter å orten (länsstyrelsen,
            magistraten, kommunen etc.) utreda försking- ringsmetoderna och
            ansvara för, att en fullständig undersökning om försking- ringarnas
            omfattning kommer till stånd. Det har nämligen visat sig att,
            om man får sätta tilltro till vad som framkommit i pressen, vid
            förskingringar
          </p>
          <pb facs="riksdagen-motions-pdf/data/1929/mot_1929__fk__175/mot_1929__fk__175-004.pdf"/>
          <fw xml:id="i-AsZR8D73D2UhcbneRkSUkD">
            10 Motioner i Första kammaren, Nr 175.
          </fw>
          <p xml:id="i-STjt3672UP91wEabzdNcgx">
            understundom icke förebragts en fullständig utredning, varigenom
            enskilda personer blivit lidande. Undersökningskommissionen bör
            avgiva utlåtande om kontrolleffektiviteten m. fl. omständigheter
            i samband med förskingringen samt avgiva förslag till åtgärder,
            ägnade att förhindra ett återupprepande. Alternativt skulle man
            kunna lägga om hela det nuvarande kontrollsystemet efter ett system,
            byggt på kombinerade uppbörds- och indrivningsmärken, som inklistras
            i skatte- och medborgarbok, skattekort e. d. Att ingå på en beskriv-
            ning, hur ett dylikt system skulle uppbyggas, skulle här föra
            för långt. Det är helt naturligt, att åtgärder sådana som de ovan
            föreslagna komma att draga en del kostnader. Alldeles säkert skulle
            de emellertid till större de- len, kanske helt och hållet, komma
            att täckas av den ökade skatteinkomst, som här ifrågasatta reformer
            skulle medföra. Otroligt är icke, att såväl staten som kommunerna
            skulle vinna på deras tillkomst icke oväsentliga summor. Vare
            hur som helst härmed, här gäller frågan icke ekonomisk vinst eller
            för- lust, utan något vida mer. Frågan gäller i själva verket
            statens prestige. Sta- ten får icke längre genom sin underlåtenhet
            att införa nöjaktig kontroll över skatteindrivningsväsendet göra
            sig till skatteförskingrarnas medbrottsling. På grund av vad sålunda
            anförts får jag hemställa,
          </p>
          <p xml:id="i-MWhYsyJ75XwUWpmNHDyZU8">
            att riksdagen måtte i skrivelse till Kungl. Maj:t anhålla, att
            Kungl. Maj:t måtte låta verkställa utredning om lämpliga åtgärder
            för åstadkommande av en effektivare kontroll av skatteindrivningsväsendet
            ävensom påbjuda vidtagandet sna- rast möjligt av dylika åtgärder.
          </p>
          <p xml:id="i-Gt5gg6ec6UajU2nXaN1nfz" type="date">
            Stockholm den 21 januari 1929.
          </p>
          <p xml:id="i-BrQWw8AhfqWeFk3oLvsoXe">
            E. Thulin.
          </p>
        </div>
      </div>
    </body>
  </text>
</TEI>
