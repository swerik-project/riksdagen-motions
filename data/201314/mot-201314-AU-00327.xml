<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-AU-00327">
  <teiHeader>
    <fileDesc>
      <titleStmt>
        <title>Utgiftsområde 14 Arbetsmarknad och arbetsliv</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 14 Arbetsmarknad och arbetsliv</title>
          <idno type="rdwebb">H102A327</idno>
          <rs type="number">A327</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H102A327/text</ref>
          <ref type="dokument_url_html">http://data.riksdagen.se/dokument/H102A327</ref>
          <ref type="dokumentstatus_url_xml">http://data.riksdagen.se/dokumentstatus/H102A327</ref>
          <ref type="doc">http://data.riksdagen.se/fil/826B1CF9-7A6F-441D-82C1-3D418BF3C570</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9HNqR6HqxJ4KrgiT1nsfof" type="signed"/>
        <correspContext corresp="i-9HNqR6HqxJ4KrgiT1nsfof">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-RnWtNUQCpycyMXbuRLTXcR"/>
        </correspContext>
        <correspAction xml:id="i-PqZKD6ajU6ahpbekEdtuhU" type="numbering">
          <date when="2013-10-07"/>
        </correspAction>
        <correspAction xml:id="i-BrLXvk8FaphtqMVGQygQH6" type="submission">
          <date when="2013-10-03"/>
        </correspAction>
        <correspAction xml:id="i-QMpEFdK38jjm8zCHFQUCHW" type="transfer">
          <date when="2013-10-03"/>
        </correspAction>
        <correspAction xml:id="i-MS1xwf1ouwKYCTvNSUDAcj" type="assigned"/>
        <correspContext corresp="i-MS1xwf1ouwKYCTvNSUDAcj">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9pzjHbJ3syZtBUJ9MW4jrn" type="motHeader"/>
      <div xml:id="i-AQCakq98hUNfdvGdWn8Hty" type="motBody">
        <div xml:id="i-qkkEdyQSzgVtgqkQjd9Xf" type="motSummary">
          <head xml:id="i-WnTQYTxvpfi2fTN6LJsH4U">
            Sammanfattning
          </head>
          <p xml:id="i-DR3TiYBzG7RnA9MBSLruYj">
            Vänsterpartiets arbetsmarknadspolitik syftar till att nå målet
            om full sysselsättning och att skapa ett arbetsliv präglat av
            goda arbetsvillkor, bra arbetsmiljö, ökat inflytande och utvecklingsmöjligheter
            för löntagarna. En arbetslöshetsförsäkring som ger inkomsttrygghet,
            en effektiv arbetsförmedling och ett ambitiöst arbetsmiljöarbete
            är viktiga beståndsdelar i denna politik.
          </p>
          <p xml:id="i-RDrN1SDzkXmosstS16WFQq">
            Sju år av borgerlig arbetsmarknadspolitik kan summeras i lägre
            sysselsättningsgrad, högre arbetslöshet, fördubblad långtidsarbetslöshet
            och försämrad matchning. Andelen arbetslösa som har rätt till
            arbetslöshetsersättning har minskat drastiskt, i stället tvingas
            allt fler leva på bidrag från socialtjänsten. Efter en nedgång
            i samband med försämringen av sjukförsäkringen ökar dessutom sjuktalen
            nu snabbt och en långvarig trend av minskade arbetsrelaterade
            olyckor och arbetssjukdomar har brutits.
          </p>
          <p xml:id="i-KsW7q7N7k1hkp85z3eRbyu">
            Det är uppenbart att det behövs en omläggning av hela arbetsmarknadspolitiken.
            För att minska arbetslösheten behövs först och främst en ekonomisk
            politik som prioriterar investeringar och stimulanser som skapar
            fler arbetstillfällen. Men det behövs också en aktiv utbildnings-
            och arbetsmarknadspolitik och ett ambitiöst arbetsmiljöarbete.
          </p>
          <p xml:id="i-BYoEzgpzKFjtZbnsgC7yKQ">
            I denna motion specificerar vi våra förslag till förändringar
            av anslagen för Arbetsförmedlingen, Arbetsmiljöverket, arbetslöshetsförsäkringen
            och arbetsmarknadspolitiska program och insatser.
          </p>
        </div>
        <div xml:id="i-YU5n7P8kAZ9SAgMtLTsj32" type="motProposal" subtype="förslag">
          <head xml:id="i-3hAPeibb3Vqjep9AMGiRg1">
            Förslag till riksdagsbeslut
          </head>
          <list xml:id="i-MApLDyUSjU8hkhFGVLtsRG" style="ol">
            <item xml:id="i-R1Vp1UQt5uZ9hLLb1twWUA">
              Riksdagen anvisar anslagen för 2014 inom utgiftsområde 14 Arbetsmarknad
              och arbetsliv enligt förslaget i tabell 1 i motionen.
            </item>
            <item xml:id="i-WF4KRXDHYYiRZgCjzw2AKf">
              Riksdagen tillkännager för regeringen som sin mening vad som
              anförs i motionen om att de regler om aktivitetsrapporter som
              trädde i kraft den 1 september 2013 inte bör utvidgas till att
              även gälla sökande med aktivitetsstöd utan i stället bör reglerna
              avskaffas.
            </item>
            <item xml:id="i-BXKkVLy7VoKTVCWcDwF8gN">
              Riksdagen avslår förslaget till lag om ändring i lagen (2002:546)
              om behandling av personuppgifter i den arbetsmarknadspolitiska
              verksamheten (avsnitten 2.2 och 4.5.12 i propositionen).
            </item>
          </list>
        </div>
        <div xml:id="i-9sxSyAhCRCCk2iQKTbM8PR" type="motContent">
          <head xml:id="i-UehVyMqo8xedvAQSqfet6Y" type="h1">
            Anslagsfördelning
          </head>
          <head xml:id="i-9yCEzRfbYZjka63AP4eqpz" type="h1">
            Tabell 1 Anslagsförslag 2014 för utgiftsområde 14 Arbetsmarknad
            och arbetsliv
          </head>
          <p xml:id="i-F2uc3XgA6SEQqPh5J38RYG">
            Tusental kronor
          </p>
          <table xml:id="i-5EWuK1N4V7X9Le93hpE1cK">
            <row xml:id="i-Ewi2LavqQ49hmQgmdX7Qww">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (V)
              </cell>
            </row>
            <row xml:id="i-YXjaF549WgPdLEiTFBuZfG">
              <cell>
                1:1
              </cell>
              <cell>
                Arbetsförmedlingens förvaltningskostnader
              </cell>
              <cell>
                7 110 650
              </cell>
              <cell>
                +300 000
              </cell>
            </row>
            <row xml:id="i-DeSMFrLSoVJtxoYFEf8e3s">
              <cell>
                1:2
              </cell>
              <cell>
                Bidrag till arbetslöshetsersättning och aktivitetsstöd
              </cell>
              <cell>
                32 134 598
              </cell>
              <cell>
                +9 230 000
              </cell>
            </row>
            <row xml:id="i-CNMSTXVmUWhemguw2Z3NmD">
              <cell>
                1:3
              </cell>
              <cell>
                Kostnader för arbetsmarknadspolitiska program och insatser
              </cell>
              <cell>
                9 224 345
              </cell>
              <cell>
                +193 000
              </cell>
            </row>
            <row xml:id="i-CYmo4YTNdvoqxddAQTuQeS">
              <cell>
                1:4
              </cell>
              <cell>
                Lönebidrag och Samhall m.m.
              </cell>
              <cell>
                17 831 288
              </cell>
              <cell>
                +1 415 000
              </cell>
            </row>
            <row xml:id="i-33X5AddXUc7hiyyAQWXSKJ">
              <cell>
                2:1
              </cell>
              <cell>
                Arbetsmiljöverket
              </cell>
              <cell>
                622 352
              </cell>
              <cell>
                +115 000
              </cell>
            </row>
            <row xml:id="i-YQCG1JzZQ1htv7C45F5dQ3">
              <cell>
                Summa
              </cell>
              <cell>
                +11 253 000
              </cell>
            </row>
          </table>
          <head xml:id="i-PJUV1rULs3VcQWJ5Kn8uYw" type="h2">
            1:1 Arbetsförmedlingens förvaltningskostnader
          </head>
          <p xml:id="i-HRqoJkgePuCt6CTNnB7e1s">
            Arbetsförmedlingen måste kunna ge relevant stöd och service åt
            alla arbetssökande och arbetsgivare i alla branscher. Samtidigt
            är det rimligt att särskild tonvikt läggs vid att stödja grupper
            som har stora behov. För att klara den utmaningen måste myndigheten
            ha en organisation med plats för både generalister och mer specialiserade
            handläggare. Vi menar att den senare kategorin skalats ner i alltför
            hög grad. Vi ser ett behov av fler handläggare med specialistkunskaper
            om funktionsnedsättningar och arbetshjälpmedel.
          </p>
          <p xml:id="i-Vc8oK6zuQVqnf25pXGo18d">
            Vi anser också att myndigheten bör ges ett särskilt uppdrag att
            aktivt söka upp unga som varken studerar eller arbetar och erbjuda
            dem stöd. Därtill anser vi att alla unga arbetslösa måste få ett
            mer aktivt stöd från första dagen de skrivs in på Arbetsförmedlingen.
          </p>
          <p xml:id="i-DoqSdN3jbTEPKa9nYjW6yx">
            För att Arbetsförmedlingen ska kunna anställa specialiserade
            handläggare och handläggare med uppdrag att särskilt arbeta med
            unga arbetslösa, föreslår vi en ökning av anslaget med 300 miljoner
            kronor jämfört med regeringen 2014.
          </p>
          <head xml:id="i-2iUq21PtyE66boh916XDd2" type="h2">
            1:2 Bidrag till arbetslöshetsersättning och aktivitetsstöd
          </head>
          <p xml:id="i-D8pd9XHgxZ7fcfDJyXf9Dg">
            En arbetslöshetsförsäkring som ger inkomsttrygghet vid arbetslöshet
            är en viktig del i den svenska arbetsmarknadsmodellen. En väl
            fungerande arbetslöshetsförsäkring ökar rörligheten på arbetsmarknaden,
            lindrar konjunktursvängningar och motverkar lönedumpning. Den
            borgerliga regeringen har systematiskt saboterat försäkringen
            i alla dess delar sedan 2006. Effekten är slående: hundratusentals
            har lämnat försäkringen, en majoritet av de arbetslösa får ingen
            ersättning alls och bara en av tio får ut 80 procent av sin tidigare
            lön. Regeringen har nu motvilligt gått med på att avskaffa den
            så kallade arbetslöshetsavgiften, vilket kommer att leda till
            sänkta medlemsavgifter. Vänsterpartiet välkomnar den förändringen.
            Men vi anser att försäkringen också måste ges ett bättre innehåll
            och omfatta fler av de arbetssökande.
          </p>
          <p xml:id="i-3b8T5ApqsUsN3QK5NFKEYx">
            Vi ökar anslagen för att kunna genomföra ett antal förändringar
            för att återupprätta arbetslöshetsförsäkringen som en inkomstförsäkring.
          </p>
          <p xml:id="i-2GDQ7sd7xMFC5GXrTHkwk8">
            Vi höjer den högsta dagpenningen till 960 kronor och grundbeloppet
            till 410 kronor från den 1 januari 2014. För att undvika en fortsatt
            urholkning av försäkringen indexerar vi beloppen till löneutvecklingen.
            Vi höjer också ersättningsnivån till 80 procent för hela ersättningsperioden
            samt för tid med aktivitetsstöd. Vi minskar också antalet karensdagar
            med två. Med anledning av dessa reformer ökar vi anslaget med
            8,8 miljarder kronor 2014.
          </p>
          <p xml:id="i-B9cMtD1uG2pNRwM3TgXJG9">
            Vi tar också bort 75-dagarsbegränsningen vid deltidsarbetslöshet
            och ökar därför anslaget med 1,1 miljarder 2014.
          </p>
          <p xml:id="i-V7LqNGnLukajNy4ZNwBe3h">
            Den som jobbar deltid eller har tillfälliga jobb ställs i dag
            ofta helt utanför arbetslöshetsförsäkringen. Det är inte heller
            längre möjligt att kvalificera sig till ersättning från grundförsäkringen
            genom studier. Det har lett till att framför allt unga och nyanlända
            invandrare är hänvisade till att leva på släktingar eller söka
            bidrag hos kommunen om de blir arbetslösa. Vi föreslår därför
            en förstärkning av den allmänna grundförsäkringen. Vi föreslår
            att alla som uppfyller grundvillkoren i 9 § lagen om arbetslöshetsförsäkring
            och har varit inskrivna vid Arbetsförmedlingen i tre månader ska
            få rätt till ersättning med grundbeloppet. Vi ökar därför anslaget
            med 4 miljarder kronor 2014.
          </p>
          <p xml:id="i-6382U4s6gCP1WNk9dKjNTQ">
            Som en effekt av våra satsningar på utbildning och arbetsplatsförlagda
            insatser minskar antalet personer i behov av a-kassa, aktivitetsstöd
            eller utvecklingsersättning. Det innebär att vi räknar med minskade
            kostnader på anslaget med 4 682 miljoner kronor 2014.
          </p>
          <p xml:id="i-CV5ZZhLwj19YCW6Qq8Wa6V">
            Sammantaget föreslår Vänsterpartiet en ökning av anslaget med
            9 230 miljoner kronor jämfört med regeringen 2014.
          </p>
          <head xml:id="i-JrRx41coJXikW4wTx9cKPD" type="h2">
            1:3 Kostnader för arbetsmarknadspolitiska program och insatser
          </head>
          <p xml:id="i-F1eBa8JREuYPcGcFvzf9mX">
            Vänsterpartiet gör en kraftig satsning på utbildning och aktiva
            arbetsmarknadsåtgärder som ger de arbetssökande de kunskaper och
            arbetslivserfarenheter som efterfrågas på arbetsmarknaden.
          </p>
          <p xml:id="i-7KdnywQS9A6FW92dtv61cK">
            Vi fördubblar antalet platser i yrkesinriktade arbetsmarknadsutbildningar.
            De ska riktas in på områden där det riskerar att uppstå flaskhalsar
            eller brister. Vi anslår medel till 13 000 fler årsplatser inom
            arbetsmarknadsutbildningen än regeringen år 2014. Detta innebär
            en ökning av anslaget med 1 763 miljoner kronor 2014.
          </p>
          <p xml:id="i-EYPikjEZGvj7kEdXM2e6Zz">
            Vi inför en rätt till en fullständig gymnasieutbildning genom
            komvux samt fler yrkesutbildningar genom yrkesvux och yrkeshögskolan
            (se motion 2013/14:Ub463 Utgiftsområde 16 Utbildning och universitetsforskning).
          </p>
          <p xml:id="i-57PbcMBCqktUs5FAgTXCqz">
            Vi satsar på ett brett paket av insatser för arbetslösa unga,
            som utöver ovan nämnda utbildningsinsatser innehåller ett generationsväxlingsprogram
            i tre delar: utbildningsvikariat, traineeanställningar och lärlingsanställningar.
          </p>
          <p xml:id="i-8cicLKRwQoCxPNntQx4Qtp">
            Utbildningsvikariat: 7 000 platser under 2014. Det finns stora
            behov av vikarier för att täcka behovet av personal vid utbildningssatsningar
            inom välfärdssektorn. Vänsterpartiet presenterar också nya satsningar
            på olika kompetenslyft för anställda inom omsorgen. Under utbildningstiden
            vikarierar en ung arbetslös för den studerande. Staten bidrar
            med 80 procent av lönekostnaden för vikarien.
          </p>
          <p xml:id="i-Q4cou46Yb8CNJqZJb5hbTs">
            Traineeanställningar: 11 500 platser under 2014. Stora pensionsavgångar
            väntas i den offentliga förvaltningen. Ett stort antal nya anställda
            behöver rekryteras. Vår satsning innebär att äldre anställda ska
            använda en stor del av sin arbetstid till att introducera traineer
            i yrket. För varje traineeplats ska därför arbetsgivaren ersättas
            med halva den äldre anställdes lönekostnad.
          </p>
          <p xml:id="i-9yAEJSMmwZzB7jPe2wrxYH">
            Lärlingsanställningar: 11 000 platser under 2014. Lärlingsplatser
            inom hantverkaryrken är en bristvara, vilket gör att många yrkeselever
            inte blir färdigutbildade, trots brist på arbetskraft inom exempelvis
            vvs och plåtslageri. Vi föreslår därför ett stöd där staten står
            för halva lönekostnaden för lärlingen, förutsatt att lön och arbetsvillkor
            regleras i kollektivavtal.
          </p>
          <p xml:id="i-FDd4wWZfSYcUJMpFgB8rXj">
            Dessa satsningar belastar budgetens inkomstsida.
          </p>
          <p xml:id="i-VfjVy1UzRaAnP5q7bPCdrV">
            Vi avskaffar arbetsmarknadsåtgärden fas 3, där långtidsarbetslösa
            tvingas arbeta utan lön. Istället avsätter vi utrymme för att
            samtliga deltagare i programmet ska kunna erbjudas utbildning
            inom komvux, yrkesvux, yrkeshögskolan eller arbetsmarknadsutbildning.
            Vi inrättar också 17 000 övergångsjobb, som är subventionerade
            anställningar med lön enligt kollektivavtal. Subventionen motsvarar
            hela lönekostnaden under som längst två år i taget och gäller
            arbete inom skattefinansierad verksamhet och i ideella organisationer.
            Övergångsjobben är i första hand avsedda att erbjudas dem som
            idag deltar i fas 3, men ska även kunna erbjudas långtidsarbetslösa
            unga.
          </p>
          <p xml:id="i-EFGwykjZKTakafhro2m6NU">
            Vi föreslår också en satsning på företagsvikariat, där personer
            som har en anställning och tar tjänstledigt för att starta eget
            ska kunna få stöd för start av näringsverksamhet under förutsättning
            att arbetsgivaren anställer en arbetslös som vikarie. Vi anslår
            2 miljoner kronor till 1 000 företagsvikariat år 2014.
          </p>
          <p xml:id="i-PS2CNfRMHrRbwoRE3EMAYz">
            Våra satsningar på utbildning och subventionerade anställningar
            innebär att vi räknar med sammanlagda minskningar av kostnaderna
            för regeringens arbetsmarknadspolitiska program med 2 440 miljoner
            kronor 2014. Till våra satsningar på utbildningsvikariat, lärlingsanställningar
            och övergångsjobb vill vi koppla ett stöd för merkostnader hos
            arbetsgivarna på 100 kronor per dag. Detta innebär att vi ökar
            anslaget med 924 miljoner kronor 2014.
          </p>
          <p xml:id="i-F8JFz3dcHBNmzpavomCyao">
            Eftersom vi vill lägga ner fas 3 säger vi nej till regeringens
            föreslagna satsning på förstärkt särskilt anställningsstöd och
            minskar anslaget med 56 miljoner kronor 2014.
          </p>
          <p xml:id="i-WXh6Zd81WgAGvLy2vFGuvF">
            Sammantaget föreslår Vänsterpartiet en ökning av anslaget med
            193 miljoner kronor jämfört med regeringen 2014.
          </p>
          <head xml:id="i-62Kgk1NPzpyA7GjeuzBSQt" type="h2">
            1:4 Lönebidrag och Samhall m.m.
          </head>
          <p xml:id="i-C1fKq4dkhaaC6EbHkS2rzC">
            Personer med funktionsnedsättning utgör en outnyttjad arbetskraftsresurs.
            För att bekämpa arbetslösheten bland personer med funktionsnedsättning
            behövs både generella och riktade insatser. Vi välkomnar regeringens
            utökning av antalet utvecklingsanställningar inom Samhall. Men
            det behövs också bättre förutsättningar för anställningar på den
            reguljära arbetsmarknaden.
          </p>
          <p xml:id="i-8eQ7S9DniJUy6W2kFqnAid">
            Taket för lönebidragsersättningen behöver höjas, då dagens låga
            nivå enligt såväl Arbetsförmedlingen som arbetsgivare utgör ett
            hinder för att anställa personer med lönebidrag. Vi anslår medel
            för att höja taket med 2 000 kronor per månad. Det innebär att
            lön upp till 18 700 kronor får ligga till grund för bidraget.
            Takhöjningen gäller även offentligt skyddat arbete, utvecklingsanställning
            och trygghetsanställning, som lyder under samma reglering. Samtidigt
            skapar vi utrymme för 2 000 fler lönebidragsanställningar. Detta
            innebär att vi ökar anslaget med 1,4 miljarder kronor 2014.
          </p>
          <p xml:id="i-CkxPGPCUN4FShxJ96yQLgC">
            Vänsterpartiet anser att hanteringen av arbetshjälpmedel behöver
            förenklas avsevärt (se motion V209 Delaktighet för personer med
            funktionsnedsättning). För att öka tillgången till moderna och
            flexibla arbetshjälpmedel ökar vi anslaget med 15 miljoner kronor
            2014.
          </p>
          <p xml:id="i-JAsPKBhLzUMesFj7mmnkDX">
            Sammantaget föreslår Vänsterpartiet en ökning av anslaget med
            1 415 miljoner kronor jämfört med regeringen 2014.
          </p>
          <head xml:id="i-SciGumnSKcjMQhZPbst7Bm" type="h2">
            2:1 Arbetsmiljöverket
          </head>
          <p xml:id="i-W8NGc438kqXPz9tj1u6xMB">
            Sedan 2006 har regeringen genomfört omfattande besparingar på
            Arbetsmiljöverket. Det innebär att den centrala och regionala
            tillsynen samt möjligheterna till förebyggande arbete genom regelutveckling
            minskat. Studier visar att det finns ett samband mellan antalet
            inspektörer och arbetsmiljöns positiva utveckling. Regeringens
            nedskärningar riskerar därför att leda till ökad sjukfrånvaro
            och fler olyckor på sikt.
          </p>
          <p xml:id="i-RjEmcAkt9tcavfioAwyfW5">
            Sverige lever inte upp till Internationella arbetsorganisationens
            (ILO) rekommendation om en arbetsmiljöinspektör per 10 000 anställda.
            Vi menar att Sverige som ett minimum bör nå upp till ILO:s rekommendation.
            För att förstärka Arbetsmiljöverkets tillsynsarbete vill vi som
            ett första steg öka anslaget med 60 miljoner kronor år 2014.
          </p>
          <p xml:id="i-Wi53nZd9uNCWjar5nrJU3C">
            Det systematiska förebyggande arbetet ute på arbetsplatserna
            är av avgörande betydelse för att på sikt minska belastningen
            och ohälsan i arbetslivet. Vi avsätter därför också 40 miljoner
            kronor för utökad utbildning av skyddsombud och 10 miljoner kronor
            mer till de regionala skyddsombudens verksamhet år 2014.
          </p>
          <p xml:id="i-R6Ty5HU298SbUa5B4cnc6d">
            Därutöver föreslår vi att anslaget ökas med 5 miljoner kronor
            för att göra det möjligt med en tillfällig satsning på tillgänglighetskonsulter.
            Tillgänglighetskonsulterna ska ha till uppgift att informera om
            och kvalitetssäkra arbetet med att göra arbetslivet tillgängligt
            för personer med funktionsnedsättning.
          </p>
          <p xml:id="i-Hrbr6xScpV3MqtN1RWJJUE">
            Sammantaget föreslår Vänsterpartiet en ökning av anslaget med
            115 miljoner kronor jämfört med regeringen 2014.
          </p>
          <head xml:id="i-4LWjhAVtF9FrQTPDoH9dGp" type="h2">
            Aktivitetskrav
          </head>
          <p xml:id="i-NfY2AfbmUPevBhwqGCVzLG">
            Sedan den 1 september 2013 måste arbetslösa i detalj redovisa
            sin aktivitet till Arbetsförmedlingen i s.k. aktivitetsrapporter
            för att inte mista sin rätt till a-kassa. Vänsterpartiet anser
            att det är ett beslut som tagits på tvivelaktiga grunder, och
            som innebär ett slöseri med såväl de arbetssökandes som arbetsförmedlarnas
            tid.
          </p>
          <p xml:id="i-GQSBqZfBQ2RCikvPtac4Au">
            Regeringen skriver i budgetpropositionen att man avser att utöka
            kravet på aktivitetsrapporter till att också omfatta dem som har
            aktivitetsstöd. Det innebär ytterligare byråkrati och pappersarbete
            på bekostnad av kvalificerat förmedlingsarbete och seriöst jobbsökande.
          </p>
          <p xml:id="i-JR8izFRdD6NRzUir4deyz2">
            De regler om aktivitetsrapporter som trädde i kraft den 1 september
            2013 bör därför inte utvidgas till att även gälla sökande med
            aktivitetsstöd, istället bör reglerna avskaffas. Detta bör riksdagen
            som sin mening ge regeringen till känna.
          </p>
          <p xml:id="i-JhT2upYHsVDRryS8MN3gce">
            Aktivitetsrapporterna har medfört stora risker för att arbetslösa
            rapporterar in uppgifter om personliga förhållanden som kan vara
            känsliga och i många fall sekretessbelagda idag. Det kan till
            exempel handla om vård enligt socialtjänstlagen eller åtgärder
            enligt utlänningslagen. Sådana uppgifter får Arbetsförmedlingen
            idag inte hantera. Regeringen föreslår därför i budgetpropositionen
            att reglerna för vilka känsliga personuppgifter som Arbetsförmedlingen
            får hantera ska utvidgas. Förslaget har ifrågasatts av Datainspektionen.
          </p>
          <p xml:id="i-CeGi3BDaF92iyAwwgoaYaa">
            Vänsterpartiet är, som redogjorts för ovan, motståndare till
            systemet med aktivitetsrapporter. Den föreslagna utvidgningen
            av vilka integritetskänsliga uppgifter Arbetsförmedlingen får
            hantera i sina register stärker vår uppfattning ytterligare.
          </p>
          <p xml:id="i-EN4CWeqoe9bp8oDYVMjv7z">
            Vid en sådan kartläggning av människors personliga förhållanden
            måste lagstiftaren kunna belägga att det man uppnår med åtgärden
            står i proportion till integritetskränkningen. Vänsterpartiet
            anser inte att det finns några belägg för att aktivitetsrapporterna
            skulle medföra några positiva resultat för vare sig enskilda eller
            samhället som kan motivera en sådan integritetsrisk.
          </p>
          <p xml:id="i-ErCXo9tMu19YK9eHjdGwV1">
            Riksdagen bör avslå förslaget till lag om ändring i lagen (2002:546)
            om behandling av personuppgifter i den arbetsmarknadspolitiska
            verksamheten (avsnitten 2.2 och 4.5.12 i propositionen).
          </p>
        </div>
        <div xml:id="i-663ck4HZFeJ71iEN9DnMBA" type="signatureBlock">
          <list xml:id="i-77e5NQLMpw5ADK3xuTnQJt">
            <item xml:id="i-2HdfUFETwLZ6X6mtTmQqgz" who="i-PPZKpwNr5kqkWArvESGC5X" type="signature">
              Jonas Sjöstedt (V)
            </item>
            <item xml:id="i-31ZdH6Hyh185pfzQNwXQ34" who="i-Beux79YM43dDCxrVuBqfWw" type="signature">
              Torbjörn Björlund (V)
            </item>
            <item xml:id="i-8MY7L526so582ur4RJChrE" who="i-5CH7vHLGXLfDB5Tn7xx95V" type="signature">
              Siv Holma (V)
            </item>
            <item xml:id="i-9xHjutjuCjtwNkYboJ9UVa" who="i-du5LHNwBWrCH1am94GCk1" type="signature">
              Eva Olofsson (V)
            </item>
            <item xml:id="i-8t8XnUrweQFWZqH5MzRKqk" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
            <item xml:id="i-2v5BFqxo7PawyeLJnc8Jg1" who="i-K3yJ7rruozYUK99nj91ffc" type="signature">
              Hans Linde (V)
            </item>
            <item xml:id="i-YNU4udogZzVaVoEcwy1kdT" who="i-RnWtNUQCpycyMXbuRLTXcR" type="signature">
              Josefin Brink (V)
            </item>
          </list>
        </div>
      </div>
    </body>
  </text>
</TEI>
