<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0796/mot_199899_MJ_0796-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ796 MJ796
          </p>
          <p>
            Motion till riksdagen 1998/99:MJ796
          </p>
          <p>
            av Krister Örnfjäder (s) Kalkning av sjöar och vattendrag
          </p>
          <p>
            Vattnet som finns på vår jord befinner sig i en ständig cirkulation.
            Havet är den stora reservoaren vilket allt vatten lämnar och förr
            eller senare återkommer till. Över haven sker den stora avdunstning
            som ger moln och nederbörd, men molnen har av vindarna fraktats
            långa vägar innan de kondenseras till regndroppar. På vägen sätter
            sig allehanda föroreningar på molnens vattendroppar. Vanligast
            är försurande ämnen från förbränning av fossila bränslen, olja
            och andra oljeprodukter. När regnen så småningom faller över mark
            och jordar är de sura. Det försurande vattnet rinner antingen
            ned i bäckar och vattendrag direkt eller via marken. Därifrån
            börjar färden tillbaka till havet. Vi har i dag cirka 20 000 sjöar
            och 120 000 km vattendrag som har för- surats så kraftigt att
            betydande skador uppstått. I den långsiktiga svenska miljövården
            har därför kalkningen varit en av de viktigaste åtgärderna för
            att motverka försurningar och återskapa eller bibehålla förutsättningarna
            för liv i sjöar och vattendrag. Genom kalkningen har cirka 7 800
            sjöar och 12 000 km vattendrag, ofta hela vattensystem, räddats
            eller fått chansen att repa sig efter försurningens skadeverkan.
            Men försurningen fortsätter, dag ut och dag in, här hemma och
            utanför våra gränser. Därför är kalkning något som måste pågå
            ständigt eller i varje fall upprepas kontinuerligt. Men kalkning
            är inte dyrt, få om ens någon annan åtgärd har betytt så mycket
            för vår natur. Att satsa resurser på en god vattenmiljö är väl
            använda pengar, men nyttan är ofta omätbar i ekonomiska termer.
            Hur värderar man t.e.x. skönhetsupp- levelser eller bara vetskapen
            om att naturvärdena har bevarats till förmån för framtida utnyttjande?
            Under de senaste åren har kalkningens samhällsnytta enbart för
            fisket beräknats i ett flertal utredningar och rapporter. Oavsett
            om dessa utförts av Kalkningsutredningen, Naturvårdsverket, Fiskeriverket
            och SCB eller Direktoratet för naturförvaltning i Norge visar
            de att varje satsad krona på kalkning ger minst 2 kronor tillbaka.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om kalkning
            i sjöar och vattendrag.
          </p>
          <pb facs="riksdagen-motions-pdf/data/199899/mot_199899_MJ_0796/mot_199899_MJ_0796-0002.pdf"/>
          <p>
            Stockholm den 27 oktober 1998 Mot.
          </p>
          <p>
            - 1998/99MJ796 Krister Örnfjäder (s)
          </p>
        </div>
      </div>
    </body>
  </text>
</TEI>
