<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KU-00395">
  <teiHeader>
    <fileDesc>
      <titleStmt>
        <title>Utmönstring av uppenbarhetsrekvisitet</title>
        <author corresp="i-Ey2xJ5PQcAYBGtnz2AK3qu">av Anti Avsan (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utmönstring av uppenbarhetsrekvisitet</title>
          <idno type="rdwebb">GV02K395</idno>
          <rs type="number">K395</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GV02K395/text</ref>
          <ref type="dokument_url_html">http://data.riksdagen.se/dokument/GV02K395</ref>
          <ref type="dokumentstatus_url_xml">http://data.riksdagen.se/dokumentstatus/GV02K395</ref>
          <ref type="doc">http://data.riksdagen.se/fil/A020838E-6161-448C-9709-F7D19B229594</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ey2xJ5PQcAYBGtnz2AK3qu</idno>
            <name>Anti Avsan</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3d83eZq2pQA1fXasLMKjy6" type="signed"/>
        <correspContext corresp="i-3d83eZq2pQA1fXasLMKjy6">
          <note type="signatory" corresp="i-Ey2xJ5PQcAYBGtnz2AK3qu"/>
        </correspContext>
        <correspAction xml:id="i-13gAiP9d4RYmnxPj5rc2xT" type="referral">
          <date when="2007-10-16"/>
        </correspAction>
        <correspAction xml:id="i-9WzN63Pnfb88BSvu9DQ1zp" type="dismissal">
          <date when="2007-10-16"/>
        </correspAction>
        <correspAction xml:id="i-Tg6etBYRTgfQ2B7i8L8mjo" type="numbering">
          <date when="2007-10-09"/>
        </correspAction>
        <correspAction xml:id="i-WDQLeWoAz9mpwnp9BDFQfC" type="submission">
          <date when="2007-10-05"/>
        </correspAction>
        <correspAction xml:id="i-VghuU2zhH3VpEpyH6skqFY" type="transfer">
          <date when="2007-10-05"/>
        </correspAction>
        <correspAction xml:id="i-FHG5tSoRaXGg8ecR4QDttT" type="assigned"/>
        <correspContext corresp="i-FHG5tSoRaXGg8ecR4QDttT">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-82sJy7XdwN254Ygnzy9KQS" type="motBody">
        <div xml:id="i-SYcW7oBbZp1EUDZYYBqq4g" type="motProposal" subtype="förslag">
          <head xml:id="i-SiSYyDH7PpL9C5btXozkSY">
            Förslag till riksdagsbeslut
          </head>
          <p xml:id="i-HyARxt5g2Uh74MzLhD8F3n">
            Riksdagen tillkännager för regeringen som sin mening vad som
            anförs i motionen om ut­mönstring av uppenbarhetsrekvisitet.
          </p>
        </div>
        <div xml:id="i-Rh8saGdHwJbbDdr1m6uixS" type="motContent">
          <head xml:id="i-9g7EZneQJi7x8P3c7ZFJj1" type="h1">
            Motivering
          </head>
          <p xml:id="i-H8mwMmTmKSgKCGAxT98K7b">
            I olika stater finns olika system för normprövning, det vill
            säga kontroll av att författningar in­te strider mot bestämmelser
            av högre rang. Denna normprövning kan ske genom abstrakt norm­kont­roll
            i författningsdomstol eller som i Sverige genom konkret normkontroll
            när en fråga om huruvida en underordnad författning strider mot
            en överordnad norm uppkommer vid rättstillämpning i ett enskilt
            fall. Det kan i sådana situationer vara fråga om att den lägre
            normen be­slutats i fel ordning, att normen överskrider det beslutande
            organets kom­petens eller att nor­mens innehåll strider mot vad
            som föreskrivs i en norm av högre valör. Om en motsättning mellan
            normer inte kan tolkas bort i det uppkomna fallet föreligger det
            en norm­kon­flikt. I sådana fall skall den högre normen få företräde,
            vilket innebär att den lägre normen bet­raktas som ogiltig, varav
            i sin tur följer att den lägre normen inte skall tillämpas.
          </p>
          <p xml:id="i-DniAuhLfGg5kauCityFvUU">
            Normprövningsrätten var i Sverige under lång tid inte grundlagsreglerad.
            Men efter att dom­stolarna steg för steg kommit att tillerkänna
            sig sådana befogenheter infördes uttryckliga be­stämmelser om
            normprövning genom en grundlagsändring 1979. Bestämmelsen intogs
            i 11 kap. 14 § regeringsformen, där det föreskrivs att om en domstol
            eller annat offentligt organ fin­ner att en föreskrift står i
            strid med en bestämmelse i grundlag eller annan överordnad för­fattning
            eller att stadgad ordning i något hänseende har åsidosatts vid
            dess tillkomst, får före­skriften inte tillämpas. Om det är så
            att föreskriften har beslutats av regeringen eller av riks­da­gen
            får en tillämpning bara underlåtas om felet är uppenbart . Med
            detta torde menas att en un­der­låten tillämpning av lagar och
            förordningar får förekomma endast om felet är klart och odiskutabelt.
            Något sådant krav ställs dock inte upp när det gäller föreskrifter
            av lägre rang, det vill säga föreskrifter beslutade av centrala
            förvaltningsmyndigheter, länsstyrelser eller kommuner.
          </p>
          <p xml:id="i-HMZqYmNSDCaEr7DJ6iitnV">
            Begränsningen i rätten till normprövning genom det så kallade
            uppenbarhetsrekvisitet torde delvis vara föranledd av att maktdelningsläran
            inte har fått ett så starkt genomslag i Sverige som i många andra
            stater. Borttagande av uppenbarhetsrekvisitet förespråkades också
            av en enig demokratiutredning (SOU 2000:1).
          </p>
          <p xml:id="i-SyiPVfC92vmtG6icKfj6QE">
            Demokratiutredningen anförde följande under rubriken Stärk den
            juridiska kvalitetssäkrin­gen.
          </p>
          <p xml:id="i-UJNX82J7FVv1vkePvQ6wso">
            Tempot i det politiska beslutsfattandet ökar. Därmed kan risken
            öka för att vederbörlig hänsyn inte tas till rättsstatens krav
            på lagenlighet och förutsägbarhet. Ansträngningarna för att skaffa
            fram ett så allsidigt och fullgott underlag för beslut bör därför
            intensifieras. Detta därför att inte medborgarens rättigheter
            ska bli satta på undantag. Staten har skäl att utveckla säkrare
            system för extern tillsyn och domstolskontroll till skydd för
            medborgarnas rättigheter och integritet. Inte minst i ett svåröverskådligt
            förhandlings- och nät­verksbaserat beslutsfattande bör extra ansträngningar
            göras för att säkra medborgarnas skydd mot myn­digheters misstag
            och övergrepp. Ett sätt att göra detta vore att slopa det s.k.
            uppenbarhetsrekvisitet. Inne­börden i denna regel är att domstolar
            eller annat offentligt organ inte får tillämpa en föreskrift som
            strider mot grundlagen eller mot en överordnad författning. Om
            det är riksdagen eller regerin­gen som beslutat föreskriften,
            ska tillämpningen underlåtas bara om felet är uppenbart (RF 11:14).
            Att slopa uppenbarhets­rekvisitet skulle alltså ge domstolarna
            en större möjlighet att åsidosätta grundlagsstridig lag eller
            lagstridig förordning. Av våra studier kan man dra slutsat­sen,
            att det finns tendenser till att europeiseringen urholkar innebörden
            av uppenbarhetsrekvi­si­tet. EU-medlemskapet har inneburit att
            EG-rätten automatiskt ges före­träde framför svensk rätt. Såvitt
            avser EG-rätten ges inte något utrymme för att underlåta ett åsidosättande
            av natio­nella regler som står i strid med EG-rätten. Den tilltagande
            europeiseringen och EG-rättens infly­tande förefaller dessutom
            göra de svenska domstolarna mer benägna att finna uppenbar­hets­rekvisitet
            uppfyllt. Internt bör myndigheterna säkra sin kvalitet genom att
            bl.a. finna vägar att mer effektivt hantera klagomål .
          </p>
          <p xml:id="i-VPNV1Frek512uFk9FZyg5B">
            Det finns skäl att återigen framhålla att det såvitt avser EG-rätten
            inte ges något utrymme för att underlåta ett åsidosättande av
            natio­nella regler som står i strid med EG-rätten. Efter det att
            Demokratiutredningen presenterade sitt betänkande har dessutom
            EG-rättens genomslag i svensk lag­stiftning blivit allt mer påtaglig
            år från år. Detta innebär att sådan norm­prövning som sker med
            anknytning till europarättsliga regler är betydligt mer vanligt
            förekommande i dag än vad den var vid tidpunkten för uttalandet
            i det aktuella betänkandet. Att under sådana förhållanden vidhålla
            uppenbarhetsrekvisitet vid prövningen av lagar och förordningar
            mot överordnade nationella normer innebär således att överordnade
            svenska föreskrifter får ge­nom­slag endast vid uppenbara fall
            av normkonflikter medan EG-rättsliga regler får fullt genomslag
            vid alla normkonflikter. En sådan ordning, där uppenbarhetsrekvisitet
            utgör en begränsande faktor enbart i inhemska fall, framstår som
            allt mer otidsenlig.
          </p>
          <p xml:id="i-LovNvVRQQGMnqiDsdtQNb3">
            Som ett led i att åstadkomma en bättre normprövning och för att
            ge ytterligare verktyg för en bättre och mer förfinad rättstillämpning
            av lagar och förordningar är det nu hög tid att normprövningen
            sker fullt ut beträffande samtliga nationella föreskrifter. Uppenbarhetsrekvisitet
            i 11 kap. 14 § regeringsformen bör därför utmönstras.
          </p>
        </div>
        <div xml:id="i-X6obi8ds9V39APaX96nXCn" type="motSignatures">
          <list xml:id="i-DpUa6tXr9q2kQHffiwHqic">
            <item xml:id="i-ABEK2z8sCh6HpiWoMr8uk1" who="i-Ey2xJ5PQcAYBGtnz2AK3qu">
              Anti Avsan (m)
            </item>
          </list>
        </div>
      </div>
    </body>
  </text>
</TEI>
