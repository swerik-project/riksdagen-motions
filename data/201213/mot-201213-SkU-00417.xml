<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SkU-00417">
  <teiHeader>
    <fileDesc>
      <titleStmt>
        <title>Skatteavdrag för hälsofrämjande åtgärder</title>
        <author corresp="i-GuqTA1ryPxMT4VhaTEcYK3 i-Ev6Dx3pWj2WT32VGQpabaz">av Anne Marie Brodén och Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skatteavdrag för hälsofrämjande åtgärder</title>
          <idno type="rdwebb">H002Sk417</idno>
          <rs type="number">Sk417</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H002Sk417/text</ref>
          <ref type="dokument_url_html">http://data.riksdagen.se/dokument/H002Sk417</ref>
          <ref type="dokumentstatus_url_xml">http://data.riksdagen.se/dokumentstatus/H002Sk417</ref>
          <ref type="doc">http://data.riksdagen.se/fil/7DF983B5-30BC-44C2-A49A-CFCC70806E0B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GuqTA1ryPxMT4VhaTEcYK3</idno>
            <name>Anne Marie Brodén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4Fde57X7SHVpnETveQzWgu" type="signed"/>
        <correspContext corresp="i-4Fde57X7SHVpnETveQzWgu">
          <note type="signatory" corresp="i-GuqTA1ryPxMT4VhaTEcYK3"/>
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-YNGWNFavapxqqD55NkCuj3" type="numbering">
          <date when="2012-10-09"/>
        </correspAction>
        <correspAction xml:id="i-LrGv6GCWBknpLNhxe2rnWG" type="submission">
          <date when="2012-10-05"/>
        </correspAction>
        <correspAction xml:id="i-TFasj78GaxUh3uVjRVrDYL" type="transfer">
          <date when="2012-10-05"/>
        </correspAction>
        <correspAction xml:id="i-M84HdoGboy979ABfkLpHKm" type="assigned"/>
        <correspContext corresp="i-M84HdoGboy979ABfkLpHKm">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-7FpKpEfok5b7D7yFcnd1K5">
            Förslag till riksdagsbeslut
          </head>
          <p xml:id="i-HKWQDMTeJeycUknoXabZWx">
            Riksdagen tillkännager för regeringen som sin mening vad som
            anförs i motionen om en översyn av möjligheten till ett enskilt
            skatteavdrag för hälsofrämjande åtgärder.
          </p>
        </div>
        <div type="motContent">
          <head xml:id="i-L1Bp1JJyVBQxS9qxqfhofF" type="h1">
            Motivering
          </head>
          <p xml:id="i-D8ijt6wE3mE5WJpdqppyjb">
            Det ökade ohälsotalet bland Sveriges befolkning utgör inte bara
            ett stort folkhälsoproblem, utan har kommit att bli den största
            ekonomiska belastningen inom svensk ekonomi genom att tynga transfereringssystemen
            med stora utgifter inom sjukförsäkringarna. Bakom ohälsotalen
            finns ett utbrett illabefinnande, som sjukvården är dåligt rustad
            för att ta hand om. Den svenska sjukvården har varit och är fortfarande
            organiserad för att ta hand om diagnostiserade sjukdomar och skador.
          </p>
          <p xml:id="i-DyhcB1JMFHe2vFUeXt4aiZ">
            All utbildning av sjukvårdspersonal, till exempel läkare, sjuksköterskor,
            undersköterskor, har varit inriktad på detta, liksom själva innehållet
            i de olika verksamheterna inom sjukvårdsorganisationerna, nämligen
            att ta hand om sjukdomar och skador när de väl har uppstått. Då
            är det ofta för sent och preventionsinsatser skulle i många fall
            ha kunnat förhindra sjukdomarnas och skadornas uppkomst.
          </p>
          <p xml:id="i-B3BxvZmEsrCikHQLqAsBu3">
            Alternativ till vanlig sjukvård för att möta denna problematik
            har då till exempel inneburit att läkare på försök förskrivit
            fysisk aktivitet på recept, och inte enbart ordinerat mediciner.
            Enligt de kliniska erfarenheter som hittills dragits av detta
            har det fallit väl ut, det vill säga rekommendationer om fysisk
            aktivitet som en konkret ordination har lett till förbättring
            av hälsan med minskat behov för sjukskrivning för enskilda patienter.
            Att försöka öka hälsan och välbefinnandet hos enskilda individer
            där inte nödvändigtvis en definierad sjukdom kan identifieras
            men patienten likväl lider av ett illabefinnande som kan klassas
            som medicinsk ohälsa är viktigt.
          </p>
          <p xml:id="i-2w1UaYY6AxF4fNDrvXKeRz">
            Vi önskar därför att en översyn görs av hur man kan stimulera
            människor att själva ta mer aktiv del i att vårda sin hälsa. En
            möjlig väg att prova är att tillåta skatteavdrag för kostnader
            för att vårda sin hälsa genom att införa så kallat BOT-avdrag
            som kan innebära möjligheter för många fler att ha ekonomiska
            möjligheter att ta hand om sin hälsa. Massage, mindfullnes och
            yoga är några exempel på hälsofrämjande aktiviteter som har visat
            sig ha god effekt för både kropp och själ.
          </p>
          <p xml:id="i-APW3mLAP4bppaKXnqn5Spa">
            Vi hävdar att mot risken för ett sådant avsteg från en princip
            i skattesystemet som hänvisar till privata levnadsomkostnader,
            står den otvetydiga risken att sjukdom inte optimalt kan motverkas
            om inte alla till buds stående möjligheter för att stimulera detta
            övervägs. En sådan möjlighet, som för varje år får alltmer stöd
            i forskningen, är tillämpningen av olika alternativa metoder till
            de vedertagna skolmedicinska principerna. Underlåtenhet att intressera
            sig för dessas möjligheter att hjälpa sjuka människor kan kosta
            samhället mycket mer av utgifter för ersättning via passiva kort-
            och långtidssjukskrivningar och i värsta fall även leda till onödiga
            förtidspensioneringar till gagn för inte vare sig skattesystemet,
            kontrollen över kostnadsutvecklingen för våra gemensamma utgifter
            eller det onödiga personliga lidande som inte behandlad sjukdom
            kan medföra.
          </p>
          <p xml:id="i-HWrxW7KDJf2axnmuxZnzKs">
            Vi återkommer därför till riksdagen med önskemål om att återigen
            föreslå regeringen att se över detta med enskilt skatteavdrag
            för olika hälsofrämjande åtgärder vid sidan av det som skolmedicinen
            idag bistår sjukvården med.
          </p>
          <p xml:id="i-Pk35u2zPm3CWiZaQv9RFDL">
            I dag finns tillgång till verksamheter inom integrativ medicin.
            Men de finns inte nödvändigtvis inom ramen för den gängse svenska
            sjukvården och är därmed också exkluderade ur de finansieringssystem
            som finns i form av landstingsskatt och statliga bidrag. Trots
            detta har det visat sig att en stor del av medborgarna använder
            sig av dessa behandlingsmetoder som de själva får betala hela
            kostnaden för, med sina redan beskattade pengar, det vill säga
            att de betalar dubbelt.
          </p>
          <p xml:id="i-TvkxtfHKvyvNsvy1nndQgF">
            Det finns mycket dokumentation av vetenskapliga undersökningar
            som visar på de gynnsamma effekterna av integrativa, komplementära
            behandlingsmetoder till skolmedicinen. Det finns till exempel
            när det gäller de hälsofrämjande effekterna av massage och beröring
            hundratals vetenskapliga artiklar, vilka visar att massage kan
            vara en säker och effektiv komplementär behandlingsmetod vid ett
            flertal diagnostiserade tillstånd. Som exempel kan nämnas ryggont,
            stress, ångest och depression.
          </p>
          <p xml:id="i-FygNuDgGcDG1ud2AhXb3xx">
            Med ledning av ovanstående resonemang måste det till åtgärder
            som inbegriper hälsofrämjande aktiviteter för att få sjukskrivningstalen
            och läkemedelskonsumtionen att sjunka som ett resultat av förbättrad
            hälsa och ökat välbefinnande samt att vårdgivar- och patienttillfredsställelsen
            ökar. En förutsättning för att åstadkomma detta i Sverige idag
            är att en översyn görs av möjligheterna till införande av ett
            skatteavdrag för de patienter som i samråd med sin läkare eller
            annan legitimerad skolmedicinsk personal kommit fram till att
            man i ett enskilt fall bör pröva hälsofrämjande åtgärder som inte
            täcks av den offentligfinansierade vården.
          </p>
          <p xml:id="i-7U6HbiaXTWF4pvhaMX3QEW">
            Kostnaderna för ett sådant skatteavdrag skulle vid en översyn
            ställas i relation till vinsterna för samhället, vilka rimligen
            kan göras med motsvarande minskningar av sjukskrivningarna. Således,
            potentialen för ett skatteavdrag för enskilda som försöker vidta
            hälsofrämjande åtgärder utanför den samhällssponsrade sjukvården
            kommer att medföra en mindre belastning på sjukförsäkringssystemet
            än enbart passiva utbetalningar som idag, utan att ens ansatser
            eller försök till rehabiliteringsåtgärder görs. Detta bör vara
            i fokus för denna översyn. Konstruktionen av ett sådant skatteavdrag
            har redan föreslagits av delar av läkarkåren och har då gått under
            benämningen BOT-avdrag, för att för enkelhetens skull jämföras
            med liknande stimulansåtgärder för till exempel byggmarknadens
            ROT-avdrag eller den nya marknaden för hushållsnära tjänster genom
            införandet av skattesubventioner i form av RUT-avdraget.
          </p>
          <p xml:id="i-W7rFdUdjwQAcz8Yq7VGRk9">
            Vi föreslår därför att regeringen i ett första skede ser över
            möjligheten att göra en översyn av de skattemässiga möjligheterna
            till att införa ett sådant subventioneringssystem med avdrag för
            enskilda medborgare som lider av ohälsa och därför är sjukskrivna
            men som vill pröva olika hälsofrämjande åtgärder utanför det gängse
            offentligfinansierade sjukvårdssystemet.
          </p>
          <p xml:id="i-Jou9eobw948cyX4gkyJPs3">
            Översynen bör då ta fasta på de skattemässiga konsekvenserna
            av en sådan åtgärd, givet att gynnsamma medicinska effekter kan
            skapas genom bättre utnyttjande av metoder och åtgärder som annars
            inte vanligen används som komplement inom den gängse sjukvården.
            Det senare förutsätts man belysa inom den pågående forskningen
            på området för att klarlägga vilka sådana medicinska komplement
            som i första hand kan tänkas vara aktuella för en skattesubvention
            när sådana initiativ tas av enskilda patienter i samråd med sjukvården.
            En översyn och beskrivning av en möjlig konstruktion för ett sådant
            BOT-avdrag inom ramen för dagens skattesystem i Sverige bör då
            kunna göras parallellt med att den medicinska forskningen nu raskt
            avancerar inom detta område som mer och mer handlar om hur framtidens
            hälso- och sjukvård kommer att vara.
          </p>
        </div>
        <div type="motSignatures">
          <list>
            <item xml:id="i-FkLcdpHcMHQLfgujH9uzNB">
              Anne Marie Brodén (M)
            </item>
            <item xml:id="i-HojYj1FkwRgELJMB1EqVFP">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
