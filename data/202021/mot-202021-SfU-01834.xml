<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SfU-01834">
  <teiHeader>
    <fileDesc>
      <titleStmt>
        <title>Ekonomisk trygghet vid ålderdom</title>
        <author corresp="i-HWbn7UwLvHk93mrHB9NC2c">av Oscar Sjöstedt m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:1834 av Oscar Sjöstedt m.fl. (SD)</title>
          <idno type="rdwebb">H8021834</idno>
          <rs type="number">1834</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H8021834/text</ref>
          <ref type="dokument_url_html">http://data.riksdagen.se/dokument/H8021834</ref>
          <ref type="dokumentstatus_url_xml">http://data.riksdagen.se/dokumentstatus/H8021834</ref>
          <ref type="docx">http://data.riksdagen.se/fil/5B471F06-D9A3-49A3-A8CE-5AD8DA9FB5AD</ref>
          <ref type="pdf">http://data.riksdagen.se/fil/3B66C86D-AE2A-44F2-A899-B601C9F94B15</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HWbn7UwLvHk93mrHB9NC2c</idno>
            <name>Oscar Sjöstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-6CDBu9cGS7gf8ZVfBc8qEk</idno>
            <name>Ann-Christine From Utterstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7H4PDcMCMUzP6iinK28TBh</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XLiA1R4BFpoXE1g3gWTpZE" type="signed"/>
        <correspContext corresp="i-XLiA1R4BFpoXE1g3gWTpZE">
          <note type="signatory" corresp="i-HWbn7UwLvHk93mrHB9NC2c"/>
          <note type="signatory" corresp="i-6CDBu9cGS7gf8ZVfBc8qEk"/>
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-Uq8cgRMrRNcxY3QYetppCT"/>
          <note type="signatory" corresp="i-7H4PDcMCMUzP6iinK28TBh"/>
          <note type="signatory" corresp="i-MakV1EvC3LLnePpBXzwg5H"/>
        </correspContext>
        <correspAction xml:id="i-L87Uawscj8CgHsh8bczcCa" type="submitted">
          <date when="2020-10-02"/>
          <time when="16:20:47"/>
        </correspAction>
        <correspAction xml:id="i-456cBHQFcgtZfZVoTFqwam" type="reviewed">
          <date when="2020-10-02"/>
          <time when="17:31:16"/>
        </correspAction>
        <correspAction xml:id="i-S7oU9fkvHqLCL3E4dXtWK" type="referred">
          <date when="2020-10-14"/>
        </correspAction>
        <correspAction xml:id="i-K27vHADPxcFAvEesPZAtMz" type="assigned">
          <date when="2021-04-28"/>
          <time when="16:54:57"/>
        </correspAction>
        <correspContext corresp="i-K27vHADPxcFAvEesPZAtMz">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-1F1RwrXw4o8ntq5Xyn2MW" type="behandlas_i"/>
        <correspContext corresp="i-1F1RwrXw4o8ntq5Xyn2MW">
          <ref type="uppgift">2020/21:SfU2</ref>
          <ref type="ref_dok_id">H801SfU2</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU2</ref>
          <ref type="ref_dok_titel">Utgiftsområde 11 Ekonomisk trygghet vid ålderdom</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4dyJBouU5j7N5bBt1YVjyz" type="behandlas_i"/>
        <correspContext corresp="i-4dyJBouU5j7N5bBt1YVjyz">
          <ref type="uppgift">2020/21:SfU13</ref>
          <ref type="ref_dok_id">H801SfU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU13</ref>
          <ref type="ref_dok_titel">Socialavgifter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VawCm81qNJzbjaqxmwAdv8" type="behandlas_i"/>
        <correspContext corresp="i-VawCm81qNJzbjaqxmwAdv8">
          <ref type="uppgift">2020/21:SfU16</ref>
          <ref type="ref_dok_id">H801SfU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU16</ref>
          <ref type="ref_dok_titel">Pensioner</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-U2h95hAUckyFtMfmFHLG5C" type="behandlas_i"/>
        <correspContext corresp="i-U2h95hAUckyFtMfmFHLG5C">
          <ref type="uppgift">2020/21:SkU18</ref>
          <ref type="ref_dok_id">H801SkU18</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SkU18</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BXCHKDjp23MMpv8nChT8f4" type="behandlas_i"/>
        <correspContext corresp="i-BXCHKDjp23MMpv8nChT8f4">
          <ref type="uppgift">2020/21:SfU21</ref>
          <ref type="ref_dok_id">H801SfU21</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU21</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KayaaYXEsbwU8zqQ1Buwzo" type="motHeader">
        <div xml:id="i-8TF3bDr1fCFuzGuSPCoR6j" type="motTitle">
          Motion till riksdagen 2020/21:1834 av Oscar Sjöstedt m.fl. (SD)
          Ekonomisk trygghet vid ålderdom
        </div>
      </div>
      <div xml:id="i-8DHjWK9NuCxBkTyHfb1t1P" type="motBody">
        <div xml:id="i-Pabfbz9TNnZXRq4atPDmPw" type="motProposal" subtype="förslag">
          <head xml:id="i-YTbHYKnDCFXtTEVFTtmRJ8">
            Förslag till riksdagsbeslut
          </head>
          <list xml:id="i-ST65RBx2JvMxjFVsFhRR5A" style="ol">
            <item xml:id="i-3783KkqXd43jU3gw6753WL">
              Riksdagen ställer sig bakom det som anförs i motionen om att
              avskaffa straffskatten för pensionärer och tillkännager detta
              för regeringen.
            </item>
            <item xml:id="i-BsoTaMYpxFc2eP7ETj9BN1">
              Riksdagen ställer sig bakom det som anförs i motionen om ett
              höjt grundskydd och tillkännager detta för regeringen.
            </item>
            <item xml:id="i-5EWZ8WrsJF9ZjfQiKZkUpn">
              Riksdagen ställer sig bakom det som anförs i motionen om att
              utreda möjligheten att höja pensionsavsättningarna inom arbetsgivaravgiften
              samtidigt som den allmänna löneavgiften sänks i motsvarande mån
              och tillkännager detta för regeringen.
            </item>
            <item xml:id="i-Q6svTWmQx7YMGsPPYcrVCa">
              Riksdagen ställer sig bakom det som anförs i motionen om att
              stärka möjligheten till privat pensionssparande och tillkännager
              detta för regeringen.
            </item>
            <item xml:id="i-UR7xgkhxoKKpoDMuUGFT7A">
              Riksdagen ställer sig bakom det som anförs i motionen om att
              värna valfriheten inom premiepensionen och tillkännager detta
              för regeringen.
            </item>
            <item xml:id="i-44dVMTNpRtUtmZF8BzxSLb">
              Riksdagen ställer sig bakom det som anförs i motionen om att
              riva upp reformen om ny och högre riktålder för pension och tillkännager
              detta för regeringen.
            </item>
            <item xml:id="i-3uAmY3Fb5j6KmQjfw9HrTz">
              Riksdagen ställer sig bakom det som anförs i motionen om att
              verka för en mer jämställd pension och tillkännager detta för
              regeringen.
            </item>
            <item xml:id="i-Mxh8W9cVwdTMpnKkuKjz2v">
              Riksdagen ställer sig bakom det som anförs i motionen om kvalificeringsregel
              inom garantipensionen och tillkännager detta för regeringen.
            </item>
            <item xml:id="i-82b4kyvckYNRFsRKbY23U7">
              Riksdagen ställer sig bakom det som anförs i motionen om att
              verka för en utredning som syftar till bättre kontroller för att
              undvika felaktiga utbetalningar av pensionen, oaktat om mottagaren
              bor eller har bott utomlands, och detta tillkännager riksdagen
              för regeringen.
            </item>
          </list>
        </div>
        <div xml:id="i-HUAHUGDFaPvzx6M826ph7" type="motContent">
          <head xml:id="i-PeNMFnhetW3jLXKELAwbMM" type="h1">
            Motivering
          </head>
          <p xml:id="i-463AVJSFJNUuM3ojJTCRff">
            För Sverigedemokraterna är det viktigt att varje person som uppnår
            pensionsålder inte ska behöva leva på existensminimum och ständigt
            oroa sig för sista veckan före pen­sionsutbetalning. Ingen ska
            heller behöva arbeta långt över pensionsåldern för att övergången
            mellan lön och pension ska bli ekonomiskt hållbar. För oss är
            det en priori­terad fråga att se till att skyddsnäten är så täckande
            att begreppet fattigpensionärer inte längre existerar. I vårt
            Sverige ska alla människor ha rätt till en värdig tillvaro hela
            livet.
          </p>
          <head xml:id="i-B9ZuiZHXjN4uSnnoJXgh2g" type="h1">
            Avskaffad pensionärsskatt
          </head>
          <p xml:id="i-KKbZJeFsdzPxDFwnEZu5tv">
            Den så kallade pensionärsskatten består egentligen av de fem
            stegen i jobbskatteav­draget, vilket ledde till att vanliga löntagare
            fick lägre skatt, vilket i sig var en bra sak, men att pensionärerna
            inte fick detsamma. Vår principiella utgångspunkt har länge varit
            att pension är att betrakta som uppskjuten lön. Det finns därför
            ingen rimlig eller vettig anledning att ha två olika inkomstskattesystem
            avseende inkomst av tjänst respektive lön. Vårt förslag är därmed
            att avskaffa begreppet inkomst av pension och istället låta detta
            omfattas av inkomst av tjänst. I praktiken försvinner således
            det så kallade förhöj­da grundavdraget och ersätts istället med
            befintligt jobbskatteavdrag. Därav vill vi upp­dra till regeringen
            att avskaffa helt den så kallade straffskatten för pensionärer.
          </p>
          <head xml:id="i-RYnffQewKkWo35VxoTDdeR" type="h1">
            Höjt grundskydd för pensionärer
          </head>
          <p xml:id="i-LRtZECh8fxXiwd6qhFzujt">
            Sverigedemokraterna har länge efterfrågat en höjning av grundskyddet,
            också kallat ga­rantipensionen, och välkomnade regeringens höjning
            med 200 kr även om den är långt ifrån tillräcklig. Alla har inte
            haft förmågan att på egen hand komma upp i en skälig pension på
            ålderns höst. Garantipensionen ska se till att alla människor
            får en värdig till­varo och att det ska gå att överleva som pensionär.
          </p>
          <p xml:id="i-12K9rCQv62u1rP36XYvx1a">
            Det ska gå att leva som pensionär även om man av olika anledningar
            ej haft förmåga eller möjlighet att på egen hand komma upp till
            en skälig pension på ålderns höst. Garan­tipensionen ska i dessa
            fall se till att alla människor får en värdig tillvaro.
          </p>
          <p xml:id="i-LKFB3XjGNb8gdCFLcQjwfk">
            Nästan 700 000 äldre över 65 år uppbar garantipension i någon
            form 2018. Det är tydligt att kvinnor i genomsnitt har lägre inkomstgrundad
            pension än män, vilket förkla­ras av att pensionens storlek påverkas
            av den samlade förvärvsinkomsten som i genom­snitt har varit lägre
            för kvinnor och fortfarande är lägre inom många kvinnodominerade
            yrkesgrupper. I dessa yrkesgrupper släpar dels löneutvecklingen
            efter, dels finns det i många fall ett inkomsttak. Kvinnor har
            därmed procentuellt sett en större del av sin in­komst i form
            av grundskydd (garantipension och bostadstillägg). Kvinnor har
            dessutom i genomsnitt en lägre tjänstepension. Den föreslagna
            åtgärden syftar inte enbart till att stärka socioekonomiskt svaga
            grupper bland äldre utan bidrar även till att stärka den ekonomiska
            jämställdheten för landets kvinnliga pensionärer på riktigt. Vi
            uppdrar därför till regeringen att ytterligare stärka grundskyddet
            för pensionärer.
          </p>
          <head xml:id="i-MuLNjYz7RFJ7pu94wVn913" type="h1">
            Högre pensioner
          </head>
          <p xml:id="i-LrUovqAXEqT3aeoXdxcYqq">
            Ålderspensionssystemet är inte långsiktigt finansiellt hållbart
            – medborgarna får näm­ligen inte en tillräckligt hög pension,
            mätt som andel av slutlönen. Exempelvis får en genomsnittlig 80-talist
            (född 1985) som träder in på arbetsmarknaden vid 25 års ålder
            och arbetar fram till 67 år, med en slutlön på 30 000 kr per månad
            (i nuvarande pen­ningvärde), en inkomstpension på enbart 13 600
            kr. Det motsvarar bara drygt 45 procent av slutlönen, vilket är
            långt ifrån målbilden om minst 80 procent. Detta är inte accepta­belt.
          </p>
          <p xml:id="i-Kcmqfe86uksL3EeSxdEHoL">
            Vi menar att det ska finnas ett så kallat respektavstånd och
            att det ska göra skillnad på pensionen om en person har arbetat
            i hela sitt liv jämfört med om personen inte har gjort det. Genom
            att växla mellan en lägre allmän löneavgift och högre pensionsavsätt­ningar
            inom arbetsgivaravgifterna, går det att uppnå högre pensioner
            och samtidigt und­vika att företagarna drabbas av högre skatter.
            Resultatet blir då att samma person får en lika hög eller högre
            pension utan att den generella pensionsåldern behöver höjas. Detta
            skulle vara en mer långsiktigt hållbar lösning än det pensionstillägg
            som regeringen föreslagit. Vi anser därför att regeringen ska
            utreda en sådan lösning för att på allvar kunna stärka pensionera.
          </p>
          <head xml:id="i-WvdWMBVvGu9jC2jA5E9ZHL" type="h1">
            Stärkt möjlighet till privat pensionssparande – allemanspension
          </head>
          <p xml:id="i-KkHYPARhC65ZREzhVqDEHT">
            Sverigedemokraterna är skeptiska till att regeringen avskaffade
            möjligheten att spara privat till sin pension. Effekten blir att
            invånarna blir mer beroende av ett offentligt ålderspensionssystem
            som inte klarar av att leverera tillräckligt höga pensioner. Det
            gamla systemet var dock bristfälligt såtillvida att det i praktiken
            bara var lönsamt att pensionsspara för individer som låg över
            någon av skiktgränserna i skattesystemet. Vi vill därför uppdra
            till regeringen att ta fram ett förslag med ett system för privat
            pensions­sparande utan skatteavdrag vid själva insättningarna.
            Vi menar även att reavinstbeskatt­ning bör slopas vid försäljning
            av exempelvis fonder eller aktier, och att man i stället bör ha
            en väldigt låg schablonbeskattning.
          </p>
          <p xml:id="i-MS7hrgfNMTFDqv8hoS4X5U">
            Förslaget är att denna schablonbeskattning uppgår till 15 procent
            av föregående års statslåneränta, vilket är detsamma som för befintliga
            tjänstepensioner och som för 2018 hade uppgått till bara 0,08
            procent. Tillika bör även skatten på investeringssparkonto återställas
            till nivån som var innan regeringens senaste höjning. Många som
            idag sparar i investeringssparkonto uppger att de gör det som
            ett pensionssparande. Det bör givetvis uppmuntras med förmånliga
            skattevillkor snarare än tvärtom.
          </p>
          <head xml:id="i-VisXcsdtyqtRjDo3veJDDw" type="h1">
            Värna valfriheten inom premiepensionen
          </head>
          <p xml:id="i-TUbW9M14wP1PznK9gXTjNS">
            Den 1 november 2018 kom hårdare krav från regeringen på de fonder
            som finns i dagens system. I ett andra steg lämnades i november
            2019 ett utredningsförslag på regelverk för ett nytt, kontrollerat
            och upphandlat fondtorg samt på en reglering av en ansvarig myn­dighet
            (SOU 2019:44). Arbetet ska slutredovisas den 31 december 2020.
            De skärpta krav som ställdes på fonder 2018 i det som kallas steg
            1 var bra och nödvändiga krav för att komma till rätta med bedrägligt
            beteende, oetisk marknadsföring och svårigheter för konsumenter
            att få korrekt information. Sverigedemokraterna är av flera skäl
            kritiska till reformen i steg 2.
          </p>
          <p xml:id="i-6ycYYPRQrzv8cqLJmENta5">
            Reformen riskerar att leda till att framtidens pensionärer få
            en försämrad pension och drastiskt begränsad valfrihet för pensionssparande.
            Det framtida fondtorget kommer dessutom kraftigt att decimera
            utbudet av fonder och genom sin omstrukturering och styrning kommer
            det att påverka valbarheten drastiskt. Detta leder bland annat
            till att större globala indexfonder premieras framför mindre småbolagsfonder.
            I dagsläget är ca 290 miljarder kronor, närmare 20 procent av
            premiepensionskapitalet, placerat i svenska aktier. Detta bör
            sättas i kontrast till förslaget från regeringen där endast en
            enda procent placeras i svenska aktier. I synnerhet under och
            efter coronakrisen skulle reformen kunna bli förödande både för
            enskilda pensionärers premiepension men också för svensk före­tagsamhet
            där redan många går på knäna på grund av coronakrisen. Vi anser
            därför att regeringen inte ska gå vidare med premiepensionsreformen
            utan istället följa upp och ut­värdera resultaten av de krav som
            ställdes på fonder 2018.
          </p>
          <head xml:id="i-LS6iFC2CqtLEHbAR4Gm44z" type="h1">
            Ingen höjd pensionsålder
          </head>
          <p xml:id="i-2JaVYMmDXP1fQ8kCsiNpzP">
            Regeringen har i en proposition föreslagit att pensionsåldern
            ska höjas genom att en ny generell riktålder för pension införs
            som sedan successivt trappas upp. Självklart finns det en logik
            i att vi kan arbeta längre upp i åldrarna i takt med att vi blir
            allt äldre. Dock bör detta åstadkommas genom en betydligt högre
            grad av flexibilitet och med riktade incitament snarare än med
            tvång. Regeringens proposition missar att det inte finns en enda
            gemensam pensionsålder som lämpar sig för alla individer och i
            alla yrkesgrupper. De som är utslitna som ett resultat av ett
            långt och krävande yrkesliv ska inte tvingas att stanna på arbetsmarknaden
            mot sin vilja. Medan de som känner sig kapabla och vill fortsätta
            sitt yrkesverksamma liv ska erbjudas incitament att stanna kvar
            på arbetsmark­naden. Exempelvis genom rätten att gå ner till deltid
            genom införandet av ett särskilt jobbskatteavdrag för äldre som
            frivilligt stannar kvar på arbetsmarknaden. Vi vill därför uppdra
            till regeringen att riva upp reformen om att införa en ny och
            högre riktålder för pension.
          </p>
          <head xml:id="i-YCcoDSrEEtBiqzwdzTyXuW" type="h1">
            Jämställd pension
          </head>
          <p xml:id="i-7Acwqqs4hiXKiJS62zxD6r">
            En rapport från Pensionsmyndigheten Varför får kvinnor och män
            olika mycket i in­komstpension – svar på regleringsbrevsuppdrag
            för 2018 visar att kvinnor över tid tagit ett större ansvar för
            obetalt arbete under småbarnstiden och att både föräldraledighet
            och deltidsarbete påverkar den framtida pensionsinkomsten negativt.
            Kvinnors arbetstid min­skar alltså när de får barn, och mönstret
            etableras redan under föräldraledigheten (SOU 2015:50). Ytterligare
            en viktig skillnad mellan kvinnors och mäns tid på arbetet är
            att kvinnor i större utsträckning än män är frånvarande på grund
            av sjukdom. Kvinnor arbe­tar ofta på arbetsplatser där den psykosociala
            arbetsmiljön är krävande. De har ofta människovårdande yrken eller
            serviceyrken som kräver både engagemang och kompe­tens, samtidigt
            som de ekonomiska resurserna och inflytandet över den egna arbetssitua­tionen
            ibland är begränsat.
          </p>
          <p xml:id="i-5fKKvYBnD7qbhzrbGYsh8n">
            Det finns två sätt att bemöta denna problematik. Det ena sättet
            är det som regeringen anammat: att förutsätta att kvinnor inte
            själv valt att få mer tid med barnen under små­barnsåren, utan
            mena att det är påtvingat och något som regeringen ska tvinga
            bort ge­nom lagstiftande kvotering av föräldraförsäkringen. Vi
            förnekar inte att sådana situatio­ner kan finnas, eller att ett
            gemensamt föräldraansvar är positivt, men anser ändå att ut­gångspunkten
            måste vara att familjerna själva får valfrihet att fördela föräldrapenning­en.
            Däremot är det helt orimligt att ett ökat ansvar för familj och
            barn oavsett om det är en kvinna eller man som tar det ansvaret
            ska drabba pensionerna negativt i den utsträck­ning som det gör
            idag.
          </p>
          <p xml:id="i-7V6qou3MBUAUNY7CrU7AzP">
            Sverigedemokraterna ser det istället som självklart att föräldraledighet
            och deltids­arbete för att ge barnen en drägligare tillvaro under
            småbarnsåren är något som ska värderas högre och ge minsta möjliga
            negativa effekt på pensionen. Exempelvis genom att förstärka pensionsrätten
            för barnår. Det lyfts ofta fram att föräldraledighet och deltid
            kan påverka löneutvecklingen negativt. Det anser vi inte är något
            som ska accepteras utan motverkas och åtgärdas. För att förebygga
            sjukskrivning som kan påverka pensio­nen negativt är det också
            av största vikt att regeringen på allvar förbättrar arbetsvillko­ren
            inom offentlig sektor. Vi vill därför uppdra till regeringen att
            på allvar verka för jämställda pensioner genom att skapa mer jämställda
            förutsättningar för den som tar större ansvar för familj och hem.
            Samt att regeringen också verkar för mer jämställda förutsättningar
            inom arbetslivet.
          </p>
          <head xml:id="i-5hXh1nguxJQi33VCpSs4Lq" type="h1">
            Slopad kvalificeringsregel
          </head>
          <p xml:id="i-2KYFjXCTMYa1nhzR18kYUE">
            Det är för oss Sverigedemokrater viktigt att vi skyddar och värnar
            det svenska välfärds­systemet så att dess legitimitet kvarstår.
            Garantipensionen är ett grundskydd för dem med liten eller ingen
            inkomst. För att tillgodoräkna sig full garantipension krävs det
            att en person bott i Sverige i minst 40 år. Vid en tillfällig
            bosättning i annat land minskas pensionen med lika många delar
            som denne bott utomlands.
          </p>
          <p xml:id="i-EDzYoZ6VPjr7YriS5ok2Le">
            Inom regelverket finns det undantag för de personer som beviljats
            uppehållstillstånd genom flyktingskäl eller övrigt skyddsbehov,
            vilket ger dem rätt att tillgodoräkna sig tid i hemlandet vid
            beräkning av garantipensionens storlek. Det vill säga att från
            den tid den pensionssökande fyllde 25 år fram till tidpunkten
            då personen kom till Sverige till­godoräknas garantipensionen.
            De år som den sökande får en pensionsutbetalning från hemlandet
            räknas däremot bort. Olika former av särregler är olyckligt, och
            vi anser att samma kvalificeringsregler ska gälla för alla. Ett
            borttagande av undantaget skulle gene­rellt sätt innebära en ökad
            drivkraft för flyktingar, alternativt skyddsbehövande och övrigt
            skyddsbehövande att komma i arbete i syfte att stärka sin pension.
            Vi vill därför uppdra till regeringen att avskaffa detta undantag
            inom kvalificeringsregeln.
          </p>
          <head xml:id="i-5cSWRbvADMohjYxFZLMP5v" type="h1">
            Skärpta regler vid utlandsbetalningar av pensioner
          </head>
          <p xml:id="i-Lt8nD32n7iYpBPDGRfDD7B">
            Det har under flera år varit vanligt att pensionärer väljer att
            lämna Sverige och flyttar utomlands. Detta innebär att utbetalningar
            från vårt gemensamma socialförsäkrings­system betalas ut till
            en svensk medborgare i ett annat land. Detta i sig är inget problem
            då Sverigedemokraterna har inställningen till att pensionen är
            en uppskjuten lön. Det är helt upp till varje enskild person att
            disponera sin pension hur denne finner det lämpligt oavsett boplats.
          </p>
          <p xml:id="i-3Lj3epei3JkN6hs7317s9y">
            Däremot har det visat sig att systemet för utlandsbetalningar
            från Pensionsmyndig­heten har vissa brister vid exempelvis dödsfall
            utomlands där det visat sig möjligt att släktingar eller närstående
            har kunnat kvittera ut fortsatt pension vid dödsfall. I en rapport
            från Inspektionen för socialförsäkringen (2018:6) pekas flera
            brister ut i själva systemet kring utlandsbetalningar. Dels har
            förenklingen med digitala underskrifter påverkat, dels brister
            i kommunikation mellan Pensionsmyndigheten och Försäkrings­kassan.
            Men också den interna handläggningen som är komplicerad och i
            vissa fall saknar struktur. I sin rekommendation anger Inspektionen
            för socialförsäkringen att de myndigheter som är inblandade i
            utlandsbetalningar från socialförsäkringssystemet måste stärka
            sina kontroller och de automatiserade processerna runt detta.
            Vi föreslår exempelvis att ett led i att stärka kontrollen kan
            vara att en person som bor utomlands ska kunna styrka sitt levnadsintyg
            genom att besöka ett konsulat. Vi vill uppdra åt re­geringen att
            utreda hur Pensionsmyndigheten och Försäkringskassan ska stärka
            sitt arbete kring rutinerna med utlandsbetalningar från det gemensamma
            socialförsäkrings­systemet.
          </p>
        </div>
        <div xml:id="i-KAozRpck47E74c6yEQzsAp" type="motSignatures">
          <list xml:id="i-HxRaWQAyXKNxJSVCcDNuvb">
            <item xml:id="i-KJwZZAoaMSG2nsCspMRbJx">
              Oscar Sjöstedt (SD)
            </item>
            <item xml:id="i-CmoZqsHQxQNxopB8Ri1tPi">
              Ann-Christine From Utterstedt (SD)
            </item>
            <item xml:id="i-LiWNpbp9gLWRCvej18TWf3">
              Julia Kronlid (SD)
            </item>
            <item xml:id="i-XqV8goBMk8c3EiJTz9Joq">
              Linda Lindberg (SD)
            </item>
            <item xml:id="i-5R5YV7sZbFpas9gsh3puxY">
              Jonas Andersson i Skellefteå (SD)
            </item>
            <item xml:id="i-CoHwqLw4nq1oqkKugM3BWA">
              Jennie Åfeldt (SD)
            </item>
          </list>
        </div>
      </div>
    </body>
  </text>
</TEI>
