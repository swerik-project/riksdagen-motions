<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968-höst-ak--01273">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968_höst_ak__1273/mot_1968_höst_ak__1273-001.pdf"/>
      <fw xml:id="i-XdvnjsnaepV3QB3cETx2RE">
        14 Motion i Andra kammaren, nr 1273 år 1968
      </fw>
      <div xml:id="i-Vqpt2PqESfzK29iszj6vPL" type="motHeader">
        <div xml:id="i-MBtcumwCQYtEPGRvCpQFGG" type="motTitle"/>
        <div xml:id="i-BAFPxSnqMZa4gzAYQWkBFo" type="motSubmissionInfo"/>
      </div>
      <div xml:id="i-Hh9SWaCvwuagigKLar8PEK" type="motBody">
        <div xml:id="i-Qh4atVioz7HNJwiCwW18BY">
          <p xml:id="i-XYvAyaYWDDbV1WCncE65r">
            Nr 1273
          </p>
          <p xml:id="i-BnCpD8JV44sGmH3SnCcbfb">
            Av fru Ryding m. fl., i anledning av Kungl. Maj:ts proposition
            nr 129, angående revidering av läroplan för grundskolan.
          </p>
          <p xml:id="i-7BuNjxGyKEXCSkbbnXQJD2">
            Huvudtankarna i Kungl. Maj:ts proposition nr 129 angående revidering
            av läroplan för grundskolan är ett avsevärt framsteg när det gäller
            att för- verkliga målsättningen för en demokratisk skola. Alla
            elever skall ha rätt till en utbildning som motsvarar håg och
            fallenhet och som gör det möjligt för den enskilde individen att
            inleda nya studier eller anpassa studierna till den egna personlighetsprofilen
            och dess förändringar genom årens lopp. Flera av de i propositionen
            framlagda förslagen kan ses som ett bidrag till att reparera misslyckade
            lösningar i samband med Visby-kompromissen, då man föll undan
            för en rad högerkrav som innebar ett bibehållande av urvalsskolan
            och parallellskolan på bekostnad av de gallrade klassernas legitima
            behov. I årskurs 9 har de tvåbokstaviga linjerna i den nuvarande
            läroplanen varit intellektuellt utarmade — ingen undervisning
            på den obligatoriska sidan i ämnen som matematik, historia, kemi
            eller fysik, hälften så många undervisningstimmar i estetisk-praktiska
            ämnen som för de enbokstaviga linjerna, betydligt mindre undervisning
            i ämnet svenska än för enbokstavig linje. I de tvåbokstaviga linjerna
            har placerats framför allt de s.k. svagpres- terande eleverna,
            eftersom det hör till den traditionella föreställningen att begåvade
            elever övervägande kan tillgodogöra sig undervisningen i teoretiska
            ämnen, medan undervisning i praktiska ämnen bäst passar obegåvade
            ele- ver. Modern forskning och beprövad pedagogisk erfarenhet
            visar ju an- nars att elever som har lätt att lära lättast tillgodogör
            sig undervisning i såväl teoretiska som praktiska ämnen, medan
            de svagpresterande eleverna har svårt att hävda sig när det gäller
            såväl teoretiska som praktiska ämnen, om man skall hålla fast
            vid denna beskrivning av ämnen, som numera bor- de ersättas med
            en bättre. Självfallet finns också begåvningsprofiler som helt
            avviker från det här skisserade mönstret, men den generella bilden
            är den som vi nu angivit. De tvåbokstaviga linjerna syftade till
            att vara yrkesförberedande och un- derlätta utbildningen för de
            elever som avsåg att senare välja en yrkesskole- kurs. Emellertid
            har högstadiekonstruktionen haft den effekten att elever från
            en enbokstavig linje, exempelvis 9 g, i konkurrensen om platserna
            till de mest eftertraktade kurserna i yrkesskolorna konkurrerat
            ut elever från tvåbokstavig linje.
          </p>
          <pb facs="riksdagen-motions-pdf/data/1968/mot_1968_höst_ak__1273/mot_1968_höst_ak__1273-002.pdf"/>
          <fw xml:id="i-U4y9NSGFJHnCFHYw2rcfMa">
            Motion i Andra kammaren, nr 12753 år 1968 15
          </fw>
          <p xml:id="i-4GC3hHoHds7LZmHyzZy5hm">
            Hela högstadiekonstruktionen har vittnat om en undervärdering,
            för att inte säga ett förakt, för undervisning i praktiska ämnen
            och — något som allmänt erkänts — av de estetisk-praktiska ämnena.
            Den föreslagna modellen för en ny konstruktion av grundskolans
            hög- stadium har otvivelaktigt gjort studiegången mer sammanhållen
            genom hela högstadiet och ger alla elever mera av estetisk-praktiska
            ämnen. En ökad integration mellan de olika ämnena har också åstadkommits.
            Tyvärr har inte de nyssnämnda tankegångarna tillämpats tillräckligt
            konsekvent i propositionens förslag. Det finns alltjämt klara
            rågångar mellan vad som skulle kunna kallas gymnasieförberedande,
            teoretiskt tillval och övriga tillval, även om antalet timmar
            med sammanhållen undervisning ökat på bekostnad av undervisningen
            i gruppen tillvalsämnen och antalet tillvalsalternativ kraftigt
            minskat. De fem tillvalsmöjligheterna: B-språk (tyska eller franska),
            konst, eko- nomi och teknik borde samtliga kunna få rum i ett
            helt sammanhållet hög- stadium. Elevernas specialintressen skulle
            kunna komma till uttryck i tim- mar till fritt förfogande, som
            propositionen förutsätter, och en rikare fri- tidssysselsättning,
            som samhället borde kunna erbjuda såväl de unga elever- na själva
            som deras föräldrar och vuxenstuderande i välutrustade kultur-
            centra — därom mera senare. TCO har i ett remissyttrande framhållit
            att man borde bereda alla elever tillfälle att välja något av
            de estetisk-praktiska tillvalsämnena för att där- med skapa bättre
            förutsättningar för en allsidig utveckling av personlighe- ten,
            samtidigt som man också bättre möter elevernas egna i regel rikt
            diffe- rentierade intressen. Det kan på samma sätt diskuteras
            slöjdarternas plats på det obligatoriska schemat — låt vara att
            undervisningen under tre högstadieår inskränkts till fem veckotimmar
            (oförändrat) — och övervägas om inte tillvalsämnet tek- nik skulle
            kunna föras in i undervisningen redan på lågstadiet och följa
            hela undervisningen i samtliga stadier med hjälp av metodiskt
            utprövade byggsatser, som eleverna skulle kunna lära sig att arbeta
            med liksom med verktyg, även maskinverktyg, i växande svårighetsgrad.
            För hobbysyssel- sättning har redan elektroniska bygglådor kommit
            fram för barn och ung- dom. Svenska facklärarförbundet har i ett
            remissyttrande till skolöverstyrel- sens förslag till läroplansöversyn
            väckt tanken om undervisning i industriell teknik. Enligt förbundet
            bör ett helt nytt obligatoriskt ämne, förslagsvis kallat teknisk
            kunskap, introduceras. I det sammanhanget har samma fack- förbund
            vänt sig mot den nuvarande traditionella fastlåsningen av indel-
            ningen i färdighetsämnen, orienteringsämnen och ämnen för estetisk-prak-
            tisk och fysisk fostran. Indelningen är sakligt felaktig samt
            pedagogiskt ointressant.
          </p>
          <pb facs="riksdagen-motions-pdf/data/1968/mot_1968_höst_ak__1273/mot_1968_höst_ak__1273-003.pdf"/>
          <fw xml:id="i-KMjkBgutJ6YYNHockYkkb5">
            16 Motion i Andra kammaren, nr 1273 år 1968
          </fw>
          <p xml:id="i-9mG9ZXR9FZZtHSezjrmkvY">
            Den mest allvarliga invändningen mot förslagen i propositionen
            är att man bibehåller ett konkurrerande tillval mellan B-språk,
            som kommer att dra till sig de flesta eleverna, och ett av alternativen
            konst, ekonomi och teknik. Det bästa vore utan tvivel att ämnena
            konst, teknik och ekonomi bakades in i obligatoriet, varefter
            eleverna bara hade att välja mellan tyska eller franska.
          </p>
          <p xml:id="i-XTTFFLCiHPwE2wisDnmKJY">
            Nybörjarundervisningen i engelska förs ner från mellanstadiet
            till låg- stadiet, vilket är en ur pedagogisk synpunkt helt riktig
            utveckling. Men också där har man stannat i förslaget på halva
            vägen genom att börja un- dervisningen först i årskurs 3. Kommunerna
            kan visserligen, där förutsätt- ning så föreligger, få börja undervisningen
            redan i årskurs 2, men då är att observera, att timantalet i årskurs
            2 och 3 icke får vara större än det totala antalet undervisningstimmar
            i årskurs 3, där man väljer att starta under- visningen i denna
            årsklass. Det har inte närmare angivits hur man prak- tiskt tänkt
            lösa problemet. Men om det är så att man tänkt sig att klass-
            läraren skall svara för undervisningen i engelska — och det finns
            ingen- ting som tyder på något annat — förefaller det inte vara
            särskilt välmotive- rat att, som en följd härav, hamna i ett läge
            som kan innebära att klasslära- ren får undervisa i engelska vart
            tredje år. Alternativet är ett system med ämneslärare på lågstadiet,
            som dock inte kan betraktas som någon lyckad lösning. Om man således
            för ner undervisningen i det första främmande språ- ket på lågstadiet,
            bör man därigenom skapa förutsättningar för att ett andra främmande
            språk börjar läsas redan på mellanstadiet, vilket vore till stor
            pedagogisk fördel. För en del av eleverna, uppskattningsvis mellan
            5 och 15 procent, instäl- ler sig kanske avsevärda metodiska svårigheter,
            som det borde åvila den pedagogiska forskningen att speciellt
            komma till rätta med genom att finna lämpliga metodiska vägar
            i undervisningen.
          </p>
          <p xml:id="i-CmNS7sBUACvHCAEFGUrh2V">
            I avvaktan på att ett sådant material kommer fram kan man mycket
            väl acceptera två alternativa kurser i B-språk, av vilka den ena
            skulle vara en till elevens aktiva svenska ordförråd anpassad
            kurs med inriktning på an- vändning i vardagslivet — fraser att
            använda vid resor och brevväxling samt filmspråk borde beaktas
            — men också vid studium av facklitteratur på de områden där eleven
            har sitt intresse.
          </p>
          <p xml:id="i-7HzvGQgi4QDdEDRmPnE4Bs">
            Också när det gäller de olika ämnena kan detaljkommentarer göras.
            Trots den påtagliga inriktningen på ökad integration återstår
            ännu mycket mera att göra. Ämnet svenska fortsätter att vara dels
            ett ämne i sig självt, dels en kom- munikationsväg, och som sådan
            utnyttjas det i blockundervisningen i orien- teringsämnen. Men
            alltjämt är svenskundervisningen alltför mycket begrän- sad till
            sig själv, ställs alltför litet in i det globala perspektivet,
            språkets
          </p>
          <pb facs="riksdagen-motions-pdf/data/1968/mot_1968_höst_ak__1273/mot_1968_höst_ak__1273-004.pdf"/>
          <fw xml:id="i-XZ6M566vpRJaRDKxwnH8AT">
            Motion i Andra kammaren, nr 1273 år 1968 17
          </fw>
          <p xml:id="i-s2AJeHzkNd9wME96PQADW">
            betydelse vid sidan av alla andra språk, det svenska språkets
            och den sven- ska kulturens karakteristika. Om matematiken kan
            sägas att den alltjämt i stor utsträckning är den »rena» matematiken,
            som lever sitt liv helt vid sidan av övriga ämnen. Det är typiskt
            att man lyckats från skolöverstyrelsens sida åstadkomma förslag
            till långtgående integration av naturorienterande och samhällsorienterande
            ämnen men att ämnet matematik lämnats helt utanför. I stället
            borde alla möjligheter ha utnyttjats till att visa eleverna matematikens
            funktionella användning i andra ämnen — i samhällskunskap, i de
            naturvetenskapliga ämnena, i hemkunskap etc. Ämnet kristendomskunskap
            föreslås byta namn till religionskunskap. Det integreras enligt
            skolöverstyrelsens och propositionens förslag i övriga orienteringsämnen,
            får inlägg alltmera av samlevnadsfrågor, av allmänna samhällsfrågor,
            av idédebatt. Det finns inte längre någon anledning att be- driva
            undervisningen i dessa ämnen under ett hittills ofrånkomligt konfes-
            sionellt förtecken. Frågor som gäller vårt kulturarv, samlevnaden
            i dagens samhälle, förhållandet mellan människor och förhållandet
            mellan könen, de stora ideologiernas påverkan på människors tänkesätt
            etc. bör kunna be- drivas på ett bättre sätt än under namnet av
            ett ämne som förlorat det mesta av sin tidigare betydelse. Vi
            är därför böjda att förorda att religionskunskap borde avskaffas
            som särskilt ämne och att den tid som därmed blir över anslås
            till de orienteringsämnen som närmast berörs. Ämnet hemkunskap
            föreslås i propositionen förekomma endast i årskur- serna 8 och
            9, och departementschefen har frångått skolöverstyrelsens för-
            slag om 1 vt hemkunskap i årskurs 6. Med den föreslagna konstruktionen
            anser vi att ämnet hemkunskap — kommer att sättas in för sent
            i undervisningen.
          </p>
          <p xml:id="i-9uaor4E5axVWWxzD4Vk7Eq">
            eller bättre: hem- och konsumentkunskap
          </p>
          <p xml:id="i-UtQW8mQRg9wGnHSpAgXiSH">
            Hemkunskapsundervisningen är värdefull för eleven ur många aspekter.
            Den ger en grundutbildning i hem- och familjefrågor, en grundläggande
            kostutbildning, vilket är särskilt värdefullt eftersom det enligt
            statens in- stitut för folkhälsan konstaterats att den svenska
            folkkosten i dag är fel- aktig i många avseenden. Socialstyrelsen
            har också uppmärksammat sam- bandet mellan kost och hälsa, och
            tiden är mogen för att åtgärder vidtas på detta område. Man kan
            också peka på att hemkunskapsundervisningen ger en elementär utbildning
            i den enskildes ekonomi, hjälper tonåringarna att klara sig själva
            i dagens samhälle, liksom den framhåller värdet av sam- arbetsförmåga,
            rationalisering och organisation i arbetet. Det kanske värdefullaste
            är den roll som ämnet hemkunskap spelar i konsumentuppfostrande
            syfte. Det gäller att tidigt få lära sig att köpa rätt, att välja
            — och värja sig mot all den ohöljda reklam som våra dagars ung-
            dom utsättes för. Det vore därför av värde att ämnet hemkunskap
            sattes in åtminstone i
          </p>
          <pb facs="riksdagen-motions-pdf/data/1968/mot_1968_höst_ak__1273/mot_1968_höst_ak__1273-005.pdf"/>
          <fw xml:id="i-9C4P5YpScxBRs9Hgb3Ce9y">
            18 Motion i Andra kammaren, nr 1273 år 1968
          </fw>
          <p xml:id="i-XjrVheFGE3y24za3QYUcaK">
            årskurs 7 och på de platser där de lokala skolstyrelserna så
            finner lämp- ligt, eventuellt också som hittills i årskurs 6.
            I propositionen berörs också frågor som gäller elevernas trivsel
            och om medinflytande och demokrati i skolan, skolans andel i samhället,
            skolans fostrande roll, samarbete mellan hem och skola o. s. v.
            Hittills har man varit inne på dellösningar. Man har talat om
            eftermid- dagshem, om stöd för läxläsning, om att eleverna skulle
            göra sitt skolarbete i skolan o.s.v. Vuxenundervisningen kommer
            i dag in i bilden. Den kom- mer att behöva lokaler, förmodligen
            också i stor utsträckning specialutrus- tade sådana; bibliotek
            och läromedelscentraler skall fungera i dessa sam- manhang. Vi
            anser att en samlad lösning vore att föredra, nämligen i form
            av spe- ciella kulturcentra, där både studier och en rik fritidssysselsättning
            skulle kunna beredas både unga och äldre, där både föräldrar och
            barn skulle kun- na vara och där eleverna skulle kunna fördjupa
            sina speciella intressen. Det är också självklart att en sådan
            positiv satsning, liksom frågan om skolans fostrande roll, måste
            få ett helt annat stöd än hittills av etermedia. Med stöd av vad
            vi ovan anfört hemställer vi, A. att riksdagen vid antagande av
            Kungl. Maj:ts propo- sition nr 129 måtte ge till känna våra synpunkter
            för beak- tande av skolöverstyrelsen vid den konkreta utformningen
            och utarbetandet av den nya läroplanen för grundskolan med inriktningen
            att grundskolan på alla stadier blir sam- manhållen; B. att riksdagen
            måtte besluta ge skolöverstyrelsen i upp- drag att genomföra en
            snabb utredning om kulturcentra enligt vad som utvecklats i motionen.
          </p>
          <p xml:id="i-XbRXg745aFwK1aHnUNtVWG">
            Stockholm den 1 november 1968 Gunvor Ryding (vpk) C.H. Hermansson
            (vpk) Gustav Lorentzon (vpk)
          </p>
          <p xml:id="i-6iSXyipDbQRAJznpFH39VQ">
            Erik Karlsson (vpk) Eivor Marklund (vpk)
          </p>
        </div>
      </div>
    </body>
  </text>
</TEI>
