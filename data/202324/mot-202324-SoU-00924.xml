<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-00924">
  <teiHeader>
    <fileDesc>
      <titleStmt>
        <title>Stärkt arbete mot hedersrelaterat våld och förtryck</title>
        <author corresp="i-XYorBBswJHmzvkzAvCFPDM i-PAgTpr3nkZRPEoiqjPKQAf">av Ulrika Westerlund och Amanda Lind (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:924 av Ulrika Westerlund och Amanda Lind (båda MP)</title>
          <idno type="rdwebb">HB02924</idno>
          <rs type="number">924</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB02924/text</ref>
          <ref type="dokument_url_html">https://data.riksdagen.se/dokument/HB02924</ref>
          <ref type="dokumentstatus_url_xml">https://data.riksdagen.se/dokumentstatus/HB02924</ref>
          <ref type="pdf">https://data.riksdagen.se/fil/7DD729B8-FF17-4F31-BCE6-8F373CAB34DE</ref>
          <ref type="docx">https://data.riksdagen.se/fil/F0C83D58-B635-470B-98F4-331DCD62690C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-CfR9KX4xye9YMoBnmbtqXB" type="signed"/>
        <correspContext corresp="i-CfR9KX4xye9YMoBnmbtqXB">
          <note type="signatory" corresp="i-XYorBBswJHmzvkzAvCFPDM"/>
          <note type="signatory" corresp="i-PAgTpr3nkZRPEoiqjPKQAf"/>
        </correspContext>
        <correspAction type="submitted" xml:id="i-PbtYZsh5y4RF3Poir8tr8o">
          <date when="2023-10-03"/>
          <time when="15:22:34"/>
        </correspAction>
        <correspAction type="reviewed" xml:id="i-H1mSbXWYiJqiN35G2TWQzt">
          <date when="2023-10-03"/>
          <time when="16:22:17"/>
        </correspAction>
        <correspAction type="referred" xml:id="i-FhtCSYRKnz44FB5JPYcZWS">
          <date when="2023-10-17"/>
        </correspAction>
        <correspAction type="assigned" xml:id="i-ULWecorALyAhcnu2yuU99W">
          <date when="2024-03-21"/>
          <time when="15:28:39"/>
        </correspAction>
        <correspContext corresp="i-ULWecorALyAhcnu2yuU99W">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-KapcVhYhFx2AXx35mGiBB1"/>
        <correspContext corresp="i-KapcVhYhFx2AXx35mGiBB1">
          <ref type="uppgift">2023/24:AU6</ref>
          <ref type="ref_dok_id">HB01AU6</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">AU6</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-5453h8YAncg3m8uApnbXHr"/>
        <correspContext corresp="i-5453h8YAncg3m8uApnbXHr">
          <ref type="uppgift">2023/24:SoU19</ref>
          <ref type="ref_dok_id">HB01SoU19</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU19</ref>
          <ref type="ref_dok_titel">Socialtjänstens ansvar för våldsutsatta m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:924 av Ulrika Westerlund och Amanda Lind (båda MP) Stärkt arbete mot hedersrelaterat våld och förtryck</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-GyRA8E1Wn9YqeFrBxXSfy2">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-Tms4E16rstzWmJTxo58aUj">
              Riksdagen ställer sig bakom det som anförs i motionen om att
              flytta nationellt kompetenscentrum mot hedersrelaterat våld och
              förtryck till Jämställdhetsmyndigheten från Länsstyrelsen Östergötland
              och tillkännager detta för regeringen.
            </item>
            <item sortKey="Yrkande 2" xml:id="i-JxiQkRtgQLy4xHUYvBQipD">
              Riksdagen ställer sig bakom det som anförs i motionen om att
              utreda ett nationellt inrapporteringssystem för bortförda barn
              och unga och tillkännager detta för regeringen.
            </item>
            <item sortKey="Yrkande 3" xml:id="i-9WohYZ7EtTreUhtuTVapiN">
              Riksdagen ställer sig bakom det som anförs i motionen om att
              utvidga bestämmelsen om utreseförbud för barn till att gälla fler
              barn och unga och tillkännager detta för regeringen.
            </item>
            <item sortKey="Yrkande 4" xml:id="i-GS8TXfJ7eXeUbBQLcBaWn">
              Riksdagen ställer sig bakom det som anförs i motionen om att
              ge lämplig myndighet i uppdrag att öka den systematiska uppföljningen
              av insatser till barn och unga utsatta för hedersrelaterat våld
              och förtryck och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-8JkjsVGQ1XJYDX4qmchmzm">
            Flytta det nationella kompetenscentret till Jämställdhetsmyndigheten
          </head>
          <p xml:id="i-G35EZ83CyBopa3gida9Luq">
            Inrättandet av ett nationellt kompetenscentrum mot hedersrelaterat
            våld och förtryck före­gicks av ett förslag som låg med i ett
            betänkande gällande kriminalisering av de som arrangerar äktenskap
            mot någons vilja. Flera remissinstanser var negativa till att
            en ny myndighet skulle inrättas. Skälet till skepsisen var att
            man ansåg att det var viktigare att befintliga myndigheter, regioner
            och kommuner tog sig an uppgiften och såg till att skaffa sig
            kompetens på området så att kunskapen blev utbredd. De som förespråkade
            ett nationellt kompetenscentrum menade att kompetensen på den
            tiden var bristande på de flesta håll och att det var bättre att
            samla de människor som fanns i landet och behärskade frågan om
            hedersrelaterat våld och förtryck för att säkerställa ett kraftfullt
            agerande. Särskilt eftersom det gäller mycket utsatta barn och
            unga där det kan röra sig om konkret och omedelbar fara för liv
            och hälsa. I efterhand kan beslutet att förlägga uppdraget på
            en särskild myndighet ifrågasättas. Kompetensen kring frågans
            komplexitet behöver finnas i hela landet och inom flera sektorer.
            Att bara ha den särskilda kunskapen samlad på ett ställe gör det
            hela mer sårbart och det finns risk för att den uppbyggda kompetensen
            till exempel blir för personbunden.
          </p>
          <p xml:id="i-Ke5wnGg2g7popMw45SHm3h">
            Den utredning som genomfördes av Myndigheten för vård- och omsorgsanalys
            inför uppdraget att inrätta ett nationellt kompetenscentrum övervägde
            redan 2020 att lägga kompetenscentret på Jämställdhetsmyndigheten.
            Mycket talade för flytten då det skulle vara fördelaktigt om majoriteten
            av jämställdhets- och våldsuppdragen fanns på samma myndighet,
            för att effektivisera och arbeta strukturerat och sektorsövergripande.
            Det som talade emot att flytten skulle ske då var de upparbetade
            nätverk som redan fanns på Länsstyrelsen Östergötland. Däremot
            mötte inte insatserna från dåvarande Nationella kompetensteamet,
            NKT, dagens behov av stöd och arbetet behövde utvecklas. När nu
            ytterligare några år har hunnit gå finns det anledning att återigen
            se över om en flytt ändå inte borde ske. Jämställdhetsmyndigheten
            har ytterligare utvecklat sitt arbete och arbetar med flera närliggande
            uppdrag. En flytt skulle åstadkomma en samordning av uppdrag på
            området och en effektivisering av arbetet utifrån de sex jämställdhetspolitiska
            delmålen.
          </p>
          <head type="h2" xml:id="i-XP3Vxgwtu18bDeWSFTP1VS">
            Utred ett nationellt inrapporteringssystem
          </head>
          <p xml:id="i-MyzCsTkB5RAWq3fcPpsV1t">
            Varje år förs många barn bort från Sverige i syfte att utsättas
            för olika former av heders­relaterat våld och förtryck, omvändelseförsök,
            uppfostringsresor och så vidare. Det finns inga exakta siffror
            på hur många barn det rör sig om, men baserat på statistik från
            UD:s konsulära enhet samt Jämställdhetsmyndighetens rapporter
            om bortförda barn och unga rör det sig om hundratals barn varje
            år.
          </p>
          <p xml:id="i-LpWgH6S7ULXmjBWEC51yP6">
            Primärt är det skolan som har kunskap och ansvar kring att signalera
            oro för eleven under elevens skolgång. Som en del i detta ska
            skolan anmäla elever som inte är tillbaka i skolan efter lov.
            Det är skolans ansvar att signalera vid all form av oro. Men det
            råder brister i systemet. Elever som flyttar utomlands försvinner
            idag ur kommunernas system. Skolan är inte förpliktigad att ta
            reda på vad som döljer sig bakom uppgiften från föräldrar eller
            släkt att man har ”flyttat”. Detta borde ändras. Det behöver utredas
            om Sverige kan införa ett obligatoriskt inrapporteringssystem
            för skolor, för att få bättre kunskap om omfattningen av problematiken
            och kunna hjälpa fler unga.
          </p>
          <head type="h2" xml:id="i-PzmNz6B9cSD68Gxsi5Ljje">
            Utvidga bestämmelsen om utreseförbud för barn till att gälla
            fler barn och unga
          </head>
          <p xml:id="i-4ZpUqpDCJrQPydUPKMKy49">
            Bestämmelsen behöver omfatta fler barn och unga. Utreseförbudet
            kan inte ensamt skydda barn och unga från utsatthet, men det är
            ett viktigt verktyg för att förhindra att barn och unga lämnar
            Sverige och blir strandsatta, och ofta utsatta för grovt våld,
            i länder där Sverige har liten eller ingen möjlighet att ge skydd
            och stöd. Idag täcks endast två syften med ett bortförande av
            utreseförbudet: barnäktenskap och könsstympning av flickor. Bestämmelsen
            behöver utökas till att gälla även andra syften med bortföranden,
            exempelvis uppfostringsresor, inklusive så kallade omvändelseförsök
            eller annan utsatthet för hedersrelaterat våld och förtryck. Bestämmelsen
            bör utvidgas i enlighet med förslaget i Ds 2022:9. Det bör också
            utredas om åldersgränsen ska höjas till åtminstone 20 år, då även
            många unga vuxna förs bort i syfte att utsättas för bland annat
            hedersrelaterat våld och förtryck, inklusive tvångsäktenskap,
            vilket Jämställdhetsmyndig­hetens delrapport redovisar. (Bortförda
            barn och unga, jamstalldhetsmyndigheten.se.)
          </p>
          <head type="h2" xml:id="i-JpDFc8jftdTRfm3YSmPL6o">
            Ett uppdrag att öka den systematiska uppföljningen av insatser
            för barn och unga som är utsatta för hedersrelaterat våld och
            förtryck
          </head>
          <p xml:id="i-4K4JG9LnykwyrK8A1rz8GD">
            Den systematiska uppföljningen av individärenden behöver öka
            i Sverige. Det finns för låg samlad kunskap om vilka insatser
            som ger bäst resultat för målgruppen barn och unga som är utsatta
            för hedersrelaterat våld och förtryck. Även om det självklart
            finns aktörer som klarar av att ge ett fullgott stöd och skydd
            är nivån i landet ojämn och det blir en fråga om tur för den utsatta
            individen i fråga om huruvida den får bästa möjliga insatser.
            IVO har tidigare påtalat behovet av utvecklad systematisk uppföljning:
          </p>
          <p xml:id="i-H5bp7eL1f1J95LR6dKV6Gs">
            ”Socialnämndernas systematiska kvalitetsarbete måste utvecklas,
            för att säkerställa att brister vi har funnit inte uppstår igen”
            (Inspektionen för vård och omsorg, 2020. Barn riskerar att bli
            utan stöd och hjälp, IVO 2019-11, sid. 11).
          </p>
          <p xml:id="i-73WY5s3cYAy4gvZLREJBk3">
            SKR:s erfarenheter på området bör omhändertas i arbetet, utifrån
            deras kartläggning av insatser för vuxna våldsutsatta kvinnor.
            För de enskilda kommunerna finns många barriärer, inte minst resursmässigt
            men även systemmässigt för utökad systematisk uppföljning. Mot
            bakgrund av allt detta bör ett uppdrag ges till en lämplig myndighet
            att samordna arbetet nationellt för att ge bättre lokala förutsättningar.
          </p>
        </div>
        <div type="motSignatures">
          <list>
            <item xml:id="i-5Yybp5ZtsfZ843QCr6iJvt" who="i-XYorBBswJHmzvkzAvCFPDM">
              Ulrika Westerlund (MP)
            </item>
            <item xml:id="i-UTxtEox7pMKKfB22oeMeCX" who="i-PAgTpr3nkZRPEoiqjPKQAf">
              Amanda Lind (MP)
            </item>
          </list>
        </div>
      </div>
    </body>
  </text>
</TEI>
