<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00551">
  <teiHeader>
    <fileDesc>
      <titleStmt>
        <title>En hälso- och sjukvård i världsklass</title>
        <author corresp="i-XRXtPdXG8Ahj3n8huVdjCn i-TJXJRG7PGZM8NUN9QQ1EdE">av Per Ramhorn och Margareta Larsson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En hälso- och sjukvård i världsklass</title>
          <idno type="rdwebb">H002So551</idno>
          <rs type="number">So551</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So551/text</ref>
          <ref type="dokument_url_html">http://data.riksdagen.se/dokument/H002So551</ref>
          <ref type="dokumentstatus_url_xml">http://data.riksdagen.se/dokumentstatus/H002So551</ref>
          <ref type="doc">http://data.riksdagen.se/fil/565CF0CF-F699-403D-9916-7CAD13257FCC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XRXtPdXG8Ahj3n8huVdjCn</idno>
            <name>Per Ramhorn</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-TJXJRG7PGZM8NUN9QQ1EdE</idno>
            <name>Margareta Larsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PhH2u6qE85MJNdxNDWbXqA" type="signed"/>
        <correspContext corresp="i-PhH2u6qE85MJNdxNDWbXqA">
          <note type="signatory" corresp="i-XRXtPdXG8Ahj3n8huVdjCn"/>
          <note type="signatory" corresp="i-TJXJRG7PGZM8NUN9QQ1EdE"/>
        </correspContext>
        <correspAction xml:id="i-Hdm8qNVcR1Xv6npYFfP4w5" type="numbering">
          <date when="2012-10-09"/>
        </correspAction>
        <correspAction xml:id="i-WrQpTN1KcHYgJmZfjmvuJm" type="submission">
          <date when="2012-10-04"/>
        </correspAction>
        <correspAction xml:id="i-RDz2sWWFYgXK91WYQjunTR" type="transfer">
          <date when="2012-10-03"/>
        </correspAction>
        <correspAction xml:id="i-GZofpKJi8eiyaNHizA5NkM" type="assigned"/>
        <correspContext corresp="i-GZofpKJi8eiyaNHizA5NkM">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KNQBVAGi6ymKGbsoC2URw3" type="motHeader"/>
      <div xml:id="i-DKSfZvtRAyxmpnpkganoZP" type="motBody">
        <div xml:id="i-2NDtzPCxFQVBEhuvfN2bKQ" type="motSummary">
          <head xml:id="i-Smu1Lvh1hcWF8jbQtJUPKL">
            Sammanfattning
          </head>
          <p xml:id="i-Sb17pQMFHbS41kpU1TripL">
            För Sverigedemokraterna är det absolut viktigast att man har
            en god tillgänglighet och öppenhet när det gäller den svenska
            hälso- och sjukvården, att vi sätter patienternas behov först
            och att vi ser till att hålla en god kommunikation utåt för att
            informera medborgare om deras rättigheter och skyldigheter. Vi
            måste utveckla och förnya sjukvården med hjälp av våra nordiska
            grannländer, ta deras erfarenheter i akt när vi ser över den nuvarande
            sjukvården. Vi måste kunna erbjuda våra patienter de allra senaste
            kunskaper och prövade behandlingar inom vården, komplettera detta
            med ny teknik och väl fungerande läkemedel så att vi har ett koncept
            värt att definiera som svensk hälso- och sjukvård i världsklass.
          </p>
          <p xml:id="i-QQHhdtU9MTHZF3t6nW9SJ3">
            Vi förespråkar en återställning av regeringens höjning av högkostnadsskyddet,
            vilket har försvårat situationen för många sjuka och äldre som
            redan idag tvingas lägga stora delar av sin disponibla inkomst
            på dyra läkemedel. Utöver detta ser vi det som av största vikt
            att öka tillgången till vårdplatser och att öka kvaliteten och
            tillgängligheten inom hälso- och sjukvården samt en god komplettering
            till den nuvarande vårdgarantin. Därutöver vill vi förstärka hembesöksverksamheten
            och se en förstärkning av tillgängligheten för funktionsnedsatta.
          </p>
        </div>
        <div xml:id="i-MqBjPdd6YLZD3xz8ro9Zce" type="motProposal" subtype="förslag">
          <head xml:id="i-G6an4ucNWUquHdaXxwX6kW">
            Förslag till riksdagsbeslut
          </head>
          <list xml:id="i-BxLhhWdASHF74ui4nFndCs" style="ol">
            <item xml:id="i-BsjzLhzrJxeG8YXxrLE9m">
              Riksdagen tillkännager för regeringen som sin mening vad som
              anförs i motionen om läkemedelsförmåner.
            </item>
            <item xml:id="i-MPz1XUAJfXCYk2T1xaP7iF">
              Riksdagen tillkännager för regeringen som sin mening vad som
              anförs i motionen om Rett Center.
            </item>
            <item xml:id="i-8kuCUA9u5KTNo7Bq7UC9EK">
              Riksdagen tillkännager för regeringen som sin mening vad som
              anförs i motionen om vård av illegala immigranter.
            </item>
            <item xml:id="i-5gKLvXyQ3XWy6czCXekkR2">
              Riksdagen tillkännager för regeringen som sin mening vad som
              anförs i motionen om asylsökande. 1
            </item>
            <item xml:id="i-9wxoaqCwzpbnqC6CrdLbNK">
              Riksdagen tillkännager för regeringen som sin mening vad som
              anförs i motionen om akut vård och tillgänglighet inom sjukvården.
            </item>
            <item xml:id="i-3KEdY75UDqNiRitHtJQZVN">
              Riksdagen tillkännager för regeringen som sin mening vad som
              anförs i motionen om bristen på vårdplatser.
            </item>
            <item xml:id="i-Lcqsoh1ZUThXrDzffjaQgB">
              Riksdagen tillkännager för regeringen som sin mening vad som
              anförs i motionen om psykisk ohälsa.
            </item>
            <item xml:id="i-Ty7CBR67Wa2gK3mS1zVUdi">
              Riksdagen tillkännager för regeringen som sin mening vad som
              anförs i motionen om tidig identifiering av sjukdomar.
            </item>
            <item xml:id="i-SWTazWNXV71SLUiTvRiibq">
              Riksdagen tillkännager för regeringen som sin mening vad som
              anförs i motionen om hälsoundersökningar för nyanlända.
            </item>
            <item xml:id="i-7RwQmYyFmvVmcYWGG7BpLx">
              Riksdagen tillkännager för regeringen som sin mening vad som
              anförs i motionen om mobila vårdenheter.
            </item>
            <item xml:id="i-5XKBMsmpzdsDQwG86YDVg2">
              Riksdagen tillkännager för regeringen som sin mening vad som
              anförs i motionen om en komplettering av vårdgarantin.
            </item>
            <item xml:id="i-LbzjxLauSUgcrmVVYahzHg">
              Riksdagen tillkännager för regeringen som sin mening vad som
              anförs i motionen om vård i livets slutskede.
            </item>
            <item xml:id="i-2T2USQ44YaYbpPopP2xPZZ">
              Riksdagen tillkännager för regeringen som sin mening vad som
              anförs i motionen om ambulanssjukvården.
            </item>
            <item xml:id="i-RhoR7SUuuGMexrw4bsNRNy">
              Riksdagen tillkännager för regeringen som sin mening vad som
              anförs i motionen om tillgängligheten för personer med funktionsnedsättning.
            </item>
            <item xml:id="i-TFDrAncz73XFPkJa9NLQCm">
              Riksdagen tillkännager för regeringen som sin mening vad som
              anförs i motionen om livskvalitet för äldre.
            </item>
            <item xml:id="i-Esc6ZCVkUkn6EksQGYFvAL">
              Riksdagen tillkännager för regeringen som sin mening vad som
              anförs i motionen om mat inom äldreomsorgen.
            </item>
            <item xml:id="i-9CgLEH5QUwrjd5rKJpWm1e">
              Riksdagen tillkännager för regeringen som sin mening vad som
              anförs i motionen om kunskapsspridning för att motverka brott
              mot äldre.
            </item>
            <item xml:id="i-FEVQk4FAhFhvsG9LoDYPYU">
              Riksdagen tillkännager för regeringen som sin mening vad som
              anförs i motionen om anhörigstödets betydelse.
            </item>
            <item xml:id="i-EbzFDqext7fWPotffNjtTp">
              Riksdagen tillkännager för regeringen som sin mening vad som
              anförs i motionen om förutsättningar för ökat byggande av trygghetsboenden.
            </item>
            <item xml:id="i-A6GTp4xrN4pQfRv8JXXoza">
              Riksdagen tillkännager för regeringen som sin mening vad som
              anförs i motionen om förutsättningar för kategoriboende med husdjursprofil
              för äldre.
            </item>
            <item xml:id="i-TDFuDGkTwwZZTdUsL5Voob">
              Riksdagen tillkännager för regeringen som sin mening vad som
              anförs i motionen om äldrevårdscentraler.
            </item>
            <item xml:id="i-SuQSjZowarxBPzr2VaCu6P">
              Riksdagen tillkännager för regeringen som sin mening vad som
              anförs i motionen om vårdnadsutredningar.
            </item>
            <item xml:id="i-PT95T8HgmHpBgKaE1DtpkX">
              Riksdagen tillkännager för regeringen som sin mening vad som
              anförs i motionen om riktlinjer för att bekämpa missbruket.
            </item>
            <item xml:id="i-5ot878jukQ6YuSaK7ABVX4">
              Riksdagen tillkännager för regeringen som sin mening vad som
              anförs i motionen om effekterna av sprututbytesprogrammen.
            </item>
            <item xml:id="i-KWZqYmMMsbSiw5hFKoALks">
              Riksdagen tillkännager för regeringen som sin mening vad som
              anförs i motionen om lagen om tvångsvård.
            </item>
            <item xml:id="i-RJXUshh2vgizXHuaeRATwx">
              Riksdagen tillkännager för regeringen som sin mening vad som
              anförs i motionen om riktlinjer för vård av barn och unga.
            </item>
            <item xml:id="i-U5vGuawFSSc9FXB7Qst5bX">
              Riksdagen tillkännager för regeringen som sin mening vad som
              anförs i motionen om att utreda möjligheterna för behandling av
              borrelia i Sverige.
            </item>
            <item xml:id="i-Q2oPCxUyxXEkDBcN65AwEJ">
              Riksdagen tillkännager för regeringen som sin mening vad som
              anförs i motionen om situationen för de hemlösa.
            </item>
          </list>
          <p xml:id="i-TwPL4vdX2mULmsAExHFe1C">
            1 Yrkande 4 hänvisat till SfU.
          </p>
        </div>
        <div xml:id="i-PyRtyT7C22ifM2xmJBfTVH" type="motContent">
          <head xml:id="i-LFx3YTun5VuYozwsRw7swG" type="h1">
            Hälso- och sjukvårdspolitik
          </head>
          <head xml:id="i-9EEJBALt1DedswXsiHNhn9" type="h2">
            Läkemedelsförmåner
          </head>
          <p xml:id="i-8QE77R9XanCPptNbPLF4wn">
            Sverigedemokraterna har sedan en längre tid tillbaka sagt nej
            till regeringens höjning av högkostnadsskyddet. Det vi menar är
            att denna höjning har inneburit en försvårad situation för många
            sjuka och äldre som nu tvingas att lägga stora delar av sin disponibla
            inkomst på dyra läkemedel och sjukhusbesök. För Sverigedemokraterna
            är det viktigt att vi har kvalitetssäkrade system för subventionering
            inom områdena vård och läkemedel. Vi anser därmed att det är viktigt
            att göra en uppföljning hur höjningen av högkostnadsskyddet har
            påverkat befolkningen och att detta bör åligga regeringen.
          </p>
          <p xml:id="i-WjHyjRjMVBhWien7kzs8UP">
            Vi vill återställa högkostnadsskyddet till 900 kronor för besök
            inom den öppna hälso- och sjukvården respektive 1 800 kronor för
            läkemedel, då vi anser att det ligger i allas intresse att folkhälsan
            förbättras.
          </p>
          <head xml:id="i-ZYBcpx1makQWS4siqqiwt" type="h2">
            Rett Center
          </head>
          <p xml:id="i-Bu6eZtpzGzHuoj6rESufvf">
            Rett Center inrättades 1995 och är ett nationellt center för
            högspecialiserad vård, forskning och information om Rett syndrom
            på tvärprofessionell grund. Det är det enda i sitt slag i landet
            och ett av få i världen. Rett syndrom är en utvecklingsneurologisk
            störning som medför att personen blir gravt multifunktionshindrad
            från tidigare barnaår och livet ut. Syndromet drabbar nästan enbart
            flickor/kvinnor. Patienter tas emot från hela landet och från
            många länder i Europa. Ca 2 % av patienterna kommer från det egna
            landstinget (Jämtland).
          </p>
          <p xml:id="i-BqBQ9fv1jZYnTrUUrL8nNh">
            För att garantera långsiktigheten i Rett Centers verksamhet krävs
            en hållbar finansiering. Statsbidraget har varit oförändrat sedan
            2003, 7 miljoner kronor per år. För att garantera verksamhetens
            långsiktiga existens krävs, i avvaktan på en nationell och stabil
            lösning för sällsynta diagnoser, att statsbidraget anpassas till
            kostnadsutvecklingen.
          </p>
          <head xml:id="i-QMLfuNQwXg31KAJYca9hd7" type="h2">
            Vård till illegala
          </head>
          <p xml:id="i-BM3RRCQ12K2b8Fi8zoxZqS">
            Det är anmärkningsvärt att regeringen gör överenskommelser utan
            att fundera på de ekonomiska konsekvenserna som de kan innebära.
            Att man beräknar att vårdkostnaderna kommer att uppgå till 450
            miljoner kronor 2014 för att illegala och avvisade immigranter
            ska få subventionerad vård kan ifrågasättas av två anledningar.
            Bland annat har vi en växande befolkning där missbruk, psykisk
            ohälsa och missförhållanden i vården förekommer. Vi har överbeläggningar
            och ont om platser i alla vårdled. Vi har äldre som idag inte
            kan få näringsrik kost, tillräcklig hjälp i hemmet eller en hjälpande
            hand ut i samhället. Det bli då en väldigt kontraproduktiv satsning
            som kan eskalera till att fler och fler tar sig till Sverige på
            olika sätt utan att söka asyl eller liknande endast för att få
            den generösa sjukvård som erbjuds, vilket givetvis kan leda till
            att utfallet blir att vi får fler illegala som lever i missförhållanden
            i Sverige. Att vi får ökade folkhälsoproblem genom att vi ska
            möta det ökade behovet i sjukvården, som redan idag är överbelastat.
            Vi motsätter oss starkt att illegala och avvisade immigranter
            ska få subventionerad vård i Sverige. Vi uppmanar även regeringen
            att snarast inkomma med en uppskattning på hur många personer
            som det eventuellt skulle innebära som redan idag vistas i landet
            och även det ökade trycket som kan förväntas inom sjukvården.
          </p>
          <head xml:id="i-KNsTHhMbrMEg1Q23V3dzRx" type="h2">
            Asylsökande
          </head>
          <p xml:id="i-Dmsuo5N7ca8m95RJJaWYTo">
            Det är för oss inte samhällsekonomiskt att tillgodose subventionerad
            vård till asylsökande, som är just sökande, när vi inte kan ge
            detta i samma utsträckning till våra medborgare. Vi anser att
            regeringen bör återkomma med ett förslag där asylsökande ska ha
            samma kostnader för vården som våra medborgare. Detta anser vi
            vara en utveckling till att få en mer jämlik vård.
          </p>
          <head xml:id="i-7aQqXNuVtsZ8CNqtEqoAcW" type="h2">
            Förstärkt sjukvård
          </head>
          <p xml:id="i-NwEmnuSAi6rGkG59WqxH4y">
            Det är Sverigedemokraternas tanke att komplettera och förstärka
            den svenska hälso- och sjukvården där vi ser att regeringen inte
            inkommit med tillräckliga åtgärder. Samtliga förslag är direkt
            knutna till att öka tillgängligheten, förbättra kvaliteten och
            förbättra kunskaperna inom den svenska sjukvården.
          </p>
          <head xml:id="i-Rqi3oF2bvEiJzS1LF7zbxK" type="h2">
            Akutsjukvården och tillgänglighet i vården
          </head>
          <p xml:id="i-MnC1MiUbSWxqMPpFT8N7Qf">
            Att ha en väl fungerande akutsjukvård är nyckeln till ett lyckat
            koncept för att stärka den svenska hälso- och sjukvården. Personalen
            ska ha rätt kunskaper, rätt utrustning och ge rätt bemötande för
            att ta hand om och vårda patienterna på det sätt som är anpassat
            för just den specifika situationen. Kan inte detta upprätthållas
            riskeras tilliten till sjukvården från befolkningen att misslyckas.
            Det finns en risk att vårdpersonalen känner en rädsla och en uppgivenhet
            för att utföra sitt jobb då det saknas resurser och incitament.
            Det är vår mening att akutsjukvården ska vara ett prioriterat
            område, och därigenom riktar vi även resurserna till att förstärka
            verksamheten.
          </p>
          <p xml:id="i-EUzNw6NFRPodw6SpTdNCST">
            Målet för hela sjukvården ska vara att alla som söker sig till
            akutvård omedelbart ska få en diagnos. Det ska inte finnas tillfällen
            där patienter får vänta i två timmar, känna en oro eller stress
            för att få passande vårdinsats.
          </p>
          <p xml:id="i-BoyZbmnU6DNusZSEbccyqP">
            Det ska tilläggas att den största vikten när det gäller akuta
            fall ligger på att våra ambulanser som finns är väl utrustade
            med både personal med de senaste specialistkunskaperna och utrustning
            med den modernaste högteknologin. Allt detta är ett krav om det
            ska finnas en möjlighet att rädda liv.
          </p>
          <head xml:id="i-MwoiHhLXjnda6hFnGSDPKn" type="h2">
            Ökat antal vårdplatser
          </head>
          <p xml:id="i-QzithMKQeu5B6u1SzihbeJ">
            Det har sedan en längre tid tillbaka minskats med ett antal vårdplatser
            varje år. Detta anser Sverigedemokraterna vara en felprioritering
            då vi har en växande befolkning med ett större behov av hälso-
            och sjukvård. Platsbrist leder till försämrad vård, risk för felaktiga
            diagnoser och att patienter skickas till fel instans. Det ska
            inte vara så att sjukvården är så pass överbelastad att det inte
            går att ge vård oavsett tidpunkt eller sjukdom. Bristen på vårdplatser
            riskerar patienters liv vid akuta fall eller större katastrofer
            då det inte finns möjligheter att behandla på plats. Vi anser
            därför att det ska åligga regeringen att öka incitament för landstingen
            att öka antalet vårdplatser, detta för att de ska kunna ge den
            korrekta vård som patienter förtjänar.
          </p>
          <head xml:id="i-51Ue7RkX8LJp1en2EeSyqe" type="h2">
            Psykisk ohälsa
          </head>
          <p xml:id="i-FqCxFkC8To3LxCNJ4FRxsg">
            Den psykiska ohälsan är ett ständigt växande problem i Sverige,
            speciellt bland ungdomar. Det är inte konstigt, med den ständiga
            pressen från familj och vänner. Att veta vilka faktorer som ligger
            bakom är inte alltid lätt. Problematiskt när tillgängligheten
            inom psykvården är bristande. Som det ser ut idag är kontakten
            med psykvården inte problemet utan snarare att det inte finns
            plats eller tid för att undersöka och hjälpa den drabbade. Det
            är en riskfylld bransch när det inte går att ta tillvara de personer
            som upplever ångest, stress eller missbruk, då det kan eskalera
            till att problemen endast blir djupare och förtroendet för psykvården
            minskas. Vi anser att det som ska prioriteras utöver regeringens
            satsningar, ska vara en utökning av antalet vårdplatser inom psykiatrin
            för barn och unga, med sikte på att fördela dessa för att minska
            klyftorna mellan landstingen.
          </p>
          <head xml:id="i-WCJZQnWKgYZR5kXgHYWsNb" type="h2">
            Screeningprogram
          </head>
          <p xml:id="i-VKvJRfdZReaQcotygmoorM">
            För att förhindra dödliga sjukdomar såsom cancer krävs det tidiga
            insatser och en förebyggande vård. Det finns idag ett antal åtgärder
            som inskaffats för att förhindra att sjukdomar fortskrider utan
            individens kännedom, det vi definierar som screeningprogram. De
            som idag är kvalitetssäkrade är främst mammografi som gett goda
            resultat och visat sig minska dödligheten. Däremot har PSA-screeningen
            ännu inte kvalitetssäkrats och det pågår fortfarande forskning
            kring hur detta ska möjliggöras. Sverigedemokraterna menar att
            denna forskning ska vara prioriterad för att minska dödligheten
            i prostatacancer och anser därför att det är regeringens uppgift
            att tillhandahålla medel för att forskningen ska fortlöpa för
            att i framtiden kunna garantera och säkra de resultat som ges
            vid undersökningarna. Det är även vår mening att det ska undersökas
            om det finns möjlighet till att utöka de regelbundna kallelser
            som idag finns för att förhindra och förebygga fler sjukdomsfall.
          </p>
          <head xml:id="i-CDKpN5jt6ks88iVyAzgoGE" type="h2">
            Obligatoriska hälsoundersökningar för nyanlända
          </head>
          <p xml:id="i-DNkfdTAFX2invic1Z7tFnA">
            Sverigedemokraterna menar att det ligger stor vikt i att introducera
            nyanlända till den svenska hälso- och sjukvården för att från
            början få en direkt kontakt och vård vid eventuella smittsamma
            sjukdomar. Det är vår mening att det är det viktigaste ledet att
            förhindra sjukdomsspridning och insjuknande vid ankomst till Sverige.
          </p>
          <head xml:id="i-EQpzC5L9zG7atT9W3PPVee" type="h2">
            Mobila vårdenheter
          </head>
          <p xml:id="i-BzS2b1gzquKBn15MEM6Hvo">
            För att förstärka och utveckla akut- och hembesöksverksamheten
            och utöka vården till patienter som har svårt att ta sig från
            hemmet, vill Sverigedemokraterna inrätta mobila vårdenheter. Detta
            för att hjälpa de som har det svårast, exempelvis barnfamiljer
            och våra äldre medborgare. Detta avser både sjukvård och tandvård
            då det idag är svårt att få just äldre multisjuka att söka vård
            då de känner en stor oro för att ta sig från hemmet. Vi vill uppdra
            åt regeringen att i en överenskommelse med SKL inkomma med förslag
            till subventioner till landsting och kommuner som inrättar mobila
            vårdenheter för att hjälpa befolkningen i landet som har svårt
            att ta sig till sjukhuset själva.
          </p>
          <head xml:id="i-57Zr5YXH3mCaEEQrWct9Sc" type="h2">
            Medicinsk vårdgaranti
          </head>
          <p xml:id="i-TgFLz7EscSLrpq8f618bir">
            Vårdgarantin som idag finns har inneburit en förbättring av tillgängligheten
            inom sjukvården. Den kan däremot alltid förbättras. Sverigedemokraterna
            anser att det är oroväckande att multisjuka patienter går miste
            om mycket då det krävs flera besök för att komma tillrätta med
            rätt behandling och rätt medicinering och anser att detta är något
            som regeringen ska granska och återkomma med förbättringsförslag.
          </p>
          <p xml:id="i-GmvJdDzDbuCFPLr9US924G">
            Vi vill utöver denna granskning tillämpa ett förslag om medicinsk
            vårdgaranti som Läkarförbundet anser vara ett viktigt led i behandlingen
            av patienter och som Norge inrättat med goda resultat. Medicinsk
            vårdgaranti innebär att en specialist i samråd med patient gör
            en gemensam plan över utredning och behandling. Detta skulle innebära
            en utökad frihet för patienten och ett förstärkt förtroende för
            vårdpersonalen.
          </p>
          <head xml:id="i-YUeGkvyfTgM58BoWy1cHQJ" type="h2">
            Palliativa vården
          </head>
          <p xml:id="i-JB2R2won3oK9PNd8x5c91P">
            Vi alla kommer någon gång i livet att inse att det leder mot
            sitt slut. Vare sig det är fråga om en nära vän, en familjemedlem
            eller en kollega ska vården vid livets slutskede omfattas av god
            kompetens och kunskap om upplevelserna för både den drabbade och
            de närstående. För att den goda vården ska finnas inom alla instanser
            och vara jämlik anser Sverigedemokraterna att ett nationellt centrum
            ska inrättas, där syftet ska vara att samla kunskaper och sprida
            dessa. Hur kunskaperna ska förmedlas och hur insamlingen ska ske
            uppmanar vi regeringen att inkomma med ett förslag till.
          </p>
          <head xml:id="i-VpmTUsNgL83jrkER6jWWK5" type="h2">
            Ambulanssjukvård
          </head>
          <p xml:id="i-4r9cKK7zmWaYXyZfCF6qd6">
            Tillgänglighet är som vi påpekat en viktig del i en större cirkel
            när det gäller sjukvården. Att personal ska komma i tid, ha rätt
            kunskap om patienten och kunna behandla effektivt är tre faktorer
            som avgör liv och död. Det är därför enligt oss även en viktig
            del att det ska finnas tydliga tillgänglighetskrav inom ambulanssjukvården,
            som det finns i många andra länder. Kraven ska innefatta mål på
            hur skadade eller svårt sjuka patienter ska nås inom en viss tid.
          </p>
          <head xml:id="i-DiZHRct2gCQcPbkUuMEXY8" type="h2">
            Funktionshinder
          </head>
          <p xml:id="i-NX6hU1suWq9vKErZdYLV4M">
            För att möta det behov som finns när det gäller anpassning av
            lokaler, byggnader, utemiljöer och information krävs det ett aktivt
            arbete. Något som Sverigedemokraterna anser är en viktig satsning
            för att stärka den svenska hälso- och sjukvården. Det behövs tillgänglighetsskapande
            åtgärder, mer individuellt inflytande och en förstärkning och
            utveckling av brukarorganisationerna. Allt detta för att öka självbestämmandet
            för människor med funktionsnedsättningar, vare sig de är stora
            eller små.
          </p>
          <head xml:id="i-7McLWGduUssXfTZewiJ4vW" type="h2">
            Förbättrad livskvalitet
          </head>
          <p xml:id="i-MAu36o5CvJs3VUMeRpy8Ve">
            Alla lever vi våra liv olika beroende på våra förutsättningar
            och när vi väl kommit till den tiden då livet närmar sig sitt
            slut ska det inte innebära att livet tar slut. Vi anser att våra
            äldre är de i samhället som vi aldrig ska svika. Något som vi
            dessvärre fått uppleva. Att få leva ett fullgott värdigt liv är
            ingen självklarhet, men med vår politik skulle flera få chansen
            till detta
          </p>
          <head xml:id="i-WPbdr5KEUXdEYuMujau6qq" type="h2">
            Matreform
          </head>
          <p xml:id="i-GHcaYavaZUzKgfF2xatkLy">
            När allting säljs ut och ansvaret läggs på andra är det lätt
            att ibland glömma de mest väsentligaste detaljerna i en persons
            liv för att må bra. God mat har för de flesta denna inverkan.
            Ändå är det ingen självklarhet att det serveras nylagad mat på
            äldreboenden eller inom vården. Det är en oroväckande framtid
            som väntas när allt ska gå snabbt och vara enkelt. Sverigedemokraterna
            menar däremot att en satsning på förbättrad matkvalitet är en
            viktig hälsoaspekt. Vi anser därför att det ska införas en matreform
            inom alla hälsoled. Detta för att våra äldre ska få må bra.
          </p>
          <head xml:id="i-K9Mvkh4FVtC4U8E2fiQE8y" type="h2">
            Insatser mot brott
          </head>
          <p xml:id="i-uUEbQrgmaXVbCuYTwsb4z">
            Att våra äldre blir utsatta för brott är inget som idag är omöjligt,
            det är snarare så att det händer oftare. Att ge sig på svagare
            individer i samhället som ibland inte har möjligheten att försvara
            sig är en otäck del av ett samhälle. Sverigedemokraterna menar
            att vi behöver insatser för att skydda våra äldre i vardagen.
            Allt från inbrott och misshandel som till kränkningar och förolämpningar.
            Det är vår mening att det behövs mer informationsinsatser som
            riktar sig till våra äldre, för att de ska vara medvetna om riskerna
            som finns i samhället. Detta behövs även till den yngre generationen
            som lätt kan missförstå att det finns problem med en ökande ålder
            såsom hörselskador, minnesförlust eller att helt enkelt inte förstå
            den nya generationen, detta skapar direkta missuppfattningar och
            aggressioner i samhället, något som inte borde finnas då det ska
            finnas en förståelse för alla medborgare, oavsett ålder.
          </p>
          <p xml:id="i-AsPNLtX3fBRUPmc7nDNzTv">
            Ett annat sätt att nå ut med information är genom vårdpersonalen
            som har en kontinuerlig kontakt med den äldre generationen och
            därför lättare kan samtala med dessa.
          </p>
          <head xml:id="i-SS1oweWfvUG4FfCYYr9gsw" type="h2">
            Stärkt anhörigstöd
          </head>
          <p xml:id="i-URur2hZZdrUvrAUuVin7BB">
            Anhörigstöd är viktigt såväl ur den anhöriges som ur samhällets
            synvinkel. För anhöriga handlar det om att få stöd och känna uppskattning
            för de insatser de gör för en närstående, men det handlar även
            om den anhöriges behov av vila samt att få tid över för personliga
            angelägenheter för att kunna bemästra situationen på bästa sätt.
            Stödet kan vara möjlighet till avlösning men också korttidsboende,
            dagverksamhet, utbildning av anhörigvårdaren, anhörigcentral eller
            träffpunkter för anhörigvårdaren. Att stärka det anhörigstöd som
            idag redan finns kan ha stor betydelse för de närstående som är
            i en utsatt situation.
          </p>
          <head xml:id="i-XHVNu2uNgxumqQD4EwZAdv" type="h2">
            Ökat antal trygghetsboenden
          </head>
          <p xml:id="i-NS6cjGguAKDp8s5xiMs7r5">
            Det finns idag ett begränsat antal trygghetsboenden för våra
            äldre, och dessa boenden blir bara mer intressanta. Mestadels
            för att de flesta som är i behov av hjälp inte alltid kvalificerar
            sig för att få plats på särskilt boende. Det kan handla om minimal
            hjälp i vardagen, och att du sedan har möjligheten att ta hand
            om dig själv i den mån du kan. Med eget boende kommer en självständighet
            för våra äldre. Vi vill självklart att antalet trygghetsboenden
            får en kraftig ökning, men vi inser även att detta är kostsamt
            och sker i takt med att trycket på dessa boenden ökar.
          </p>
          <head xml:id="i-UcFN4iWeaK44U1Hwqgnzc3" type="h2">
            Kategoriboende med husdjursprofil
          </head>
          <p xml:id="i-6LGkCmPy6Jpoj8k2uYNxF1">
            Det finns flera studier idag som visar sambanden mellan god hälsa
            och djur i vården. Att det medför goda hälsoeffekter till de äldres
            livskvalitet och att det påverkar både psykiska, fysiska och sociala
            funktioner positivt. Det finns även ett samband med en mindre
            förbrukning av läkemedel och bättre egenvård för äldre personer
            som har djur. Idag är det sällan man ser att sällskapsdjur tillåts
            på äldreboenden, endast ett fåtal äldreboenden tillåter det, vilket
            givetvis är förståeligt då det finns allergier och arbetsrelaterade
            problem för personalen. Vi anser det däremot vara viktigt att
            lägga fokus på de behandlingar som faktiskt gör att sjuka och
            äldre människor mår bra. Med dessa positiva effekter bör det finnas
            fler kategoriboenden med sällskapsdjur, men så är det inte. Vi
            uppmanar därför regeringen att se över möjligheterna till att
            utöka antalet kategoriboenden med en inriktning på sällskapsdjur,
            då vi vill ha en förbättrad folkhälsa.
          </p>
          <head xml:id="i-9cmiQ5HMdYeHLzEamLdTGL" type="h2">
            Äldrevårdscentraler
          </head>
          <p xml:id="i-TjV9t6v8b7DbJH9gYxtCJ3">
            Vi har i Sverige en mycket väl fungerande och förebyggande verksamhet
            när det gäller mödra- och barnhälsovården. Detta har inneburit
            att hälsan förbättrats för småbarn och deras mödrar, och det har
            gett oss världens lägsta mödra- och spädbarnsdödlighet. När det
            gäller de äldre ser vi ofta exempel på problem som hade kunnat
            förhindras om det förebyggande arbetet hade varit effektivare.
            Sverigedemokraterna anser därför att ett system liknande mödra-
            och barnavårdscentralerna men inriktat på seniorer, äldrevårdscentraler,
            skulle kunna leda till en effektivisering av vården som därefter
            kan ge stora hälsovinster för en stor del av befolkningen.
          </p>
          <head xml:id="i-5r6ZBCNS4qiojmAsAXrNUG" type="h2">
            Vårdnadsutredningar
          </head>
          <p xml:id="i-Hj1KFt6VoZtp2djMuhUaCr">
            Våra barn är vår framtid. Det är därför en oroväckande trend
            när det framkommer att det finns brister i resurser och kompetens
            kring hanteringen av barn i vårdnadsutredningar. Utgångspunkten
            för oss är att stärka vårdnadsutredningarna och att stärka barnets
            rättigheter. Då inget barn kan känna sig säker i en tvist, barnet
            sätts i mitten och dras från håll till håll, anser vi att utredningar
            som sköts alltid ska kompletteras med hjälp av barnpsykiatrin.
            Då ett arbetslag bestående av personer med olika professioner
            möjliggör att de kan komplettera varandras kompetens och kan därefter
            korta ner utredningstiden.
          </p>
          <head xml:id="i-8kJTx9jiLi41ZVS5M7BBvg" type="h2">
            Bekämpa missbruket i alla dess former
          </head>
          <p xml:id="i-VSk6msamnRjQX3EkxUEPnV">
            Det är Sverigedemokraternas åsikt att när problem uppstår och
            en individ inte får den hjälp eller insats som behövs från både
            närmsta vänner och familj och myndigheter kommer dessa små problem
            växa sig och bli stora. När tiden går och ingen lösning uppstår
            kan det i värsta fall leda till missbruk av olika sorter. Det
            kan handla om makt, alkohol, narkotika, spel, brottsligheter och
            lögner. Det blir en ond cirkel som det oftast är svårt att se
            var dörren ut ur missbruket är.
          </p>
          <p xml:id="i-5tb87xziDuxVVmB3ezexgK">
            Individer som är i den situationen utan någon utväg kan ofta
            utvecklas och bli den som man inte kan räkna med, personen som
            aldrig svek men som kommer att svika, allt för att få fortsätta
            med missbruket. Allt kommer att göras för att fortsätta förneka
            de problem som faktiskt existerar, då oftast är det inte en vilja
            att själv sätta ner foten och poängtera att nu är det nog, nu
            har jag gått för långt. Det är därför det är extra viktigt att
            dessa individer får insats och hjälp direkt. Vi förespråkar att
            det ska inrättas fler stödlinjer för hur en person som är vän,
            kollega eller familj med en person i missbrukscirkeln ska kunna
            ta sig ur detta, hur allt går till när det gäller vård och terapi.
            Stödlinjerna ska präglas av kompetens, bemötande och erfarenhet.
          </p>
          <p xml:id="i-2oJeBz7sazNng4vCYSgVs3">
            Informationen går alltid att söka på genom internet, men det
            bör finns mer. Vi är ett land där befolkningen blir mer och mer
            missnöjd med vardagen och lider av stress och oro inför jobb och
            skola, och de ekonomiska förutsättningarna är inte alltid de bästa.
            Det blir därför också svårt att själv vända sig till närstående
            för att be om hjälp, då det kanske inte finns medel för att hjälpa.
          </p>
          <p xml:id="i-NBDW3EZHZGvCTXkGED83wp">
            Problem med missbruk sjunker längre ner i åldrarna, det blir
            tyngre medel som används, dopningspreparat används för träningshjälp
            i vardagen. Sverigedemokraterna ser det därför som angeläget att
            förslå ett antal åtgärder som ska minska missbruk i dess olika
            former.
          </p>
          <list xml:id="i-RNHAX4r1Ed7rqHgmaDY8Si" style="ul">
            <item xml:id="i-T5iHFwWHtouvpoaqf77ZNP">
              Problematiken lyfts upp och synliggörs tydligare bland allmänheten.
            </item>
            <item xml:id="i-CwA5aC6fZAHJmMaibgdBtF">
              Samtliga aktörer i samhället engageras i arbetet på ett bättre
              sätt.
            </item>
            <item xml:id="i-3bqYV8ejZBFjf5G8jQSNPs">
              Tillgången till sinnesförändrande substanser ska minska.
            </item>
          </list>
          <p xml:id="i-Ch4tFxRU8N97ywHMSaiVWg">
            Myndigheterna ges de verktyg som är nödvändiga för att förebygga,
            hindra, vårda och rehabilitera; inklusive tvångsmedel, kompetensutveckling
            och informationsbyte.
          </p>
          <head xml:id="i-6kNst1cX6QN4rQ99VyBMWt" type="h2">
            Sprututbytesprogram
          </head>
          <p xml:id="i-EByPGiWaJ5hXkchHyKP46F">
            Vi ser både för- och nackdelar med sprututbytesprogrammet som
            finns för landstingen. Men för vår del är det huvudsakliga i detta
            att det hjälper. Att det minskar antalet sjukdomar som sprids.
            Samtidigt är Sverigedemokraterna ingen drogliberalt parti, vilket
            betyder att vi givetvis inte vill tillåta narkotikamissbruk. Vi
            ger därför regeringen i uppdrag att inhämta information om de
            positiva samt de negativa konsekvenserna som sprututbytesprogrammet
            framhäver, såsom ekonomi, sjukdomsspridning eller sjukdomsminskning
            samt fall där missbruket ökar eller minskar genom denna reform.
            Om det är så att sjukdomar inte minskar eller att missbruket inte
            minskar kommer vi att föreslå andra åtgärder om det krävs.
          </p>
          <head xml:id="i-A7vgHbf1T96NyEE2rbrRBW" type="h2">
            Åtgärder för tvångsvård
          </head>
          <p xml:id="i-26yVsoc8zgoF3dc9gsjaWX">
            Tvångsvård låter hemskt. Det låter som om man tar bort en individs
            frihet och dömer utan att känna denna. Tvångsvård ska vara hemskt.
            Det ska vara en inskränkning på ens frihet på grund av att man
            utgör en fara främst för sig själv men även för andra. Det innebär
            att man riskerar att förstöra sitt liv på grund av missbruk, det
            kan handla om ens jobb och ens familj. Hur många som skulle kunna
            nås med LVM om man gör reglerna för detta enklare vet vi inte.
            Vi vet heller inte hur många liv som skulle räddas om LVM omfattas
            av alkoholrelaterade problem, då det dör tusentals av detta varje
            år. Sverigedemokraterna förespråkar att reglerna för tvångsvård
            ska luckras upp, så att fler kan nås, för att detta ska bli möjligt
            uppdrar vi regeringen att inkomma med ett lagändringsförslag för
            detta.
          </p>
          <head xml:id="i-ARHcVA1tgqCpMa4r1Jq9x5" type="h2">
            Nationella riktlinjer för vård av barn och unga
          </head>
          <p xml:id="i-EkQZ6df6Eavi1qgmoQC9iR">
            Varje år placeras tusentals barn och ungdomar utanför sitt hem
            i landets samhällsvård. Denna verksamhet lider fortfarande av
            stora brister vad gäller att förebygga, upptäcka och åtgärda missförhållanden.
            Utgångspunkten måste vara att så många som möjligt bor kvar med
            sina närstående, men när det uppstår en situation som inte tillåter
            detta måste det finnas en väl fungerande samhällsvård som agerar
            direkt. Bristen på tydliga nationella riktlinjer är en stor del
            av grundproblemet, framför allt behöver det ställas högre krav
            på utförarna vad gäller kompetens, specialisering och kontroll.
            Det är av stor vikt att personalen har en adekvat utbildning,
            att vården har en tydlig inriktning och att registerkontroll görs
            på samtliga i samband med anställning och förordnanden. De krav
            som idag finns på tillgången av läkare och psykologer behöver
            skärpas för att få en bra balans mellan behov och tillgång på
            personal.
          </p>
          <head xml:id="i-Le1s1SLBpH9cPE7FhMYirK" type="h2">
            Borrelia
          </head>
          <p xml:id="i-DeeC7VwtPdRUaoE4GoPPCA">
            En kort kur kan riskera att sjukdomen blossar upp på nytt. Det
            har visat sig att svenskar har fått åka till Tyskland för adekvat
            vård då det inte finns borreliaklinker i Sverige. Tusentals drabbas
            varje år, hur många som måste åka utomlands och själva bekosta
            vården finns det idag inga siffror på. Vi anser givetvis att säkra
            forskningsresultat och behandlingar ska gå före experimentella
            metoder. Men nu är det så att klinikerna i Tyskland har lyckats
            väl och de svenskar som har uppsökt behandling där har blivit
            botade, så därav ligger det goda kunskaper inom området. Då antalet
            fästingar fortsätter att öka varje år och risken för att bli biten
            eller insjuknad är större än det varit innan bör det vara en prioritering
            för det svenska samhället att inrätta jämförelseanalys om skillnaderna
            mellan länderna i att bota borrelia. Detta för att främst se över
            skillnaderna i behandlingsförloppen, men även för att vi ska kunna
            ta till oss den kunskap som andra länder innehar. Argumentationen
            att klinikerna i Tyskland inte är kunskaps- och forskningsbaserade
            bör ses över då det bevisligen finns personer som uppsökt vård
            i det landet och fått en behandling som botat dem från syndromet.
            Utöver en jämförelseanalys bör det satsas mer på forskning inom
            området av denna sjukdom då det uppenbarligen finns bättre alternativ
            än de två veckors antibiotikakurer som vi idag har i Sverige.
          </p>
          <p xml:id="i-Q1jTUTzXdNUH95X3z3L5QD">
            Vård utomlands ska idag täckas av Försäkringskassan om det är
            så att vården inte ges i Sverige, eller att man vistas utomlands
            vid tillfället för sjukdom. Men då vi idag inte kan kvalitetssäkra
            den behandling av borrelia som görs i utlandet omfattas inte denna
            av Sveriges välfärdssatsningar, vilket är väldigt anmärkningsvärt,
            då individer botas i ett annat land, men de förblir sjuka i vårt.
            En översyn av reglerna om kvalitetssäkring bör göras när det gäller
            en behandlingsmetod för att bota en sjukdom som är godkänd i annat
            land, om behandlingen innebär ett förbättrat tillstånd för patienten.
          </p>
          <head xml:id="i-FW1Ad5pFtSgy13UkG9suKB" type="h2">
            Hemlösa
          </head>
          <p xml:id="i-KCfrEL9ongHmdvrCrcgaEQ">
            Regeringen har sedan tidigare haft en handlingsplan för de hemlösa
            i vårt samhälle. Ändå finns det idag individer som inte har ett
            hem att gå till när mörkret faller. Det är inte värdigt att ett
            välfärdsland som Sverige har människor som lever i misär, som
            varje dag kämpar för att behålla sin värdighet i mötet med människor
            och socialtjänsten. Att dag för dag kämpa för att hitta ett tak
            över huvudet är något som de flesta aldrig kommer att förstå.
            Trots alla satsningar behövs fler åtgärder för att hjälpa dessa
            utsatta människor. Den nationella handlingsplanen leder idag till
            att hemlösa får rätten till viss ekonomisk trygghet.
          </p>
        </div>
        <div xml:id="i-QWqatHihgdxZMhR2nH1yhq" type="signatureBlock">
          <list xml:id="i-NYTcCBfUFS8baPDWZKxXUT">
            <item xml:id="i-YG9HYMX6ZU7tMhFJzyyo8c" who="i-XRXtPdXG8Ahj3n8huVdjCn" type="signature">
              Per Ramhorn (SD)
            </item>
            <item xml:id="i-VzAXKCMzHFnfggtVewBroJ" who="i-TJXJRG7PGZM8NUN9QQ1EdE" type="signature">
              Margareta Larsson (SD)
            </item>
          </list>
        </div>
      </div>
    </body>
  </text>
</TEI>
