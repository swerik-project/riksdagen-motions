<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00593">
  <teiHeader>
    <fileDesc>
      <titleStmt>
        <title>Transpersoners livsvillkor</title>
        <author corresp="i-MVzhVeKwRGmjHjHoSrReg9">av Börje Vestlund m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Transpersoners livsvillkor</title>
          <idno type="rdwebb">GZ02So593</idno>
          <rs type="number">So593</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So593/text</ref>
          <ref type="dokument_url_html">http://data.riksdagen.se/dokument/GZ02So593</ref>
          <ref type="dokumentstatus_url_xml">http://data.riksdagen.se/dokumentstatus/GZ02So593</ref>
          <ref type="doc">http://data.riksdagen.se/fil/3BF95D0F-39D6-45B3-B598-F1D040246A28</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TifWqzmRuorK3zFDqAUZk8</idno>
            <name>Sara Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-X74MvWzSQtfREMzLLMbjc7</idno>
            <name>Hannah Bergstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6gEtTPavyMJxxUX6JZn9LW</idno>
            <name>Marie Nordén</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9bqWLXmB7Cb3r3JUmkkLBy</idno>
            <name>Hans Ekström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh Sammeli</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4NG88U8krkk9AQubiitWt6</idno>
            <name>Christina Zedell</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JnEsY3JfNYH7C4Fr7v9TAV" type="signed"/>
        <correspContext corresp="i-JnEsY3JfNYH7C4Fr7v9TAV">
          <note type="signatory" corresp="i-B34sv9ytsiioT1XaQtyXUo"/>
          <note type="signatory" corresp="i-TifWqzmRuorK3zFDqAUZk8"/>
          <note type="signatory" corresp="i-X74MvWzSQtfREMzLLMbjc7"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-6gEtTPavyMJxxUX6JZn9LW"/>
          <note type="signatory" corresp="i-9bqWLXmB7Cb3r3JUmkkLBy"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-KCyyRs9HnkQhss61gii5F7"/>
          <note type="signatory" corresp="i-4NG88U8krkk9AQubiitWt6"/>
        </correspContext>
        <correspAction type="numbering" xml:id="i-MAkZr8HL3D9C1K8oPbeDxC">
          <date when="2011-10-10"/>
        </correspAction>
        <correspAction type="submission" xml:id="i-J1gqfSp58QuKSQJ8JKFVC8">
          <date when="2011-10-05"/>
        </correspAction>
        <correspAction type="transfer" xml:id="i-Q6nSRe9qPa8uqSwVebUWK9">
          <date when="2011-10-03"/>
        </correspAction>
        <correspAction type="assigned" xml:id="i-NwtaXR2TE7QpXrqvEv1au5"/>
        <correspContext corresp="i-NwtaXR2TE7QpXrqvEv1au5">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-9pSU8pRgvC1hX3irKaQYc1">
            Förslag till riksdagsbeslut
          </head>
          <list style="ol">
            <item xml:id="i-8ikd3DF5spWeR9t7HKugqz">
              Riksdagen tillkännager för regeringen som sin mening vad som
              anförs i motionen om en moderniserad lagstiftning om ändrad könstillhörighet.
            </item>
            <item xml:id="i-NHotkNqEz1VbVTRCArXZiy">
              Riksdagen tillkännager för regeringen som sin mening vad som
              anförs i motionen om rätten att få retroaktivt ändrade intyg efter
              ny könstillhörighet. 1
            </item>
            <item xml:id="i-WM9cCty6nJC5tqNGAxAtc6">
              Riksdagen tillkännager för regeringen som sin mening vad som
              anförs i motionen om förändringar i namnlagen så att människor
              ges rätt att ändra förnamn oavsett könsidentitet. 1
            </item>
            <item xml:id="i-H6RpKqKMiph4rwxpYFMid3">
              Riksdagen tillkännager för regeringen som sin mening vad som
              anförs i motionen om unga transpersoners utsatthet.
            </item>
            <item xml:id="i-PmN3o33DEmNRSvHh4fTPmM">
              Riksdagen tillkännager för regeringen som sin mening vad som
              anförs i motionen om att transpersoner bör omfattas av hetslagstiftningen.
              2
            </item>
          </list>
          <p xml:id="i-BjMfXooWLjoNW7DWbyvfmk">
            1 Yrkandena 2 och 3 hänvisade till CU.
          </p>
          <p xml:id="i-J2Fp3rEnTvurqmDEBHa3ee">
            2 Yrkande 5 hänvisat till JuU.
          </p>
        </div>
        <div type="motContent">
          <head type="h1" xml:id="i-35h6jMuZHhNG2SsgeaEqS7">
            Motivering
          </head>
          <p xml:id="i-3AiXKsCiv7ArXecWDNeDFF">
            Denna motion handlar om transpersoners situation i Sverige. Redan
            år 2007 lade Könstillhörighetsutredningen fram sitt betänkande.
            Utredningen har sedan varit ute på remiss, och remisstiden avslutades
            under år 2008. Regeringen har sedan inte visat det minsta intresse
            av att lägga fram några förslag till förändringar. Det är vår
            uppfattning att regeringen inte vill lägga fram förslag i en besvärlig
            och komplicerad fråga.
          </p>
          <p xml:id="i-GSwkGxwKVUVwM2Mf5PyBg5">
            Lagen (1972:119) om fastställande av könstillhörighet i vissa
            fall har inte reviderats på närmare 40 år. Lagen om ändrad könstillhörighet
            måste moderniseras för att spegla verkligheten och för att kunna
            erbjuda den juridiska men även medicinska hjälp som transpersoner
            bör ha möjlighet att ansöka om i det svenska välfärdssystemet.
          </p>
          <p xml:id="i-QvxXVdNcp1iYszuUeSk6Gz">
            Transsexuella som inte har möjlighet att fullt ut leva i enlighet
            med sin självupplevda könsidentitet lever under stor påfrestning
            av samhällets negativa attityder och föreställningar. När inte
            det yttre stämmer överens med det inre och inte heller körkort,
            ID-handlingar och andra personbevis speglar den du är försvåras
            tillvaron avsevärt. Den psykiska ohälsan bland transpersoner är
            hög, och särskilt unga transpersoner är i riskzonen för att ta
            sitt liv särskilt innan de söker hjälp.
          </p>
          <p xml:id="i-Fzo5EzPhiJDei1ybGrm2yD">
            Ett förslag till moderniserad lagstiftning presenterades 2007
            av Könstillhörighetsutredningen. Ett förslag i utredningen har
            dock väckt stark kritik hos remissinstanserna. Det gäller förslaget
            att könskörtlarna måste avlägsnas vid ändring av könstillhörighet.
            Remissinstansernas kritik på denna punkt bör beaktas noga av regeringen
            i den fortsatta beredningen av frågan.
          </p>
          <p xml:id="i-RH59BbtLUuYSh3WKUrwN9Z">
            Socialstyrelsen gjorde sedan på eget initiativ en utredning av
            vården av transpersoner och könskorrigering som presenterades
            2010, efter remissbehandling så har Socialstyrelsen föreslagit
            att lagen ändras på tre punkter: 1. Kravet på att vara ogift för
            att byta könstillhörighet tas bort, 2. Kravet på att den som ansöker
            om att ändra könstillhörighet ska vara steriliserad ska tas bort,
            3. Även utländska medborgare ska kunna beviljas ändrad könstillhörighet
            om han eller hon varit bosatt i minst ett år i Sverige. Socialstyrelsen
            lämnade över utredningen till regeringen under sommaren 2011.
          </p>
          <p xml:id="i-UMPcbxEmrV2BbpNs7pVnbv">
            Transpersoner bör ha samma möjligheter som alla andra människor
            att bilda familj. Möjligheten att frysa ner könsceller bör vara
            en självklar rättighet. Transpersoner är på inget sätt sämre föräldrar
            än andra och bör därför inte begränsas av en snäv lagstiftning.
            En del av vår socialdemokratiska politik bygger på att göra upp
            med traditionella könsrollsmönster, och transpersoners rätt att
            bilda familj är en del av det arbetet.
          </p>
          <p xml:id="i-YBBD6w6ghS1Pdj2tbV5Wyw">
            Att kräva att en person som ansöker om ny könstillhörighet ska
            vara ogift är en otidsenlig kvarleva från en föråldrad lagstiftning.
            Eftersom Socialdemokraterna aktivt arbetar för en könsneutral
            äktenskapslagstiftning där alla människor behandlas lika oavsett
            kön, är det en självklarhet att civilstånd är en icke-fråga som
            inte har något att göra med ansökan om ny könstillhörighet.
          </p>
          <p xml:id="i-KhxgGv9dxLms1JG6qUxQSH">
            Det är därför vår samlade bedömning att en ny lag om ändrad könstillhörighet
            ska bygga på den utredning som Socialstyrelsen har presenterat.
          </p>
          <p xml:id="i-MH6vC6s8kmoxwSxRL1PbnP">
            Många transpersoner som får ändrad könstillhörighet kan få problem
            med att tvingas uppge betygsintyg m.m. med sin gamla könsidentitet,
            vilket kan innebära att de hamnar i obekväma situationer och i
            värsta fall bemöts kränkande och diskriminerande.
          </p>
          <p xml:id="i-GMcFXjqGkFyqhqow8Fa2pJ">
            Det är därför viktigt att skola, högskola och andra samhällsinstitutioner
            erbjuder att, efter begäran av den enskilda, utfärda nya intyg
            utifrån den nya könstillhörigheten.
          </p>
          <p xml:id="i-HKSXgxfTLwv1Mhmr1fK4Bo">
            Den socialdemokratiska regeringen initierade en hearing 2005
            om namnlagen, ett trettiotal organisationer och myndigheter bjöds
            in, varav en av frågorna berörde transpersoners behov. Hearingen
            var en del av ett arbete för ett underlag inför ett direktiv.
            Efter att den nya regeringen tillträdde har inget hänt i frågan.
          </p>
          <p xml:id="i-GEXEDqYXKA9e2EKyZfXC5a">
            Enligt nuvarande regler kan transpersoner få nytt namn först
            sedan de fått en ny fastställelse av kön. Detta görs trots att
            det i de flesta fall förutsätts att man börjar leva i sitt motsatta
            kön långt innan man får sin fastställelse. Att använda sig av
            ett namn och ha ett annat i sina identitetshandlingar är besvärligt
            och känns ofta kränkande. Inte heller personer som inte har för
            avsikt att ändra sin könstillhörighet, men ändå lever i sitt motsatta
            kön helt eller delvis, kan ändra sitt förnamn. I en dom i Regeringsrätten
            under år 2009 gjordes tolkningen att man visst kunde välja ett
            namn av det motsatta könet om man så önskade. Detta har inneburit
            att namnfrågan fått en lite mindre betydelse än tidigare. Men
            faktum kvarstår att namnlagen fortfarande är otydlig på just denna
            punkt. Regeringen har också tillsatt en parlamentarisk utredning
            som ska vara färdig den 1 mars 2013.
          </p>
          <p xml:id="i-AF5YxiJK7HQXt4bmZ2gC7A">
            Det är en självklarhet att lagen bör möjliggöra för människor
            att fritt välja vilket förnamn de önskar ha, oavsett om de avser
            att få en ändrad könstillhörighet eller inte. Även exempelvis
            transvestiter ska ha möjligheten att lägga till namn som passar
            personens könsuttryck.
          </p>
          <p xml:id="i-XZSCEeMpdF8i9ghX1BedF3">
            Socialdemokraternas politik bygger på att alla människor har
            rätt till en god hälsa och en bra sjukvård. Sjukvården ska hålla
            en god kvalitet och fördelas rättvist efter behov. Vården för
            transsexuella lever inte upp till den kvaliteten. Den psykiatriska
            vården för transsexuella brister i ekonomiska och personella resurser.
            Möjligheten att få rätt vård bygger först och främst på att den
            allmänna vården har god kunskap om vart de ska remittera patienter
            som söker diagnostisering eller utredning. Vidare är patienten
            i vissa delar av landet helt beroende av enskilda läkare. Själva
            vården i sig varierar också mycket vad avser kvalitet, vårdinsatsernas
            omfattning och väntetider. Sammantaget vittnar många patienter
            om oprofessionellt bemötande, dålig information, långa väntetider,
            bristande samordning mellan vårdinstanser och olikheter i den
            erbjudna vården på grund av bostadsort. Vi anser att vården för
            transsexuella ska ges förutsättningar till resurser utifrån behoven.
          </p>
          <p xml:id="i-6khF2kdV9mittFzV93MWkJ">
            Folkhälsoinstitutet genomförde 2005 en studie av hbt-personers
            hälsosituation (Hälsa på lika villkor). Studien visade att unga
            transpersoner har sämst hälsosituation och alarmerande hög risk
            för suicidtankar och suicidförsök.
          </p>
          <p xml:id="i-E7vTgoqEC6UsZEfngt6c3H">
            Vi socialdemokrater vill se en sammanhållen skola som är en mötesplats
            för barn och unga från olika sociala miljöer och kulturer. Alla
            skolor ska omfattas av samma regler, såväl skyldigheter som rättigheter.
            Alla barn och ungdomar har rätt till samma nationellt likvärdiga
            skola där mobbning och kränkande behandling motverkas så att alla
            elever kan känna sig trygga och välkomna.
          </p>
          <p xml:id="i-QDTGSVUidcVouzZdT3H1Do">
            Att döma utifrån FHI:s m.fl. studier utsätts ofta unga transpersoner
            för mobbning och utanförskap. Stöd och bekräftelse saknas i undervisning,
            och skolböcker, kuratorer, skolpsykologer eller lärare har sällan
            utbildning på området. Även ungdomsmottagningar och barn- och
            ungdomspsykiatrin saknar kompetens.
          </p>
          <p xml:id="i-3PzLt3gPLjMLEgk3jAXDvU">
            Det är viktigt att samhället särskilt värnar om unga transpersoner
            och tar till de åtgärder som krävs för att förbättra och stärka
            målgruppens hälsosituation.
          </p>
          <p xml:id="i-YKi41bRJw9pp4AyyZYCx6g">
            Transpersoner är inte inkluderade i hetslagstiftningen. Kränkande
            och nedvärderande åsikter om en grupp baserade på gruppens könsidentitet
            eller könsuttryck anses inte i lagens mening vara hets mot folkgrupp.
            Det är oacceptabelt att inte transpersoner omfattas av samhällets
            skydd i lag på samma sätt som homosexuella och bisexuella skyddas
            sedan 2002.
          </p>
          <p xml:id="i-96pXK1umZxJPZhDvHZWEAQ">
            Denna brist på skydd innebär en risk att de som bedriver hets
            mot homo- och bisexuella ändrar terminologi och på så vis går
            fria från åtal eftersom de grupper som bedriver hets och de grupper
            som lyssnar och läser inte skiljer på de olika grupperna.
          </p>
          <p xml:id="i-8uCFVV6ZP4J7hXBCML4dby">
            Transpersoner bör inkluderas i hetslagstiftningen genom att 7
            kap. 4 § tryckfrihetsförordningen och 16 kap. 8 § och 29 kap.
            2 § brottsbalken även omfattar könsidentitet och könsuttryck.
          </p>
        </div>
        <div type="motSignatures">
          <list>
            <item xml:id="i-9LwBdgHZKXxRGexkMZJMfS" who="i-MVzhVeKwRGmjHjHoSrReg9">
              Börje Vestlund (S)
            </item>
            <item xml:id="i-DBV8e5WXWzoRC4c15YECvn" who="i-8Nio1rUw3hSjL6pvCGw22Y">
              Carina Hägg (S)
            </item>
            <item xml:id="i-XpkDhukNt88zp5Yj5UE2qe" who="i-YG3se2hZeuEdiGKSwKyaKF">
              Caroline Helmersson Olsson (S)
            </item>
            <item xml:id="i-5KTjRJiNDbgfi7PPKbW6Mi" who="i-4NG88U8krkk9AQubiitWt6">
              Christina Zedell (S)
            </item>
            <item xml:id="i-3E4FjC6JEP7Wgz6EyyCW4X" who="i-KCyyRs9HnkQhss61gii5F7">
              Fredrik Lundh Sammeli (S)
            </item>
            <item xml:id="i-LWne4fNaSgtQcPjmsuPzne" who="i-X74MvWzSQtfREMzLLMbjc7">
              Hannah Bergstedt (S)
            </item>
            <item xml:id="i-38rRw5vAvKoXDjR7HhbxZR" who="i-9bqWLXmB7Cb3r3JUmkkLBy">
              Hans Ekström (S)
            </item>
            <item xml:id="i-KggApgAzo3ZFsPSCgoKm9h" who="i-B34sv9ytsiioT1XaQtyXUo">
              Helén Pettersson i Umeå (S)
            </item>
            <item xml:id="i-WWYcQ28cn767AmrvoFFzTW" who="i-7AB63eqvrGXGCT1mpkEM3J">
              Louise Malmström (S)
            </item>
            <item xml:id="i-AGeURaiEHqRuy4Xq9gh3rT" who="i-6gEtTPavyMJxxUX6JZn9LW">
              Marie Nordén (S)
            </item>
            <item xml:id="i-Xh3Wj1Nu2uZfRBr5yQyGg6" who="i-TifWqzmRuorK3zFDqAUZk8">
              Sara Karlsson (S)
            </item>
          </list>
        </div>
      </div>
    </body>
  </text>
</TEI>
