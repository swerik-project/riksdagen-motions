<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00316">
  <teiHeader>
    <fileDesc>
      <titleStmt>
        <title>Stärkt språkundervisning i grundskolan</title>
        <author corresp="i-SS4MgL3HhkwCjKYAxgBPkd">av Karin Granbom Ellison (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stärkt språkundervisning i grundskolan</title>
          <idno type="rdwebb">GX02Ub316</idno>
          <rs type="number">Ub316</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub316/text</ref>
          <ref type="dokument_url_html">http://data.riksdagen.se/dokument/GX02Ub316</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub316</ref>
          <ref type="doc">http://data.riksdagen.se/fil/C5A517BD-CCA5-4412-A244-640B361A58C9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SS4MgL3HhkwCjKYAxgBPkd</idno>
            <name>Karin Granbom Ellison</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Wa4RkFUnLQj2UQQdA6aJFv" type="signed"/>
        <correspContext corresp="i-Wa4RkFUnLQj2UQQdA6aJFv">
          <note type="signatory" corresp="i-SS4MgL3HhkwCjKYAxgBPkd"/>
        </correspContext>
        <correspAction xml:id="i-PSTCWy8S19EvgxVoFaCm5D" type="numbering">
          <date when="2009-10-06"/>
        </correspAction>
        <correspAction xml:id="i-YAj41PxPoo7ZTYLXAmPw12" type="submission">
          <date when="2009-10-02"/>
        </correspAction>
        <correspAction xml:id="i-FjXDyvqhrZJkGqYthS6n3t" type="transfer">
          <date when="2009-10-02"/>
        </correspAction>
        <correspAction xml:id="i-4JcFTFwSHcUxH2ouumrDXw" type="assigned"/>
        <correspContext corresp="i-4JcFTFwSHcUxH2ouumrDXw">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Eeio5P4rLM1fErHSCY8Rnp">
            Förslag till riksdagsbeslut
          </head>
          <list style="ol">
            <item xml:id="i-7JviMhz5M31QG6oXRfo9xk">
              Riksdagen tillkännager för regeringen som sin mening vad som
              anförs i motionen om att göra engelska till obligatoriskt ämne
              från första klass.
            </item>
            <item xml:id="i-Yb2XTnuVbmRUr3V4eEpHdP">
              Riksdagen tillkännager för regeringen som sin mening vad som
              anförs i motionen om att undervisningen av moderna språk ska starta
              i årskurs 6 med ett prova-på-år.
            </item>
            <item xml:id="i-Q5gUwbCKNE4yuGpfgY5Xem">
              Riksdagen tillkännager för regeringen som sin mening vad som
              anförs i motionen om att det andra främmande språket görs obligatoriskt
              i grundskolan.
            </item>
          </list>
        </div>
        <div type="motContent">
          <head xml:id="i-3MgfTdmyJv8t5fq8c9UdpM" type="h1">
            Motivering
          </head>
          <p xml:id="i-6EJkjbGgteGEfmfTAZ6QPt">
            Vårt behov av att kommunicera med omvärlden ökar stadigt. Allt
            fler av de utmaningar Sverige ställs inför är av global natur
            och kräver internationellt samarbete. EU-medlemskapet har medfört
            kraftigt ökade möjligheter att handla, arbeta och studera över
            nationsgränserna. Samtidigt har vi i Sverige haft en långvarig
            negativ trend när det gäller språkstudier och språkkunskaper.
            Många ungdomar lämnar grundskolan utan betyg i engelska och alltför
            få lär sig ett andra främmande språk i tillräcklig grad för att
            få användning av kunskaperna. Den här tillbakagången i språkkunskaper
            kostar både på individnivå och för Sverige som nation.
          </p>
          <p xml:id="i-H2xf6YBkbSo3CJFnLhtp4m">
            Regering och riksdag har uppmärksammat problemen med att färre
            elever väljer att läsa språk och därför har meritpoäng för kunskaper
            i språk införts. Införandet av meritpoäng är positivt, men otillräckligt.
          </p>
          <p xml:id="i-PNXR18sfT1fzA611aq1TF9">
            I en satsning på språken bör ett första steg vara att göra engelska
            till ett obligatoriskt ämne från första klass. I dag finns inga
            riktlinjer för när undervisningen ska starta utöver att eleverna
            ska ha uppnått vissa mål i engelska i år fem och nio. Det innebär
            att elever kan ha helt olika förkunskaper när de kommer till högstadiet
            och därmed ha olika förutsättningar att ta till sig undervisningen.
            Start i år ett innebär att kunskaperna i engelska kan kontrolleras
            med samma intervall som i svenska och i matematik. Nationella
            prov i trean ger en tydlig signal till skolorna om ämnets betydelse
            och bättre möjligheter att fylla kunskapsluckor i tid.
          </p>
          <p xml:id="i-KK37j2uZ4vxGWbasDBNRyy">
            Ett starkt skäl till att barn tidigt bör få undervisning i engelska
            är att motivationen och förmågan att lära sig språk är på topp
            hos det unga barnet. En pågående europeisk studie (Early Language
            Learning in Europe) visar att 7-åringar är mycket positiva till
            att lära sig språk, och forskning visar att språk lärs bäst tidigt
            i livet.
          </p>
          <p xml:id="i-WByPMafiZbVCLsh9G3wPQ4">
            Riktlinjer saknas också när det gäller starten för övriga språk.
            Jag föreslår att studierna för alla elever ska inledas år sex
            med ett prova-på-år med undervisning i alla språk som erbjuds
            vid varje enskild skola. Ett prova-på-år ger eleverna bättre underlag
            för språkvalet i år sju och barnen får en liten grund i flera
            språk och dessutom kunskap om de länder där språken talas ett
            slags Europakunskap.
          </p>
          <p xml:id="i-NT4VTiJ2dwKqDo1ntY8Vbd">
            En orsak till de sjunkande språkkunskaperna är att språk som
            enda grundskoleämne kan väljas bort. Betyget behövs inte för gymnasiet
            och ämnet kan när som helst bytas mot svenska eller engelska.
            Den här särställningen ger signalen att ämnet är mindre viktigt
            än de andra. Avhoppen från moderna språk är stora. Dessutom sänker
            möjligheten att hoppa av från språkkurserna studietakten i språkundervisningen.
            Språklärarna sänker nivån för att inte tappa elever till språkvalen
            svenska och engelska, kurser där det saknas kursplan, betyg och
            läxor och som håller ännu lägre tempo. Det andra främmande språket
            bör därför bli obligatoriskt.
          </p>
          <p xml:id="i-TNM5Hjf1xJUm1r4f7kQCWM">
            I Lissabonstrategin, EU:s plan för att göra Europa till världens
            mest konkurrenskraftiga ekonomi, betonas vikten av språkkunskaper.
            Tidig språkinlärning framhävs och den vägledande principen är
            att alla européer ska kunna tala två främmande språk. Motivet
            är i huvudsak ekonomiskt. Man vet att språkkunskaper främjar handel,
            rörlighet och arbete.
          </p>
          <p xml:id="i-LEmmnqygS7Lpvgy5tWi5xK">
            Språkkunskaper handlar emellertid om mer än ekonomi. Att kunna
            förstå och interagera med människor från olika länder och kulturer
            skapar valfrihet och vidgar perspektiv för individerna.
          </p>
          <p xml:id="i-PRqMsiKiGrM5XVMYB8kyU1">
            Den satsning på språk som jag föreslår stärker elevernas rättigheter
            och inlärning genom att likvärdigheten och kvaliteten i undervisningen
            stärks och signalerna från staten blir tydligare. För att Sverige,
            en liten öppen ekonomi, ska kunna klara sig framgångsrikt i den
            globala konkurrensen måste kunskapsnivån hos befolkningen vara
            hög. Tidigare var Sverige ett land som utmärkte sig genom medborgarnas
            goda språkkunskaper. Den positionen har vi förlorat. Det är hög
            tid att återerövra den.
          </p>
        </div>
        <div type="motSignatures">
          <list>
            <item xml:id="i-F6oYxMzTw8Fu6LJYLHf7eK" who="i-SS4MgL3HhkwCjKYAxgBPkd">
              Karin Granbom Ellison (fp)
            </item>
          </list>
        </div>
      </div>
    </body>
  </text>
</TEI>
