<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__730/mot_1968__ak__730-001.pdf"/>
      <fw xml:id="i-EfD9fUCdHcpq1Jb7FR5HkD">
        Nr 730—736 Motioner i Andra kammaren, nr 730 år 1968 1
      </fw>
      <div type="motHeader" xml:id="i-7h4V64ACXYXMnQFhWS91tK">
        <div type="motTitle" xml:id="i-L3SSSJxyX6zaR6qTw88DUa"/>
        <div type="motSubmissionInfo" xml:id="i-A9jSRBjCcxuvjPbDfxUBin"/>
      </div>
      <div type="motBody" xml:id="i-8JNH5scD3R1uwjia1hNVww">
        <div xml:id="i-M1WJvTbTiYfARzSkY9xQMV">
          <p xml:id="i-YMAnZWwrBHnyVE691mEGsA">
            Nr 730
          </p>
          <p xml:id="i-AKSpAdVBk7fUPEKnvfYcVm">
            Av herr Petersson m. fl., om vissa åtgärder till stöd för glesbygdernas
          </p>
          <p xml:id="i-MHQddzHvg97wUrPrQkAZnT">
            befolkning. (Lika lydande med motion nr 582 i Första kammaren)
          </p>
          <p xml:id="i-XQhrWmgCk5Ezn3SGsAAfme">
            Den pågående strukturomvandlingen och den därav följande koncentrationen
            av befolkningen till tätorter medför för glesbygderna stora problem.
            Dessa innebär icke endast en förändring av de sociala och ekonomiska
            villkoren utan ändrar också delvis karaktären hos glesbygdens
            samhälle. Det svenska landskapet med sin karaktär av kulturbygd,
            sina många vattendrag och stora skogar har under alla tider utgjort
            en tillgång såväl för den bofasta befolk- ningen som för turister.
            Kommunbildningarna år 1862 kom till stånd med de gamla socknarna
            som underlag, och varje kommun kom att utgöra en administrativ
            och ekonomisk enhet. Företagsamheten var relativt jämnt fördelad
            över hela landet, Jordbrukare, hantverkare och affärsidkare fanns
            på de flesta ställen verksamma. Den lokala skolan utgjorde kommunens
            kulturella centrum, och sysselsättningsproblemen löstes oftast
            inom den egna kommunen. Ingen önskar att få denna tid med sina
            stora problem åter, men situationen i dag har totalt förändrats.
            Nedläggningen av jord- bruk, ungdomarnas inflyttning till tätorterna
            på grund av svårigheterna för gles- bygdskommunerna att erbjuda
            arbetstillfällen liksom centraliseringen av utbild- ningen har
            för många orter inneburit en kraftig avfolkning. En levande landsbygd
            har förvandlats till en bostadsort för ett fåtal människor som
            ännu har sysselsättning och för människor som är så gamla att
            de inte kan tänka sig en förflyttning. Ur miljösynpunkt har denna
            utveckling ofta varit olycklig men knappast kunnat undvikas då
            den är en följd av människornas strävan mot en högre personlig
            stan- dard. Samtidigt har den inneburit att landskapsvården åsidosatts
            och landskapsbil- den förändrats av ogynnsam växtlighet och förfallna
            byggnader. Emellertid vill vi tro att vi nu nått en vändpunkt
            i denna miljöförstöring. Människornas vaknande intresse för naturen
            har i samband med den ökade fritiden inneburit att de reser krav
            på ett ökat utnyttjande av glesbygderna för rekreationsändamål.
            Från samhällets sida blir det dock nödvändigt med kraftfulla insatser
            för att dessa krav skall kunna tillgodoses. Vi har i vårt land
            möjligheter till friluftsliv kanske i större utsträckning än något
            annat land i Europa. Vi måste emellertid utnyttja dessa möjligheter
            på ett skonsamt sätt så att inte stora naturvärden spolieras.
            Vi får inte genom att skylla på avstånd och dåligt klimat undandraga
            oss ansvaret för en effektiv landskapsvård som en ökad turism
            möjliggör. Turismen erbjuder för glesbygderna ökade tillfällen
            till sysselsättning för den bofasta befolkningen och skapar därför
            nya förutsättningar för dem som önskar bo kvar. Ingen kunde för
            något decennium sedan förutsäga
          </p>
          <p xml:id="i-YHqVTksJGvGmrpk8RYa98z">
            Bihang till riksdagens protokoll 1968. 4 saml. Nr 730—736
          </p>
          <pb facs="riksdagen-motions-pdf/data/1968/mot_1968__ak__730/mot_1968__ak__730-002.pdf"/>
          <fw xml:id="i-8Ewp5eAuAFBhRgTBVDZhVV">
            2 Motioner i Andra kammaren, nr 730 år 1968
          </fw>
          <p xml:id="i-B28w1xXsT7t9jtY7Rv7mFB">
            den enorma omfattning som svenska charterresor till sydliga länder
            skulle få. I dag kan vi däremot med stor sannolikhet påstå att
            våra glesbygder och ödemarker i fram- tiden kommer att utöva stor
            lockelse på stora delar av Europas befolkning.
          </p>
          <p xml:id="i-5unpJRjAMFVp2vLQuTK2XS">
            Det finns en tendens till att man i dag när man planerar för
            fritidsbebyggelse i alltför liten omfattning tar hänsyn till människors
            krav på enskildhet och orörd natur. Att detta krav existerar bevisas
            tydligt av den stigande efterfrågan på ödetorp och nedlagda mangårdsbyggnader.
            Vi ser med tillfredsställelse att landskapsför- störingen uppbromsas
            och gammal kulturbygd hålls levande. Däremot ställer vi oss mer
            tveksamma till fördelen med att planera nybyggd fri- tidsbebyggelse
            huvudsakligen i form av gruppbebyggelse. Vi är medvetna om att
            det är sanitära hänsyn som i många fall medfört en sådan centralisering
            av bebyggelsen. Samtidigt vill vi emellertid erinra om att naturresursutredningen
            konstaterat att det minst miljöförstörande destruktionsförfarandet
            utgörs av multrum, vilket är enkelt att ordna vid glesbebyggelse.
            Många människor torde i framtiden komma att ordna avloppsfrågan
            så för att i gengäld slippa att bo i gruppbebyggelse. Vid planeringen
            av fritidsbebyggelse måste hänsyn tas därtill. En allt större
            del av turismen sker med användande av bilen som samfärdsmedel.
            Detta innebär emellertid inte att man får åsidosätta den bofasta
            befolkningens krav på tillfredsställande kommunikationer. Vi ifrågasätter
            starkt om endast lönsamhets- beräkningar får ligga till grund
            för utformande av reguljära förbindelser. Vi har alla accepterat
            värdet av en viss lokaliseringspolitik, medvetna om att lönsamhets-
            kraven inte alltid kan få vara avgörande utan stundom måste vika
            för hänsyn till ortens sysselsättningsmöjligheter i övrigt. Vi
            anser emellertid att en sådan lokalise- ringspolitik inte får
            medföra att samhället samtidigt undandrager ortens bofasta befolkning
            möjligheter till tillfredsställande kommunikationer. Den fortgående
            järn- vägsnedläggelsen innebär för många kommuner en stor försämring,
            men nedläggel- sen skall i viss mån kompenseras genom inrättandet
            av reguljära busslinjer. Emeller- tid saknas i dag en samplanering
            av dessa båda kommunikationsmedel. Denna pla- nering måste syfta
            till att fullständigt samordna buss- och tågkommunikationerna,
            även i pris- och servicehänseende. Då en järnvägslinje ersättes
            med en busslinje inne- bär detta samtidigt att en del tidigare
            förmåner försvinner. Det måste därför vara möjligt att köpa biljett
            för kombinerad buss- och järnvägsresa med utnyttjande av den kvantitetsrabatt
            som den längre sträckan berättigar till. På samma sätt måste järnvägens
            rabattkort liksom andra former av nedsättningsbiljetter gälla
            såväl på buss- som på tågresa. Inte minst önskvärt är det att
            pensionärernas speciella rabatt- kort, det s. k. 67-kortet, får
            gälla även på statens järnvägars bussar. Vid stationerna måste
            ankomst- och avgångstider mellan olika kommunikationsmedel samordnas.
            Möjligheter till godstransport och postbefordran får inte försämras
            i samband med järnvägsnedläggelser. Skolbarnens kommunikationsproblem
            måste noga observeras. Det kan icke vara rimligt att barn på vissa
            orter måste färdas i skolskjuts över tre timmar per dag. Allt
            fler ungdomar söker sig i dag till gymnasial utbildning. Detta
            gäller även glesbygderna, varför frågan om inackordering måste
            bli tillfredsställande löst. I de
          </p>
          <pb facs="riksdagen-motions-pdf/data/1968/mot_1968__ak__730/mot_1968__ak__730-003.pdf"/>
          <fw xml:id="i-3HGVgVsxEgGD5ntzDHvFUA">
            Motioner i Andra kammaren, nr 730 år 1968 3
          </fw>
          <p xml:id="i-2xovbD5mA7xJ3hE5V5xsWi">
            flesta glesbygder torde det bli nödvändigt att anordna särskilda
            inackorderingshem vid skolorten för barn med lång restid. Skolans
            försvinnande från de mindre kommunerna har i många fall betytt
            en kulturell utarmning. Televisionen har emellertid samtidigt
            gett människorna möjlig- het att ta del av kulturföreteelser från
            praktiskt taget hela världen. Televisionen kan dock inte ersätta
            den direkta kulturkontakten. Avfolkningen har ofta medfört att
            biblioteket lagts ned, sångkören har upphört med sin verksamhet
            och studiecirklarna har inte längre kunnat samla tillräckligt
            många deltagare. Den kulturella servicen från samhällets sida
            får inte enbart göras beroende av besöksfrekvens och annan ”lönsamhetsberäkning”.
            Vi ser med tillfredsställelse en utökning av rikskonsertverk-
            samheten och förutsätter att glesbygdernas möjligheter att komma
            i kontakt med teaterverksamhet i framtiden utökas. Behovet av
            stora centralbibliotek får inte inne- bära att landsbygdens mindre
            bibliotek måste upphöra. Ett av motiven till att allt fler flyttar
            till större tätorter, även i de fall då sysselsättningsmöjligheter
            fortfarande finns, är svårigheterna att ordna sjuk- och hälsovården
            på ett tillfredsställande sätt. Detta är till stor del ett kommunikationsproblem,
            och vi vill starkt understryka kravet på att ett generöst bedömande
            kommer till stånd när det gäller ersättning från sjukkassa för
            sjukresor. Möjligheterna att i vissa fall också lämna ersättning
            för resa till läkare för förebyggande hälsovård bör bli föremål
            för prövning.
          </p>
          <p xml:id="i-MdSNiCbYxj7EshiomNP22f">
            Åldersfördelningen hos glesbygdens befolkning kommer att förändras
            ytterligare med en allt högre genomsnittsålder som följd. Detta
            innebär i praktiken att förhål- landet mellan antalet i kommunen
            arbetsföra individer och pensionärer blir mycket ofördelaktigt
            och leder till att åldringsvården tar en stor andel av kommunens
            bud- get. Detta kan innebära att kommunen måste åsidosätta andra
            åtgärder, som kanske kunde bidragit till att minska utflyttningen.
            I en del kommuner är redan nu genomsnittsåldern så hög att åldringsvården
            utgör en orimligt stor belastning på den kommunala budgeten. Av
            detta skäl bör under- sökas möjligheten att genom statsmedel underlätta
            för dessa kommuner att ge sina gamla en förstklassig vård. Givetvis
            utgör sysselsättningsfrågan den viktigaste delen av glesbygdsproblemet.
            Men även med en mycket aktiv lokaliseringspolitik kommer avfolkningen
            att fort- sätta. Det gäller i dag i första hand att bromsa upp
            denna avfolkning genom att underlätta för befolkningen att få
            rimlig samhällsservice. I årets statsverksproposition redovisas
            bl.a. inom regeringens kansli pågående undersökningar om glesbygdernas
            problem. Riksdagen förelägges också vissa förslag till glesbygdsinsatser
            — mest av försökskaraktär — som en följd av dessa undersök- ningar.
            Vi hälsar detta med tillfredsställelse. Med nuvarande utveckling
            är tyvärr inte glesbygdsproblemen av övergående art, utan åldersfördelningen
            kan i framtiden förväntas bli ännu ogynnsammare än nu, och det
            vi kallar glesbygdsproblem kommer att beröra allt vidare bygder.
            Frågan om hur folket i glesbygderna skall få trygghet för en fortlöpande
            god service är av så stor politisk betydelse att den bör anförtros
            åt en parlamentarisk utredning.
          </p>
          <pb facs="riksdagen-motions-pdf/data/1968/mot_1968__ak__730/mot_1968__ak__730-004.pdf"/>
          <fw xml:id="i-CjewmoPH1VviQcZmcr3HsN">
            4 Motioner i Andra kammaren, nr 730 år 1968
          </fw>
          <p xml:id="i-5Wz1YecpWHUfzUQPrsUSRU">
            I särskild motion göres hemställan beträffande statens järnvägars
            67-kort och rabattkort. Under hänvisning till det ovan anförda
            hemställes, att riksdagen måtte i skrivelse till Kungl. Maj:t
            hemställa att Kungl. Maj:t måtte låta skyndsamt utreda och för
            riksdagen framlägga förslag om vilka åtgärder som bör vidtagas
            för att be- folkningen i landets glesbygder skall på ett rättvist
            sätt få del av det stigande välståndet och erbjudas en tillfredsställande
            social och kulturell service, varvid särskilt bör beaktas a) kommunikationsproblemen
            i bygder där järnvägen lagts ned, b) utformningen av fritidsbebyggelsen
            och dess sanitära pro- blem, c) ordnande av skolskjutsar och inackorderingshem
            för stude- rande barn från glesbygder, d) möjligheter att tillfredsställande
            ordna åldringsvården i kom- muner med hög genomsnittsålder, e)
            möjligheter att genom ekonomiskt lönsamma åtgärder bibe- hålla
            det svenska odlingslandskapet även i de trakter där traditio-
            nell jordbruksdrift inte längre bedrives.
          </p>
          <p xml:id="i-MFM1nRFggfaRhdpRSkPKe5" type="date">
            Stockholm den 26 januari 1968
          </p>
          <p xml:id="i-6XAqpHy4GLDc6DUB1wuoDm">
            Per Petersson (h) Bo Turesson (h) Gunnar Oskarson (h) Per-Eric
            Ringaby (h) Carl Eric Hedin (h) Eric Krönmark (h) Jöns Nilsson
            (h) Ingrid Sundberg (h) Tore Nilsson (h) i Bästekille i Agnäs
            Carl-Wilh. Lothigius (h) Erik Magnusson (h) Filip W. Fridolfsson
            (h) i Tumhult i Stockholm
          </p>
          <p xml:id="i-A8HCQR2tGfKmpAvvuPqGW9">
            Hans Nordgren (h) Allan Åkerlind (h)
          </p>
        </div>
      </div>
    </body>
  </text>
</TEI>
