<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-KU-01156">
  <teiHeader>
    <fileDesc>
      <titleStmt>
        <title>En mer demokratisk process vid ingående av avtal för Sveriges räkning</title>
        <author corresp="i-5ZFvYGqAt58ARxiYtJEYLV">av Staffan Eklöf (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1156 av Staffan Eklöf (SD)</title>
          <idno type="rdwebb">HB021156</idno>
          <rs type="number">1156</rs>
          <orgName type="comitteeAbbreviation">KU</orgName>
          <ref type="dokument_url_text">https://data.riksdagen.se/dokument/HB021156/text</ref>
          <ref type="dokument_url_html">https://data.riksdagen.se/dokument/HB021156</ref>
          <ref type="dokumentstatus_url_xml">https://data.riksdagen.se/dokumentstatus/HB021156</ref>
          <ref type="pdf">https://data.riksdagen.se/fil/51C19717-DA94-4D02-87C8-285C662C86DA</ref>
          <ref type="docx">https://data.riksdagen.se/fil/56DDA74D-4BBB-4ADA-93E4-1EE63F87E6CA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5ZFvYGqAt58ARxiYtJEYLV</idno>
            <name>Staffan Eklöf</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-WYRymcywod2WifEkotMyBh" type="signed"/>
        <correspContext corresp="i-WYRymcywod2WifEkotMyBh">
          <note type="signatory" corresp="i-5ZFvYGqAt58ARxiYtJEYLV"/>
        </correspContext>
        <correspAction xml:id="i-FKTsmrLGPiagHeNpGQLVVA" type="submitted">
          <date when="2023-10-03"/>
          <time when="17:44:49"/>
        </correspAction>
        <correspAction xml:id="i-ESRdFs9SondodXF41idrU4" type="reviewed">
          <date when="2023-10-03"/>
          <time when="19:21:02"/>
        </correspAction>
        <correspAction xml:id="i-XWEBbTHuey3WTbGCGQKz8f" type="referred">
          <date when="2023-10-17"/>
        </correspAction>
        <correspAction xml:id="i-2PVEZ2Sd7CX5qrxhXvHZ4Z" type="assigned">
          <date when="2024-04-03"/>
          <time when="16:50:18"/>
        </correspAction>
        <correspContext corresp="i-2PVEZ2Sd7CX5qrxhXvHZ4Z">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-GPDxfUUWvDspVXxooAcZt9" type="behandlas_i"/>
        <correspContext corresp="i-GPDxfUUWvDspVXxooAcZt9">
          <ref type="uppgift">2023/24:KU16</ref>
          <ref type="ref_dok_id">HB01KU16</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KU16</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-M6aqdyW29msagtXeBE7w7z" type="motHeader">
        <div xml:id="i-J4jHYGLk7r2cCHUGUr5FUt" type="motTitle">
          Motion till riksdagen 2023/24:1156 av Staffan Eklöf (SD) En mer
          demokratisk process vid ingående av avtal för Sveriges räkning
        </div>
      </div>
      <div xml:id="i-UMWbjHmHh6W8UQTrg56yNg" type="motBody">
        <div xml:id="i-Ed15NMVJGoReMcQF39uNvo" type="motProposal" subtype="förslag">
          <head xml:id="i-CjNxbZdvX3YWwiRrPRz5GG">
            Förslag till riksdagsbeslut
          </head>
          <list xml:id="i-SsGRydPb7YsCfNVLe8yPqS">
            <item xml:id="i-7Xs9dvQkCe38rNBYtcxyTC" sortKey="Yrkande 1">
              Riksdagen ställer sig bakom det som anförs i motionen om att
              en utredning ska tillsättas som analyserar hur förutsättningarna
              för vår demokrati har förändrats av internationella avtal och
              som föreslår förändringar som ska hindra demokratin från att ytterligare
              minska, och detta tillkännager riksdagen för regeringen.
            </item>
          </list>
        </div>
        <div xml:id="i-RD5xHGHqkZVVL8CGX6sCMN" type="motContent">
          <head xml:id="i-NLssu28wwS5WzsyTsLeoot" type="h1">
            Motivering
          </head>
          <p xml:id="i-NjtbJCn3YRX6syF1v7YdR4">
            Allt mer av det som beslutas om i folkvalda församlingar har
            sin grund i internationella avtal. Allt mindre av de beslut som
            folkvalda församlingar fattar har sin grund i frågor som är väckta
            nationellt eller lokalt. Alltmer av utformning och karaktär även
            av lokala initiativ styrs av internationella avtal. Internationella
            avtal gör på så vis utrymmet mindre för nationella och kommunala
            beslutsfattare. Jag anser att många av de avtal som ingåtts är
            positiva helt eller delvis. De flesta av de avtal som regeringen
            har undertecknat har dock aldrig varit en fråga i ett riksdagsval,
            än mindre har folket hörts. Det gör att den demokratiska legitimiteten
            kan ifrågasättas.
          </p>
          <p xml:id="i-7j5gXK2uyLuBkdkQZ7d3mo">
            Förutom att en ökad folklig insyn och ett direkt ökat folkligt
            inflytande behövs för internationella avtal, något som jag motionerar
            om i en annan motion, så bör avtalen även fattas med ett bredare
            stöd, med en större legitimitet och ta hänsyn till det folkliga
            stödet med en längre tidshorisont än idag. Avtal gäller ofta mycket
            länge, trots det undertecknas de av en regering som bara har mandat
            i som mest fyra år framåt. Avtalen påverkar förutsättningarna
            för politiska beslut under lång tid framöver. Ibland ingås, undertecknas
            och ratificeras avtal av minoritetsregeringar. En minoritet kan
            alltså styra framtiden i många år för hela befolkningen. Man kan
            till och med misstänka att avtal ibland används i syfte att styra
            framtida regeringars politik efter den innevarande mandatperioden.
          </p>
          <p xml:id="i-3cEyFYUFkKUR7kfnK9ETWA">
            Slutligen finns det en begynnande trend att stater stäms när
            de inte lever upp till internationella avtal. Utrymmet att avvika
            från ingångna internationella avtal håller genom ändrad juridisk
            praxis på att bli allt mindre för nationers politiska beslut,
            vad det verkar. Det blir helt absurt om folket skulle drabbas
            efter avtalsbrott efter att en regering utan demokratiskt stöd
            har ingått ett avtal mot folkets vilja.
          </p>
          <p xml:id="i-4cJeoTRZiJ9DjwwzB75MiJ">
            Eftersom sammanhanget för vår demokrati så kraftigt har förändrats
            måste det utredas vilka förändringar i svenskt styrelseskick som
            måste göras för att demokratin inte ska erodera.
          </p>
          <p xml:id="i-DeCzL6judzyLhCBPRkgALV">
            Regeringen får idag skriva under internationella avtal och överenskommelser
            för Sveriges räkning. För vissa avtal krävs riksdagens godkännande.
            För att avtal ska ingås med Sveriges bästa för ögonen, inte av
            alltför starka partipolitiska hänsyn i en tillfällig regering
            och för att ett längre tidsperspektiv än mandatperioden bättre
            ska beaktas, kunde avtal eventuellt ingås av talmannen istället
            för regeringen. Det är den enda aktör som skulle kunna förhandla
            direkt för riksdagens räkning och talmannen är partipolitiskt
            neutral. I uppdraget skulle ingå att ta hänsyn till riksdagens
            och regeringens samman­sättning och förankra huvuddragen med dessa.
            Det kunde gälla alla avtal eller de som riksdagen bedömer som
            extra viktiga. För viktigare avtal skulle riksdagens godkännande
            krävas, liksom nuvarande regler föreskriver. Alternativt kunde
            talmannen ges en kontroll­funktion inom dagens system för de avtal
            där riksdagen inte tillfrågas idag. Talmannen skulle då också
            kunna initiera ett riksdagsärende om den anser att regeringen
            borde ha hört riksdagen.
          </p>
          <p xml:id="i-QBxt3oz31kMNg4V9HB6D6Y">
            Ett annat alternativ för att skapa hänsyn till ett demokratiskt
            underlag som är mer bestående än en tillfällig regering vore att
            ratificering av underskrivna internationella avtal inte får göras
            förrän ett riksdagsval har hållits. Det skulle ge folket möjlighet
            att reagera innan avtalet träder i kraft.
          </p>
          <p xml:id="i-HPTBs8dp3CHug8rZbg3Vst">
            Jag föreslår att en utredning tillsätts som analyserar hur förutsättningarna
            för vår demokrati har förändrats av internationella avtal och
            att utredningen i det arbetet beaktar hur minoritetsregeringar
            påverkar situationen. Utredningen ska föreslå förändringar som
            ska hindra demokratin från att ytterligare minska.
          </p>
        </div>
        <div xml:id="i-KJjXzp51h2kvSMgRY3Yjrm" type="motSignatures">
          <list xml:id="i-YMNXa9kVh6sPzJznjBDqHe">
            <item xml:id="i-KrBeVbsBUPuFYNsBAx675T" who="i-5ZFvYGqAt58ARxiYtJEYLV">
              Staffan Eklöf (SD)
            </item>
          </list>
        </div>
      </div>
    </body>
  </text>
</TEI>
