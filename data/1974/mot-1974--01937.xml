<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--01937">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition 1974:148 med förslag till lag oni  arbetstagares rätt till ledighet för utbildning.</title>
        <author>av herr Nordgren</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition 1974:148 med förslag till lag oni  arbetstagares rätt till ledighet för utbildning.</title>
          <idno type="rdwebb">FX021937</idno>
          <rs type="number">1937</rs>
          <ref type="dokument_url_text">http://data.riksdagen.se/dokument/FX021937/text</ref>
          <ref type="dokument_url_html">http://data.riksdagen.se/dokument/FX021937</ref>
          <ref type="dokumentstatus_url_xml">http://data.riksdagen.se/dokumentstatus/FX021937</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc>
        <correspAction xml:id="i-Hixz553qo7rxn4ghXdoBgr" type="signed"/>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__1937/mot_1974__1937-001.pdf"/>
      <fw xml:id="i-KXmeQwPZek9bexdceuuT6r">
        Mot. 1974:1937 4
      </fw>
      <div xml:id="i-MLa5cGvv7SN6MDDWUQAq4b" type="motHeader">
        <div xml:id="i-YMszkcDRD1gkGC7CqSVKMz" type="motTitle"/>
        <div xml:id="i-VhZF5ZrGq6dBfuCxJPovgA" type="motSubmissionInfo"/>
      </div>
      <div xml:id="i-7BDGtksxRpMVeSHP6ytCKR" type="motBody">
        <div xml:id="i-HzTBV4mA8dS4Lq2JN72B71">
          <p xml:id="i-EmYSxe3qvpcHtFq88fR3xc">
            Nr 1937
          </p>
          <p xml:id="i-DHwwA7FBqREH6MTqNmcDS9">
            av herr Nordgren i anledning av Kungl. Maj:ts proposition 1974:148
            med förslag till lag om arbetstagares rätt till ledighet för utbildning.
          </p>
          <p xml:id="i-UeKwiyWukD3m5d5S4GW73k">
            I proposition 1974:148 föreslås en lagreglering av frågan om
            arbets- tagarens rätt till ledighet för studier. Enligt förslaget
            ges arbetstagarna en vidsträckt sådan rätt. Det ökade intresset
            för vuxenstudier är positivt och medverkar vid utvecklingen av
            såväl enskilda individer som av företagsamheten. Mot bakgrund
            av vuxenutbildningens positiva verkningar kan det framstå som
            värdefullt att regleringen av de anställdas möjligheter till studieledighet
            görs fastare än vad som hittills varit fallet. Reglerna bör emellertid
            medge en närmare anpassning till lokala och/eller branschspecifika
            förhållanden. Flexibilitet är en grundförutsättning för att lagen
            skall kunna tillämpas under de vitt skilda förhållanden som råder
            i olika delar av näringslivet. För att uppnå erforderlig flexibilitet
            och anpassbarhet till de enskilda företagens förhållanden bör
            därför hela den nya lagstiftningen göras dispositiv, så att avvikelser
            från lagens bestämmelser möjliggörs genom träffande av kollektivavtal.
            En viktig invändning mot förslaget är att det ej tillräckligt
            beaktar de mindre företagens speciella problem. På en rad punkter
            kommer de mindre företagen att få betydande svårigheter. Möjligheterna
            till omplacering i mindre företag i samband med en eventuell studieledighet
            är vanligen begränsade. Om annan personal måste anställas under
            en kortare eller längre studieledighetsperiod, kan denna i ett
            mindre företag inte erbjudas fast anställning, något som i många
            fall är möjligt i större företag med omplaceringsmöjligheter.
            De mindre företagen får härigenom personalrekryteringsproblem,
            alternativt problem isamband med en eventuell återintagning av
            studielediga i tjänst, på grund av lagförslagets krav att vederbörande
            skall erbjudas en likvärdig tjänstgöring efter ledighetsperioden.
            Ett annat problem som speciellt gäller de mindre företagen beror
            på de slumpmässiga variationerna i arbetstagarnas önskemål om
            studieledig- het, dess längd och tidsmässiga förläggning. De mindre
            företagen har inte samma möjlighet som de större att utjämna dessa
            slumpmässiga varia- tioner. Därför bör den grundläggande regeln
            att ledigheten skall förläggas med skälig hänsyn till intresset
            att ”verksamheten hos arbetsgivaren kan fortgå utan allvarlig
            störning” kompletteras med en förstärkning av uppskovsrätten särskilt
            vad beträffar kortare ledighetsperioder. Oss förefaller frister
            på tolv månader (för utbildning omfattande minst ett
          </p>
          <pb facs="riksdagen-motions-pdf/data/1974/mot_1974__1937/mot_1974__1937-002.pdf"/>
          <fw xml:id="i-X85NWxchnsNPHKpyUCaq4n">
            Mot. 1974:1937 5
          </fw>
          <p xml:id="i-J8qr4e72s1MJUzfrrzfEQD">
            år), sex månader (övrig utbildning) och fem veckor (korttidsutbildning)
            vara en rimlig avvägning mellan olika intressen. Härtill bör läggas
            en obligatorisk föranmälningstid. Propositionen föreslår ingen
            maximerad längd på studieledigheten. Att ett företag skall tvingas
            medge fleråriga studieledigheter bör knappast komma i fråga annat
            än i undantagsfall. En tidsbegränsning till 18 månader för studieledigheten
            bör därför införas. Det bör också finnas uttrycklig möjlighet
            att träffa avtal om en motsvarande reglering av studieledighet
            vid upprepade tillfällen och om en begränsning av den av ett företag
            under viss period medgivna sammanlagda studieledigheten för alla
            anställda. Det bör klart framgå att objektsanställd personal,
            praktikanter, vikarier och liknande ej har samma rätt att komma
            i åtnjutande av studieledighet. I dessa anställningsformer kan
            anses ligga förutsättningen att anställningen gäller en begränsad
            tid och att hela denna tid skall fullföljas av bägge parterna.
            Den föreslagna allmänna kvalifikationstiden på sex månader är
            alltför kort. Studieledighet bör komma i fråga först då ett långsiktigt
            anställ- ningsförhållande är etablerat och konsoliderat. En kvalifikationstid
            på ett år förefaller mot denna bakgrund som lämpligare än den
            föreslagna sexmånadersgränsen. De rättigheter som de fackliga
            förtroendemännen ges i lagen om fackliga förtroendemäns ställning
            på arbetsplatsen bör vara till fyllest för att tillgodose fackföreningarnas
            önskemål om utbildning av förtroende- män. Företrädesrätt till
            ledighet för studier som till väsentlig del avser fackliga frågor
            bör därför inte införas, så mycket mer som propositionen dessutom
            vill att sådan företrädesrätt skall gälla även annan utbildning
            som kan anses räknas till vad som lösligt definierats som ”med
            facklig verksamhet sammanhängande frågor”. De korttidsutbildade
            bör i stället ges företräde i de fall flera arbetstagare ansöker
            om samtidig studieledig- het. Lagen föreslås träda i kraft redan
            den 1 januari 1975. Det blir således bara ungefär en arbetsvecka
            mellan riksdagens beslut om lagen och dess ikraftträdande. Det
            är uppenbarligen omöjligt för arbetsmarknadens parter att på denna
            tid kunna föra några meningsfulla förhandlingar om de dispositiva
            inslagen i lagen. Då det är önskvärt att förhandlingsupp- görelser
            och lagtext träder i kraft samtidigt för att lagen skall få en
            smidig tillämpning redan från början bör lagens ikraftträdande
            senareläggas till den I juli 1975. Det bör ankomma på vederbörande
            utskott att utarbeta erforderlig författningstext. Med stöd av
            vad ovan anförts hemställs att riksdagen beslutar 1. att hela
            lagen om arbetstagares rätt till ledighet för utbildning skall
            vara dispositiv, innebärande att avvikelser från lagens bestämmelser
            kan ske genom kollektivavtal;
          </p>
          <pb facs="riksdagen-motions-pdf/data/1974/mot_1974__1937/mot_1974__1937-003.pdf"/>
          <fw xml:id="i-X7TRLCH5FkKnpZQ8nv4XuE">
            Mot. 1974:1937 6
          </fw>
          <p xml:id="i-JfmM8kP8XMwbYJAcWJycpS">
            2. att kvalifikationstiden för rätt till ledighet skall vara
            12 månaders anställning; 3. att arbetstagarorganisationens samtycke
            till uppskjutande av ledighet skall krävas om arbetsgivaren vill
            att ledigheten skall taga sin början senare än 12 månader efter
            ansökan för utbildning omfattande minst 1 år, 5 veckor för utbildning
            som sammanlagt motsvarar högst en arbetsvecka och 6 månader för
            övrig utbildning samt att en obligatorisk föranmälningstid därutöver
            skall finnas på 3 respektive 1 och 2 månader; 4, att rätt till
            ledighet för utbildning skall gälla utbildning i högst 18 månader;
            5. att objektsanställd personal, praktikanter, vikarier och lik-
            nande endast i undantagsfall skall ha rätt till ledighet för utbildning;
            6. att företrädesrätt till ledighet ej skall gälla för utbildning
            som avser fackliga eller med facklig verksamhet sammanhängande
            frågor, samt 7. att lagen om arbetstagares rätt till ledighet
            för utbildning skall träda i kraft den 1 juli 1975.
          </p>
          <p xml:id="i-Bo4FLnN1A1GzJZGsUpsA4b" type="date">
            Stockholm den 12 november 1974 HANS NORDGREN (m)
          </p>
        </div>
      </div>
    </body>
  </text>
</TEI>
