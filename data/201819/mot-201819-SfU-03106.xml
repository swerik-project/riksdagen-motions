<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SfU-03106">
  <teiHeader>
    <fileDesc>
      <titleStmt>
        <title>med anledning av prop. 2018/19:128 Förlängning av lagen om tillfälliga begränsningar av möjligheten att få uppehållstillstånd i Sverige</title>
        <author corresp="i-WjgeYy5RFWngMB9NwFvFEY">av Christina Höj Larsen m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:3106 av Christina Höj Larsen m.fl. (V)</title>
          <idno type="rdwebb">H6023106</idno>
          <rs type="number">3106</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H6023106/text</ref>
          <ref type="dokument_url_html">http://data.riksdagen.se/dokument/H6023106</ref>
          <ref type="dokumentstatus_url_xml">http://data.riksdagen.se/dokumentstatus/H6023106</ref>
          <ref type="docx">http://data.riksdagen.se/fil/F8104DF1-5FD3-45AD-872D-4DD769CE3EEB</ref>
          <ref type="pdf">http://data.riksdagen.se/fil/6CA5DD19-AD10-48E9-83AD-6CC167A653FF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9UHB9gGjEPomJRe4VuTTmr" type="basedOn"/>
        <correspContext corresp="i-9UHB9gGjEPomJRe4VuTTmr">
          <ref>Proposition 2018/19:128</ref>
        </correspContext>
        <correspAction xml:id="i-9UwF83pMt6HB5Lb99xyZ1d" type="signed"/>
        <correspContext corresp="i-9UwF83pMt6HB5Lb99xyZ1d">
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction xml:id="i-UGFk6Sd5W9ddyPupm5L8qK" type="submitted">
          <date when="2019-05-23"/>
          <time when="15:35:22"/>
        </correspAction>
        <correspAction xml:id="i-HGZyEkvkyK1AB2d6pHjeEK" type="reviewed">
          <date when="2019-05-27"/>
          <time when="13:19:04"/>
        </correspAction>
        <correspAction xml:id="i-NMrJpdFfMsAjFYUGjLA8d4" type="dismissed">
          <date when="2019-05-28"/>
        </correspAction>
        <correspAction xml:id="i-Gu8XZynuvFhH6fzUsubjfd" type="referred">
          <date when="2019-05-29"/>
        </correspAction>
        <correspAction xml:id="i-PJZsHWM6X6fTq6RCv3Xj5X" type="assigned">
          <date when="2019-06-18"/>
          <time when="16:36:50"/>
        </correspAction>
        <correspContext corresp="i-PJZsHWM6X6fTq6RCv3Xj5X">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-V1naH9GQBFKUMQ7mhviBWR" type="behandlas_i"/>
        <correspContext corresp="i-V1naH9GQBFKUMQ7mhviBWR">
          <ref type="uppgift">2018/19:SfU26</ref>
          <ref type="ref_dok_id">H601SfU26</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU26</ref>
          <ref type="ref_dok_titel">Förlängning av lagen om tillfälliga begränsningar av möjligheten att få uppehållstillstånd i Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NnV5AbyLDrgXkoGNB1rx1R" type="motHeader">
        <div xml:id="i-P5V4hYuRAbo1uCBZXZygEX" type="motTitle">
          Motion till riksdagen 2018/19:3106 av Christina Höj Larsen m.fl.
          (V) med anledning av prop. 2018/19:128 Förlängning av lagen om
          tillfälliga begränsningar av möjligheten att få uppehållstillstånd
          i Sverige
        </div>
      </div>
      <div xml:id="i-6MfAUnbpZ2nDB1wFJXCz4b" type="motBody">
        <div xml:id="i-ArEoWqnbLC8ycANGUee2qS" type="motProposal" subtype="förslag">
          <head xml:id="i-HDTFcexeBUJaBoVwajNsi6">
            1 Förslag till riksdagsbeslut
          </head>
          <list xml:id="i-DVAwrwfvVQ4rRqxm4vrCUK" style="ol">
            <item xml:id="i-7889S26Srrz9NwEj1mS1C2">
              Riksdagen avslår proposition 2018/19:128 Förlängning av lagen
              om tillfälliga begränsningar av möjligheten att få uppehållstillstånd
              i Sverige.
            </item>
            <item xml:id="i-E16fy6BhoM7w922eEGrEWa">
              Riksdagen ställer sig bakom det som anförs i motionen om att
              rekvisitet ”välgrundade utsikter till permanent uppehållstillstånd”
              i bestämmelsen om rätt till familjeåterförening ska tas bort och
              tillkännager detta för regeringen.
            </item>
            <item xml:id="i-FzonMJkH9Sf9RVHmpZbtoZ">
              Riksdagen ställer sig bakom det som anförs i motionen om att
              rätten till familjeåterförening ska gälla alla som beviljas asyl
              i Sverige, och detta tillkännager riksdagen för regeringen.
            </item>
            <item xml:id="i-VtvssLnLsFnEm3iM6Pc6wa">
              Riksdagen ställer sig bakom det som anförs i motionen om att
              kretsen som kan beviljas uppehållstillstånd på grund av anknytning
              bör utökas i enlighet med utlänningslagen och tillkännager detta
              för regeringen.
            </item>
            <item xml:id="i-Rg99c81FNWM3iA2DqLRht8">
              Riksdagen ställer sig bakom det som anförs i motionen om att
              den som fyllt 18 år under asylprocessen ska ha rätt till familjeåterförening
              som om hen vore underårig, förutsatt att ansökan görs inom tre
              månader efter att uppehållstillståndet beviljades eller inom tre
              månader efter lagens ikraftträdande för gruppen som beskrivs i
              motionen, och tillkännager detta för regeringen.
            </item>
            <item xml:id="i-7wf36vR6ose2peXUrHcnZp">
              Riksdagen ställer sig bakom det som anförs i motionen om att
              bestämmelsen i 5 kap. 16 § utlänningslagen som ger skydd för våldsutsatta
              vid anhöriginvandring ska återinföras och således tillämpas oavsett
              den anhörigas status och tillkännager detta för regeringen.
            </item>
            <item xml:id="i-8HmHDSgo1QuxHJmwMwQ6gz">
              Riksdagen ställer sig bakom det som anförs i motionen om att
              åldersgränsen för rätt till familjeåterförening för make, maka
              eller sambo ska ändras till 18 år och tillkännager detta för regeringen.
            </item>
            <item xml:id="i-GDpwFHsPk8jopa7G5fguhv">
              Riksdagen ställer sig bakom det som anförs i motionen om att
              försörjningskravet vid familjeåterförening ska tas bort och tillkännager
              detta för regeringen.
            </item>
            <item xml:id="i-MYKMdTNVFp8UCbbykBdknD">
              Riksdagen ställer sig bakom det som anförs i motionen om att
              utlänningslagens bestämmelse om särskilt och synnerligen ömmande
              omständigheter ska återinföras och tillkännager detta för regeringen.
            </item>
          </list>
        </div>
        <div xml:id="i-Tw7643Q9hfV2kTdLsKyH6m" type="motContent">
          <head xml:id="i-FAsmzfmsoo8C3RZWBvXHeN" type="h1">
            2 Inledning
          </head>
          <p xml:id="i-Wr1MGimwWMDWhUXm3wsmbC">
            I propositionen föreslås att lagen (2016:752) om tillfälliga
            begränsningar av möjligheterna att få uppehållstillstånd i Sverige
            ska fortsätta gälla t.o.m. den 19 juli 2021. Som följd av förlängningen
            införs också vissa bestämmelser för att Sverige ska leva upp till
            sina skyldigheter enligt FN:s konvention om begränsning av statslöshet
            samt ändrade tidsgränser i lagen (2017:353) om uppehållstillstånd
            för studerande på gymnasial nivå. I propositionen föreslås också
            att alternativt skyddsbehövande ska få samma rätt till familjeåterförening
            som flyktingar. Propositionen bygger på en överenskommelse mellan
            regeringspartierna, Centerpartiet och Liberalerna.
          </p>
          <head xml:id="i-WWyGgXuKS3PDvxepYhgGM6" type="h1">
            3 Avslå propositionen
          </head>
          <p xml:id="i-GRprFPm6Wqg7BccPr8Qjsa">
            Enligt propositionens förslag ska lagen (2016:752) om tillfälliga
            begränsningar av möjligheterna att få uppehållstillstånd i Sverige
            (den tillfälliga lagen), som innebär att den svenska asyllagstiftningen
            är så restriktiv som EU-lagstiftningen tillåter, alltså förlängas
            i ytterligare två år utöver de redan beslutade tre åren. Lagen
            togs fram utan att föregås av normal beredning eller någon utredning.
            Den har inte utvärderats eller utretts under de tre år den varit
            i kraft. Inga belägg för att den skulle fylla sitt syfte – att
            få färre människor att söka asyl i Sverige – har presenterats.
            Den förändring som nu görs, att ge alternativt skyddsbehövande
            samma rätt till familjeåterförening som flyktingar, är sannolikt
            en förutsättning för att inte bryta mot Europakonventionen, som
            har ställning som svensk grundlag. Sammanfattningsvis föreslår
            regeringspartierna tillsammans med Centerpartiet och Liberalerna
            att Sverige ska ha den mest restriktiva lagstiftning vi kan ha
            enligt EU-rätten och Sveriges grundlag, utan att utreda eller
            på saklig grund motivera varför.
          </p>
          <p xml:id="i-TiTZURbd5khvaRB6GBZRqj">
            Den tillfälliga lagen motiverades med att den skulle minska antalet
            asylsökande i Sverige, få fler att söka sig till andra länder
            och få andra EU-länder att ta ett större ansvar. Antalet asylsökande
            hade sjunkit kraftigt redan när propositionen lades på riksdagens
            bord till följd av de alltmer stängda vägarna in i och igenom
            Europa. Att Sverige – genom att frånsäga sig sitt ansvar – skulle
            få övriga EU-länder att ta ett större ansvar är en märklig idé.
            I efterhand är det tydligt att övriga EU-länder och EU-kommissionen
            drivit unionens migrationspolitik i en ännu mer restriktiv riktning
            efter att regeringen lade om den svenska politiken. Genom de lagförslag
            kommissionen har lagt fram – avtalet med Turkiet, stödet till
            den libyska kustbevakningen och avtal med en rad länder som ska
            hindra människor på flykt från att komma till Europa i utbyte
            mot bistånd och förmånliga handelsavtal – har EU:s ambitioner
            att hålla människor på flykt borta från Europa blivit allt tydligare.
            Den svenska regeringen har ett stort ansvar för denna utveckling.
          </p>
          <p xml:id="i-Xc2HSx7QV39PZvQDq6hVGt">
            I propositionen bakom den tillfälliga lagen står: ”När lagen
            varit i kraft i två år, den 19 juli 2018, kommer dock regeringen
            att bedöma behovet av att lagen gäller även under det sista året
            av giltighetstiden.” Någon sådan bedömning gjordes dock aldrig.
            I stället meddelade regeringen i samband med att den aviserade
            den utvidgade gymnasielagen att den tillfälliga lagen skulle gälla
            under det sista året. Lagen har aldrig utvärderats och regeringen
            har aldrig gett sin syn på huruvida de anser att lagen har levt
            upp till sitt syfte.
          </p>
          <p xml:id="i-mxXjhFcZv17AkTvaP33Ni">
            Regeringen har aldrig utrett lagen eller utvärderat dess konsekvenser.
            Det har i stället Rådgivningsbyrån för asylsökande och flyktingar
            och Röda Korset gjort. Rådgivningsbyrån visar i sin rapport vilka
            juridiska konsekvenser lagen har fått, medan Röda Korset fokuserar
            på de humanitära konsekvenserna av lagen. Slutsatserna bekräftar
            de farhågor vi i Vänsterpartiet, samtliga omkring 50 remissinstanser
            som yttrade sig och Lagrådet hade redan när lagen presenterades.
            Familjesplittringen och de tillfälliga uppehållstillstånden försvårar
            integrationen och gör det svårare att bearbeta trauman. Barn med
            uppgivenhetssyndrom, s.k. apatiska barn, har väldigt svårt att
            få uppehållstillstånd. Lagen är också otydlig på många sätt och
            har inneburit en förflyttning av ansvar från lagstiftaren till
            rättstillämparna. Båda rapporterna konstaterar också att det saknas
            belägg för att syftet med lagen – att begränsa antalet människor
            som sökte asyl i Sverige – uppnåtts.
          </p>
          <p xml:id="i-Jp8eQUoeyaNLZ5gwBdcvaJ">
            En stor brist i lagens konstruktion är att tolkningen av Sveriges
            konventionsåtag­anden överlåts till enskilda rättstillämpare,
            eftersom regeringen inte utrett hur de bör införlivas i lagstiftningen.
            Det innebär att handläggare på Migrationsverket tvingas göra avvägningar
            som i normala fall är lagstiftarens eller Migrationsöverdomstolens
            ansvar. Konsekvenserna syns i godtyckliga bedömningar och rättsosäkra
            beslut.
          </p>
          <p xml:id="i-hcrApannyBVu1dGnH8weq">
            Den tillfälliga lagen motiverades också med behovet av ett ”andrum”
            för asylmot­tagandet som skulle användas till att förbättra kapaciteten
            i mottagandet. Efter att lagen snart varit i kraft i tre år är
            det svårt att se någon förbättring av kapaciteten i mottag­andet.
            I stället görs ytterligare nedskärningar i Migrationsverkets verksamhet,
            och asyllagstiftningen ska fortsatt vara så restriktiv som möjligt.
            Vänsterpartiet är mycket kritiskt till att regeringen inte levt
            upp till sitt löfte på detta område. Det som behövs är ett rättighetsbaserat
            flyktingmottagande som tar sin utgångspunkt i den generella välfärden.
            Genom dessa två byggstenar skapar vi de snabbaste och mest effektiva
            möjligheterna för nyanlända människor att komma in i det svenska
            samhället samtidigt som vi bygger hela samhället starkare. Vänsterpartiets
            politik för flyktingmottagande utvecklas i motionen Rättighetsbaserat
            flyktingmottagande byggt på välfärd (2018/19:756).
          </p>
          <p xml:id="i-Jd8fiWmjrJQZ2xBeugUK2r">
            Remissinstanserna fick drygt fyra veckor på sig att besvara det
            utkast till lagråds­remiss som regeringen remitterade. Det är
            mycket kort tid, även i ljuset av att det framför allt handlar
            om att förlänga redan gällande lagstiftning. Trots det inkom omfattande
            kritik från remissinstanserna, och många hänvisade även till den
            kritik de framförde mot den tillfälliga lagen. Regeringens svar
            på kritiken varierar från undermåliga till obefintliga, och verkliga
            motiveringar bakom regeringens avvägningar saknas.
          </p>
          <p xml:id="i-T3iZbvkz6Nm9QPEQYgMThR">
            Sedan den tillfälliga lagen trädde i kraft har över 180 000 förstagångsbeslut
            fattats av Migrationsverket i asylärenden. Hur många som fattats
            enligt den tillfälliga lagen vet inte myndigheten. Under den tid
            den föreslås fortsätta att gälla väntas ytterligare över 105 000
            beslut fattas. Inkluderat beslut om familjeåterförening blir siffrorna
            långt större. Det handlar om beslut av mycket stor betydelse för
            den enskilde. Att hantera en lagstiftningsprocess som får så stora
            konsekvenser för så många människor på detta sätt – utan att låta
            den föregås av en utredning, utan att utvärdera den befintliga
            lagen, utan att lyssna på remissinstanserna och utan att ge vägledning
            åt rättstillämparen – är inte att ta sitt ansvar som lagstiftare
            på allvar. Vänsterpartiet kan inte stå bakom ett sådant förslag.
          </p>
          <p xml:id="i-UkiW5vw9TchCtAerrVb3bH">
            Riksdagen bör avslå proposition 2018/19:128 Förlängning av lagen
            om tillfälliga begränsningar av möjligheten att få uppehållstillstånd
            i Sverige. Detta bör riksdagen besluta.
          </p>
          <head xml:id="i-BsBb6ejPyxGVDmJbvmxuft" type="h1">
            4 Förslag på ändringar
          </head>
          <p xml:id="i-5JfaVYiLSBVSdCsyve8ja4">
            Tidigare handlade migrationsdebatten ofta om enskilda fall. Vi
            minns t.ex. fallet med 91-åriga Ganna som var på väg att utvisas
            till Ukraina. I dag handlar debatten om tusentals: ensamkommande
            som får sin ålder uppskriven, barn och vuxna som tvingas leva
            åtskilda från sina familjer eller som hemlösa på våra gator och
            i våra parker. De enskilda ödena försvinner i de omfattande konsekvenserna
            av de kraftiga inskränkningar av migrationspolitiken som regeringen
            genomfört.
          </p>
          <p xml:id="i-8v3pTDST4FK2pe7gh96tXB">
            Vänsterpartiet anser att propositionen bör avslås i sin helhet.
            I det fall den antas har riksdagen möjlighet att förbättra lagstiftningen
            och mildra de konsekvenser som lagen i sin nuvarande utformning
            skulle få för vissa människor. Mot bakgrund av att det är de partier,
            utöver Vänsterpartiet, som brukar vara minst restriktiva i sin
            migrationspolitik som står bakom denna proposition som innebär
            att Sveriges asyllagstiftning fortsatt ska ligga på lägsta möjliga
            nivå ser vi små förutsättningar att få till några större förändringar
            inom denna lagstiftningsprocess. Därför lyfter vi i följande avsnitt
            de viktigaste förslag som rimligen borde kunna samla tillräckligt
            stöd i riksdagen.
          </p>
          <p xml:id="i-TaBZqTxYY4tZvauNt13mFd">
            Vänsterpartiet vill att Sverige och Europa ska ha en mänsklig,
            värdig och välkom­nande flyktingpolitik. Den politiken beskriver
            vi närmare i motionen En mänsklig och rättssäker flyktingpolitik
            (2018/19:297).
          </p>
          <head xml:id="i-FsAmScKGSrMknQYF1BfMnf" type="h2">
            4.1 Familjeåterförening
          </head>
          <p xml:id="i-FRE2nDxzjaGxpAVK3bgtw3">
            Vänsterpartiet välkomnar att alternativt skyddsbehövande får
            samma rätt till familjeåter­förening som flyktingar. Vi är dock
            av uppfattningen att det är en förutsättning för att lagen ska
            vara förenlig med Europakonventionen, som har ställning som svensk
            grundlag. Vänsterpartiet ser också en risk att rekvisitet ”välgrundade
            utsikter till permanent uppe­hållstillstånd” kommer att bedömas
            olika för flyktingar och alternativt skyddsbehövande med konsekvensen
            att alternativt skyddsbehövande inte ges samma rätt till familjeåter­förening
            som flyktingar. Därför menar vi att rekvisitet bör tas bort.
          </p>
          <p xml:id="i-CjCmGsiZrnV4KoWs73xB8t">
            Rekvisitet ”välgrundade utsikter till permanent uppehållstillstånd”
            i bestämmelsen om rätt till familjeåterförening ska tas bort.
            Detta bör riksdagen ställa sig bakom och ge regeringen till känna.
          </p>
          <p xml:id="i-Fi5mVLSXyQxH25Gt5r3TJs">
            Vänsterpartiet menar att rätten till familjeåterförening borde
            omfatta alla asylsökande som får uppehållstillstånd, exempelvis
            även de omkring 6 000 personer som sedan den tillfälliga lagen
            trädde i kraft fått uppehållstillstånd som övrigt skyddsbehövande,
            på grund av verkställighetshinder eller särskilt och synnerligen
            ömmande omständigheter.
          </p>
          <p xml:id="i-3zaTpyRkJds2ynM5cHfrkT">
            Rätten till familjeåterförening ska gälla alla som beviljas asyl
            i Sverige. Detta bör riksdagen ställa sig bakom och ge regeringen
            till känna.
          </p>
          <p xml:id="i-PU22miYzxY91fiq2ratBz1">
            Genom den tillfälliga lagen begränsades kretsen som kan beviljas
            uppehållstillstånd på anknytning. Denna begränsning föreslås fortsatt
            gälla i förslaget om förlängning av lagen. Begränsning innebär
            bl.a. att en person som har för avsikt att ingå äktenskap eller
            inleda samboförhållande inte kan beviljas uppehållstillstånd och
            slår särskilt hårt mot personer vars relationer inte kan realiseras
            i deras nuvarande hemländer. Det kan t.ex. handla om samkönade
            relationer eller relationer som förhindrats av familj eller annan
            omgivning. Som lagen är utformad i förslaget är den indirekt diskriminerande.
            Vänsterpartiet är mycket kritiskt till denna bestämmelse och har
            svårt att förstå hur det kan vara regeringens önskan att neka
            denna grupp rätt till familjeåterförening.
          </p>
          <p xml:id="i-DmsD12NaiCrnKqkpkeH33J">
            Kretsen som kan beviljas uppehållstillstånd på anknytning bör
            utökas i enlighet med utlänningslagen. Detta bör riksdagen ställa
            sig bakom och ge regeringen till känna.
          </p>
          <p xml:id="i-Voz16u9RdXZv5dFB7jzuMq">
            Underåriga med uppehållstillstånd som alternativt skyddsbehövande
            som fyllde 18 år under lagens giltighetstid drabbas hårt av den
            tillfälliga lagen, eftersom de nekats familjeåterförening under
            lagens giltighetstid. Även om rätten till familjeåterförening
            utökas har de gått miste om möjligheten att återförenas med sin
            kärnfamilj eftersom de hunnit fylla 18 år. Detta trots att den
            tillfälliga lagen explicit uttryckte att människors rätt att återförenas
            skulle anstå och inte berövas. EU-domstolen har i dom C-550/16
            slagit fast att en person som fyllt 18 år, under asylprocessen,
            har rätt till familjeåter­förening som om hen vore underårig,
            förutsatt att ansökan görs inom tre månader efter att uppehållstillståndet
            beviljades. Vänsterpartiet menar att regeringen har ett ansvar
            att leva upp till löftet om att rätt att återförenas skulle anstå.
          </p>
          <p xml:id="i-CD4VH2jLxkB1zCSthAfqh3">
            Den som fyllt 18 år under asylprocessen ska ha rätt till familjeåterförening
            som om hen vore underårig, förutsatt att ansökan görs inom tre
            månader efter att uppehållstill­ståndet beviljades, eller inom
            tre månader efter lagens ikraftträdande för gruppen som beskrivs
            ovan. Detta bör riksdagen ställa sig bakom och ge regeringen till
            känna.
          </p>
          <head xml:id="i-ScCsbELHDwJhERdGkTyCiW" type="h3">
            4.1.1 Ta bort femårsregeln
          </head>
          <p xml:id="i-PGo4qi9QVjiF6ZzwV845KU">
            Debatten om den s.k. tvåårsregeln för kärleksinvandring har pågått
            under en lång tid. Att utlandsfödda kvinnor tvingats välja mellan
            att stanna kvar i en våldsam relation eller att utvisas är upprörande.
            Enligt utlänningslagen får den som invandrat genom anknytning
            (enligt 3 § första stycket 1 eller 2 b eller 3 a § första stycket
            1 eller andra stycket) och som har haft tidsbegränsat uppehållstillstånd
            i två år ges ett permanent uppehållstillstånd. Om det finns särskilda
            skäl – t.ex. att förhållandet har upphört främst på grund av att
            utlänningen, eller utlänningens barn, utsatts för våld eller för
            annan allvarlig kränkning av sin frihet eller frid – får permanent
            uppehållstillstånd ges före tvåårsperiodens slut.
          </p>
          <p xml:id="i-5TsuJfbshJmi8Meng4arag">
            Genom 8 § lagen (2016:752) om tillfälliga begränsningar av möjligheten
            att få uppehållstillstånd i Sverige gäller inte dessa bestämmelser
            längre när ett uppehållstillstånd beviljas på grund av anknytning
            till en flykting eller en alternativt skyddsbehövande som har
            ett uppehållstillstånd som har tidsbegränsats enligt 5 eller 16
            a § den lagen. I stället får den som invandrat genom anknytning
            uppehållstillstånd motsvarande anknytningspersonens, och undantagen
            rörande våld i relationen gäller inte längre.
          </p>
          <p xml:id="i-Hvr6oN4GwdSYW5SjbCvEZc">
            Enligt EU:s familjeåterföreningsdirektiv (artikel 15) ska den
            som invandrat genom anknytning ha rätt att få uppehållstillstånd
            oberoende av anknytningspersonen senast efter fem års vistelse
            i landet. Därigenom kan tvåårsregeln numera ses som en femårsregel,
            och utan undantag för om våld förekommer i relationen. Det innebär
            alltså att en person som misshandlas av sin partner kan stå inför
            valet att skickas tillbaka till det land hen flytt från eller
            leva med misshandeln tills de fem åren har passerat. Det är en
            obegriplig ordning, som Vänsterpartiet ifrågasätter skarpt. Det
            finns inte heller någon motivering för den i propositionen bakom
            den tillfälliga lagen eller bakom den nu föreslagna förlängningen.
            Att en regering som kallar sig feministisk, med samarbets­partier
            som ofta har hög svansföring i dessa frågor, driver en politik
            med dessa konsekvenser är obegripligt.
          </p>
          <p xml:id="i-ATUFqSjhRuRqyeF8GauLzD">
            Vänsterpartiet anser att skyddet för våldsutsatta vid anhöriginvandring
            är för svagt även i utlänningslagen. I denna motion lämnar vi
            dock endast förslag som ryms inom den aktuella propositionen.
          </p>
          <p xml:id="i-38vTBbyKEfvC8aWtEUqk8D">
            Bestämmelsen i 5 kap. 16 § utlänningslagen som ger skydd för
            våldsutsatta vid anhöriginvandring ska återinföras och således
            tillämpas oavsett den anhörigas status. Detta bör riksdagen ställa
            sig bakom och ge regeringen till känna.
          </p>
          <head xml:id="i-AP2n9XckuXfjT4oKVPVmVr" type="h3">
            4.1.2 Ta bort 21-årsgränsen
          </head>
          <p xml:id="i-D3UC5GSXJXBwEmL6mYjoZc">
            Genom den tillfälliga lagen har åldersgränsen för rätten till
            familjeåterförening för make/maka/sambo höjts från 18 år till
            21 år. Höjningen motiverades av regeringen med harmoniseringen
            till miniminivån enligt EU-rätten och internationella konventioner,
            utifrån föreställningen att en sådan harmonisering skulle få färre
            att söka asyl i Sverige. 21-årsgränsen grundar sig på artikel
            4.5 i familjeåterföreningsdirektivet, som anger att för att garantera
            en bättre integration och förhindra tvångsäktenskap får medlems­staterna
            kräva att anknytningspersonen och dennes make ska ha uppnått en
            viss lägsta ålder, högst 21 år, innan maken kan återförenas med
            anknytningspersonen.
          </p>
          <p xml:id="i-5DsFxKg2ru3ZSpnLKCjrrN">
            Regeringens syfte, att begränsa antalet asylsökande i Sverige,
            kan knappast uppnås i någon större grad genom denna bestämmelse.
            Regeringen är också tydlig med att höjningen av gränsen motiveras
            på andra grunder än de som familjeåterförenings­direktivet föreskriver.
            Vänsterpartiet vill därför se en återgång till en 18-årsgräns.
          </p>
          <p xml:id="i-Abn8JfRpqsZXDbhhRAtHyk">
            Åldersgränsen för rätt till familjeåterförening för make/maka/sambo
            ska ändras till 18 år. Detta bör riksdagen ställa sig bakom och
            ge regeringen till känna.
          </p>
          <head xml:id="i-RtxX93P2h4Pvpym7QFZmMA" type="h3">
            4.1.3 Försörjningskravet
          </head>
          <p xml:id="i-WC5FVxkoQsFXRYTCwYvDXJ">
            I förslaget finns försörjningskravet för familjeåterförening
            kvar – ett krav som inneburit att föräldrar tvingats välja vilket
            av deras barn som ska få komma till Sverige och att över 15 100
            ansökningar om familjeåterförening avslagits sedan lagen infördes
            sommaren 2016, enligt siffror från Migrationsverket. Det mycket
            hårda försörjnings­kravet drabbar även de svenska medborgare som
            vill få leva tillsammans med sin familj och ansöker om anhöriginvandring.
            Det slår också extra hårt mot dem som inte kan arbeta, t.ex. pensionärer
            och personer med funktionsnedsättning.
          </p>
          <p xml:id="i-Xwni3cPS6DzrCMyq5pTbAR">
            Vänsterpartiet är, precis som Rådgivningsbyrån för asylsökande
            och flyktingar och andra remissinstanser, kritiskt till att försörjningskravet
            inte tar hänsyn till personens förmåga att uppfylla kravet. I
            de fall denna förmåga begränsas till följd av omständigheter som
            ligger utanför personens kontroll, exempelvis med anledning av
            en funktionsned­sättning, kan denna kategoriska bestämmelse utgöra
            indirekt diskriminering. Migrations­domstolar har bedömt att en
            sådan tolkning strider mot Europakonventionen och det finns ett
            pågående mål i Europadomstolen som rör Sveriges kategoriska tillämpning
            av försörj­ningskravet. Danmark har redan fällts av Kommittén
            för rättigheter för personer med funktionsnedsättning för en liknande
            kategorisk tillämpning av försörjningskravet. Att uppställa ett
            försörjningskrav för personer som på grund av en funktionsnedsättning
            inte kan uppfylla kravet är även indirekt diskriminering i strid
            med Europakonventionens artikel 14 i kombination med artikel 8
            (jfr 1 kap. 4 § 2 och 1 kap. 5 § 4 diskriminerings­lagen). Även
            pensionärer drabbas av samma form av indirekt diskriminering då
            de har kommit till Sverige i sen ålder och inte kunnat få en inkomstgrundad
            pension. Att neka pensionärer familjeåterförening med hänvisning
            till ett försörjningskrav är således indirekt diskriminering med
            anledning av ålder i strid med Europakonventionens artikel 14
            i kombination med artikel 8 (jfr 1 kap. 5 § 6 diskrimineringslagen).
          </p>
          <p xml:id="i-DGUe8bDxKJxS5x7pc9uNyJ">
            Enligt EU-rätten ska en individuell bedömning av försörjningskravet,
            som beaktar samtliga omständigheter av relevans, göras. Ett försörjningskrav
            får inte tillämpas kategoriskt. Den utformning lagtexten har i
            den tillfälliga lagen och i förslaget om förlängning leder till
            att bedömningarna inte görs i enlighet med EU-rätten.
          </p>
          <p xml:id="i-PNDnqubFbd6LPjGntaBKni">
            Kvotflyktingar är en annan grupp som drabbas hårt av försörjningskravet,
            i och med att tremånadersfristen för att undantas från kravet
            börjar löpa när personen har beviljats uppehållstillstånd. Eftersom
            det i regel tar några månader mellan beslut och resan till Sverige
            får dessa personer en betydligt kortare tid, om någon tid alls,
            för att undantas från försörjningskravet. Även denna ordning saknar
            logik eller motivering i propositionen och riskerar att utgöra
            indirekt diskriminering i strid med artikel 14 i kombination med
            artikel 8 i Europakonventionen.
          </p>
          <p xml:id="i-GehYbtjwPG1UM56FQ81aB3">
            Vänsterpartiet menar att rätten till familjeåterförening måste
            värnas och stärkas. Därför ska försörjningskravet avskaffas.
          </p>
          <p xml:id="i-BmydWE4NSxJYb9Q9u3vQGM">
            Försörjningskravet för familjeåterförening ska tas bort. Detta
            bör riksdagen ställa sig bakom och ge regeringen till känna.
          </p>
          <head xml:id="i-U5gBHf9BjUHWG8e16KvbBP" type="h2">
            4.2 Synnerligen och särskilt ömmande omständigheter
          </head>
          <p xml:id="i-EWoaEMF4jEfRYkrgnnViPd">
            I utlänningslagen finns möjlighet att få uppehållstillstånd vid
            synnerligen ömmande omständigheter. För barn gäller särskilt ömmande
            omständigheter. Genom den tillfälliga lagen har denna möjlighet
            begränsats till att endast gälla om det annars skulle strida mot
            Sveriges konventionsåtaganden. Regeringen ansåg det tillräckligt
            att portalparagrafen, 1 kap. 10 §, i utlänningslagen om barnets
            bästa kvarstod för att värna ensamkommande barns situation. Det
            är en märklig slutsats då det var just bristen på tillämpning
            av nämnda paragraf som motiverade införandet av särskilt ömmande
            omständigheter för barn. I förslaget till förlängning av den tillfälliga
            lagen görs inga ändringar på detta område. Att regeringen anser
            att denna ordning fortsatt ska gälla trots att skyddet för barn
            allvarligt försämrats i och med förändringen är svårbegripligt
            i ljuset av att FN:s konvention om barnets rättigheter blir svensk
            lag den 1 januari 2020.
          </p>
          <p xml:id="i-GUj5Jx8R9xtsAo33cCdhQh">
            I utlänningslagens bestämmelse om särskilt och synnerligen ömmande
            omständig­heter (5 kap. 6 §) finns upparbetad praxis och lagkommentarer
            som klargör för rättstillämparen hur ärenden ska avgöras. I den
            tillfälliga lagen finns ingen närmare vägledning, vilket riskerar
            att leda till godtyckliga bedömningar och bristande rättssäkerhet.
          </p>
          <p xml:id="i-X93tJreNoMSCVCLGXCfzgZ">
            Vänsterpartiet välkomnar att överenskommelsen mellan regeringen,
            Centerpartiet och Liberalerna säger att partierna är överens om
            att driva en ny humanitär skyddsgrund i den parlamentariska kommittén
            som ska ta fram en ny migrationspolitik. Det är dock svårt att
            förstå syftet med att lagstiftningen ska vara undermålig och rättsosäker
            under tiden kommittén arbetar fram nya förslag. Den frågan svarar
            varken överenskommelsen eller propositionen på.
          </p>
          <p xml:id="i-Gdp3N4nWyP3sJ8P9geAuJC">
            Utlänningslagens bestämmelse om särskilt och synnerligen ömmande
            omständig­heter ska återinföras. Detta bör riksdagen ställa sig
            bakom och ge regeringen till känna.
          </p>
        </div>
        <div xml:id="i-RXigwcjoJdXes5Yj796dV1" type="signatureBlock">
          <list xml:id="i-EnztbCCGtBtMXTKro117Co">
            <item xml:id="i-KEkBcmckmsG5fLaZEjeJMw" who="i-WjgeYy5RFWngMB9NwFvFEY" type="signature">
              Christina Höj Larsen (V)
            </item>
            <item xml:id="i-zLfKqxDDes4rASzRA88Qs" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-GTfepoicwyTVrvHE9P5ty" who="i-8voj19hLWTGJHkxNP79tRb" type="signature">
              Nooshi Dadgostar (V)
            </item>
            <item xml:id="i-KRhBpJ4sLPiWjbzsg828Vk" who="i-TxLwXp3MJemR8iGdYER2aZ" type="signature">
              Ali Esbati (V)
            </item>
            <item xml:id="i-3AnFLAg9SN1xFXJFYcgUGu" who="i-DthTyR9U9R8S6NVcPNcNQA" type="signature">
              Ida Gabrielsson (V)
            </item>
            <item xml:id="i-G15crNuuHUZcCw2xnZoxhd" who="i-QhdbBfCQXCqPEr4GTwvK8F" type="signature">
              Tony Haddou (V)
            </item>
            <item xml:id="i-541u64qZdpM3hW8eDS7uUr" who="i-Xbq1HVkxhCYVmfPLN63HRo" type="signature">
              Daniel Riazat (V)
            </item>
            <item xml:id="i-SThduTFKLXdSpuN5mVmjK" who="i-L3t2URPAv9iLWgdCvbz7Uv" type="signature">
              Ilona Szatmari Waldau (V)
            </item>
            <item xml:id="i-AqLbbNzmUwhKeK5pcrvL41" who="i-Yam9ii4K4HfneDbj5TzDJY" type="signature">
              Ciczie Weidby (V)
            </item>
          </list>
        </div>
      </div>
    </body>
  </text>
</TEI>
