<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-UU-00211">
  <teiHeader>
    <fileDesc>
      <titleStmt>
        <title>Dödsstraff och mänskliga rättigheter i Kina</title>
        <author corresp="i-Q6uWG1k3pbJio9CebNs3Cz">av Sten Tolgfors (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Dödsstraff och mänskliga rättigheter i Kina</title>
          <idno type="rdwebb">GT02U211</idno>
          <rs type="number">U211</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GT02U211/text</ref>
          <ref type="dokument_url_html">http://data.riksdagen.se/dokument/GT02U211</ref>
          <ref type="dokumentstatus_url_xml">http://data.riksdagen.se/dokumentstatus/GT02U211</ref>
          <ref type="doc">http://data.riksdagen.se/fil/8ABFD52C-F1BE-4312-BC01-1BDED90AEF08</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RxJFtB6iiB5XVnQVX7Cpcu" type="signed"/>
        <correspContext corresp="i-RxJFtB6iiB5XVnQVX7Cpcu">
          <note type="signatory" corresp="i-Q6uWG1k3pbJio9CebNs3Cz"/>
        </correspContext>
        <correspAction xml:id="i-RPZ4fBuLsEcTFBZ66aLpXc" type="referral">
          <date when="2005-10-13"/>
        </correspAction>
        <correspAction xml:id="i-EzTXwewZ1F8KbsHJjqzNHH" type="dismissal">
          <date when="2005-10-13"/>
        </correspAction>
        <correspAction xml:id="i-MKaKMHkGHbhF9X6f1BfcBk" type="submission">
          <date when="2005-10-05"/>
        </correspAction>
        <correspAction xml:id="i-NTnpAV4qzDbgn2ASNTV4Ay" type="assigned"/>
        <correspContext corresp="i-NTnpAV4qzDbgn2ASNTV4Ay">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_U_211/mot_200506_U_211-0001.pdf"/>
      <div xml:id="i-RUinphmj4p6nSENdrs2Xaj" type="motHeader">
        <div xml:id="i-JeNaTNPs4s8GfQXNZiWVA3" type="motTitle"/>
        <div xml:id="i-6wUFbGd2BX9pfD767gxuEt" type="motSubmissionInfo"/>
      </div>
      <div xml:id="i-9oLx5SKbn5sVpp8jBXZo16" type="motBody">
        <div xml:id="i-GxFHmB7ksgz2LPNAmAjLQV">
          <p xml:id="i-FxVQiM6goM93EQKWeEYK8q">
            2005/06 mnr: U211 pnr: m1287
          </p>
          <p xml:id="i-7XsCYXkhuNWJaf5FcjwiVG">
            Motion till riksdagen 2005/06:U211
          </p>
          <p xml:id="i-KrJER5gW58Vq4PmZ1q25UB">
            av Sten Tolgfors (m)
          </p>
          <p xml:id="i-CxAV12grc3tmMB59W7Yk7b">
            Dödsstraff och mänskliga rättigheter i Kina
          </p>
          <p xml:id="i-HEpot7sGaTMjfvUufcScoA">
            1 Förslag till riksdagsbeslut
          </p>
          <p xml:id="i-SZP7tDMUvsfDkL4jLG2cVh">
            1. Riksdagen tillkännager för regeringen som sin mening vad i
            motionen anförs om den bristande respekten för mänskliga fri-
            och rättigheter i Folkrepubliken Kina. 2. Riksdagen tillkännager
            för regeringen som sin mening vad i motionen anförs om att Sverige
            och EU måste verka för att användningen av dödsstraffet i Folkrepubliken
            Kina upphör. 3. Riksdagen tillkännager för regeringen som sin
            mening vad i motionen anförs om att Sverige och EU måste verka
            för att tortyren i Folkrepubliken Kina upphör. 4. Riksdagen tillkännager
            för regeringen som sin mening vad i motionen anförs om att Sverige
            och EU måste verka för att rättsväsendet i Folkrepubliken Kina
            avpolitiseras.
          </p>
          <p xml:id="i-HoSwNhzTXVpLsXGD3FQ85k">
            5. Riksdagen tillkännager för regeringen som sin mening vad i
            motionen anförs om att Sverige och EU måste verka för att politiska
            fångar i Folkrepubliken Kina friges och att förföljelsen av oppositionella
            samt religiösa personer upphör. 6. Riksdagen tillkännager för
            regeringen som sin mening vad i motionen anförs om de mänskliga
            rättigheternas universalitet.
          </p>
          <p xml:id="i-2ZNUdk1sdKdon3iceiuYqL">
            7. Riksdagen tillkännager för regeringen som sin mening vad i
            motionen
          </p>
          <p xml:id="i-WJFiLNqj9vP2Z18Jkaf2yY">
            anförs om otydligheten i regeringens agerande gällande mänskliga
            rättigheter i Folkrepubliken Kina.
          </p>
          <pb facs="riksdagen-motions-pdf/data/200506/mot_200506_U_211/mot_200506_U_211-0002.pdf"/>
          <p xml:id="i-FT5UVk5BhKRBBaQ4rdgJfu">
            2005/06:U211
          </p>
          <p xml:id="i-S3y1k6Lrfkf4H4dJnZqcC3">
            2 Motivering
          </p>
          <p xml:id="i-S6TD9u4KBwF7WVnLF1adhE">
            Dödsstraff strider mot de mänskliga rättigheterna. I FN:s allmänna
            förklaring om de mänskliga rättigheterna, artikel 3, står det:
            ”Envar har rätt till liv, frihet och personlig säkerhet.” Dödsstraffet
            är oförenligt med detta. Folkrepubliken Kina är förutom världens
            folkrikaste land också jordens största diktatur. Landet visar
            grova brister i respekten för mänskliga fri- och rättigheter.
            Folkrepubliken Kina avrättar fler människor än världens övriga
            länder tillsammans. Folkrepubliken Kina har dödsstraff för mer
            än 60 stycken olika brott. Enligt Amnesty har landet dödsstraff
            förutom för våldsbrott även för mutbrott och skattefusk. Till
            och med bensinstöld har lett till dödsstraff och resulterat i
            avrättning. Dessutom genomför landet offentliga massavrättningar.
            Fångar tvingas delta i avrättningsparader genom städer inför stora
            åskådarmassor, för att därpå dödas t.ex. på åkrar. Människor har
            fått dödsdomar tilldelade offentligt på stora idrottsarenor.
          </p>
          <p xml:id="i-NfkzhFMZSXkNxvKACt72uy">
            3 Avrättar flest i världen
          </p>
          <p xml:id="i-V8V9oCsJvDwwEubsFGDQXB">
            I fjol kom uppgifter från en ledamot i Folkkongressen, Chen Zhonglin,
            att Folkrepubliken Kina avrättar 10 000 människor varje år. TT
            skrev 13 september 2005 :
          </p>
          <p xml:id="i-yD6Uft49LdbiwCxV3Mvsf">
            Kina avrättar fler fångar än resten av världen tillsammans. Antalet
            är inte känt, men enligt Amnesty International var det omkring
            3 400 förra året.
          </p>
          <p xml:id="i-KHiDdHZ67DFsQxgUawr89c">
            I februari 2005 skrev Amnesty apropå att antalet avrättningar
            i Kina ökar i samband med det kinesiska nyåret, men också att:
          </p>
          <p xml:id="i-AKAgW97B1XceY5Axs65Nqj">
            Under december-januari, som är mera ”normala” månader, uppges
            650 personer ha avrättats.
          </p>
          <p xml:id="i-DTtHYhE1yfqgdrTVtWA2rV">
            Mellan 1990 och 1998 registrerade Amnesty 25 400 dödsdomar och
            mer än 16 500 verkställda avrättningar i Folkrepubliken Kina.
            Den verkliga siffran är sannolikt än högre, eftersom det saknas
            officiell statistik. Återkommande drivs avrättningskampanjer,
            som 2001 då diktaturen trappade upp antalet avrättningar under
            kampanjen ”Slå hårt”. Bara under april månad 2001 avrättades 800
            människor, ofta med nackskott efter summariska rättegångar. På
            en enda svart dag, onsdagen den 25 april 2001, dödades 30 personer,
            efter en offentlig massrättegång. De dömdas försök att överklaga
            avfärdades direkt och människorna fördes omedelbart bort för att
            skjutas. Omkring 1 800 människor tros, enligt TT, ha avrättats
            i Kina bara under ”Slå hårt”-kampanjens första fyra månader 2001.
            Luo Gan i kommunistpartiets centralkommitté sade med anledning
            av detta:
          </p>
          <p xml:id="i-X3CZfUhYYUevgNK4MM4VHH">
            Vi kommer att förstärka kampanjen med både mer personal och större
            ekonomiska resurser.
          </p>
          <pb facs="riksdagen-motions-pdf/data/200506/mot_200506_U_211/mot_200506_U_211-0003.pdf"/>
          <p xml:id="i-8CxxzrYbBvRMfwe1EgAwJi">
            Kinas kampanj mot narkotika drevs uppseendeväckande nog under
            devisen: ”Värdesätt livet, förkasta drogerna”. Under denna devis
            om att värdesätta livet har landet avrättat hundratals personer.
            De berättelser som finns om MR-läget i Folkrepubliken Kina ger
            intryck av situationen är horribel: TT skrev 13 september 2005:
            Ett kinesiskt företag tar hud från avrättade för att utveckla
            skönhetsmedel, rapporterar The Guardian. En agent för företaget
            berättade för en forskare som låtsades vara kund att hud från
            fångarna används till kollagen för utfyllnad av läppar och rynkor.
            Det är
          </p>
          <p xml:id="i-C52aK5Kbw2iNxZnpBgyU8H">
            ”traditionellt” att använda skinn från fångar, sade han, och
            uttryckte stor förvåning över att man i väst ”för sånt förskräckligt
            liv om” detta.
          </p>
          <p xml:id="i-MT2APPzyoGRgvYY6qCpJ1W">
            Vidare stod det:
          </p>
          <p xml:id="i-5rvFXUTcTQpPcSuioBF61J">
            I juni 2001 berättade den avhoppade kinesiske militärläkaren
            Wang Guoqi för amerikanska kongressmän att han tagit organ av
            över 100 avrättade. Kirurgerna använde bussar nära avrättningsplatsen
            för att dissekera de döda. 1995 drog Wang skinnet av en skjuten
            fånges kropp då mannens hjärta fortfarande slog, sade han.
          </p>
          <p xml:id="i-Fx9Wq3TAVmknYQUmgYdAm2">
            4 Politiserat rättsväsende
          </p>
          <p xml:id="i-BLBGQRPU6TeqcXYgx9k8Qh">
            Dödsstraffen utmäts efter rättegångar som med varje mått mätt
            måste anses som summariska, politiserade och orättvisa. Amnesty
            skrev i februari 2005: ”För en tid sedan inleddes en debatt i
            Kina om hur dödsstraffet utdöms olika i domstolar runt om i landet.
            Debatten har lett till ett förslag om att högsta domstolen ska
            pröva alla dödsdomar. Denna reform löser dock på intet sätt de
            stora bristerna i det kinesiska rättssystemet, ett system som
            är så godtyckligt att det bland dem som dömts till döden och avrättats
            med säkerhet finns ett stort antalet oskyldiga. Denna reform löser
            heller inte problemet med ”bekännelser” som har framtvingats under
            tortyr, bristen på juridisk hjälp för de åtalade eller den politiska
            inblandningen i rättsfall. Ett exempel på denna inblandning är
            de så kallade ”slå hårt- kampanjerna” när myndigheterna, i avskräckande
            syfte, rutinmässigt utdömer betydligt strängare straff. Myndigheterna
            talar om ”effektivitet”, men i själva verket blir rättsosäkerheten
            ännu större.” Möjligheterna att överklaga är starkt begränsade,
            eller icke existerande. En avrättads familj krävs efter avrättningen
            på betalning för kulan som använts för att döda den närstående.
            Det förekommer politiskt styrda skenrättegångar. Att polisen använder
            tortyr och misshandel är vanligt. Rättsapparaten används också
            för politisk förföljelse. Oliktänkande och religiösa människor
            förtrycks och fängslas. Oppositionella förtrycks, förföljs och
            interneras. Religiösa grupper förföljs och betraktas som politiska
            hot. Den ekonomiska = liberaliseringen har inte åtföljts av politisk
            demokratisering. Det fria ordet är beskuret och förtryckt. Staten
            kontrollerar Internet, tidningar och andra medier. Den som protesterar
            eller är
          </p>
          <p xml:id="i-M2buYAWipJJ53UGd8Z1xW8">
            2005/06:U211
          </p>
          <pb facs="riksdagen-motions-pdf/data/200506/mot_200506_U_211/mot_200506_U_211-0004.pdf"/>
          <p xml:id="i-71XHvhk4Q4DETZ29dTt28G">
            2005/06:U211
          </p>
          <p xml:id="i-AaGGgAb9y5HwfNri3VkmGm">
            oliktänkande utsätter sig för stora risker. Oppositionen, som
            grundarna av det kinesiska demokratiska partiet, förföljs och
            fängslas. Det beräknas att regimen år 1998 höll närmare en kvarts
            miljon människor fängslade utan rättegång i arbetsläger, där de
            skulle omskolas genom hårt arbete.
          </p>
          <p xml:id="i-7awJMqu2Si4Qka396tH7fy">
            5 Sveriges regering måste agera
          </p>
          <p xml:id="i-MznaA12orY1b3yaW2i6EAs">
            Enligt Ekot agerade utrikesminister Laila Freivalds på följande
            sätt på EU:s inofficiella utrikesministermöte i april 2005: Hon
            menade att EU måste vara medveten om de grundläggande skillnaderna
            mellan kinesiska och europeiska värden. Detta måste
          </p>
          <p xml:id="i-H78vjC8YgWLz6XcSPRQsYD">
            beaktas i EU:s bilaterala kontakter och i det fortsatta arbetet
            för en förändring mot demokrati i Kina.
          </p>
          <p xml:id="i-LNLRf2cky7XTUrGp5WgBe7">
            I ett skriftligt frågesvar till mig den 3 juni skrev ministern:
            ”Mitt inlägg syftade till att erinra om att Kina inte är en demokrati
            och att en utveckling mot demokrati inte står på den kinesiska
            ledningens dagordning. Jag framhöll att det faktum att EU och
            Kina inte har samma grundläggande värderingar måste tas i beaktande
            när EU fortsätter att utveckla sina relationer till Kina i riktning
            mot ett strategiskt partnerskap.” Det är en svag och innehållslös
            formulering. Vadå menas med att våra olika värderingar ska ”tas
            i beaktande”? Det finns inga ”särskilda omständigheter” som nödvändiggör
            eller försvarar dödsstraff i den kinesiska kultursfären. Få frågor
            torde vara viktigare att klara ut än om den svenska regeringen
            sviktar i synen på de mänskliga rättigheternas universalitet och
            okränkbarhet. Ändå gör regeringen det inte. Varje tendens till
            acceptans av den kinesiska diktaturens vilja att relativisera
            de mänskliga rättigheterna måste avvisas. Varje tendens till acceptans
            av en relativisering av de mänskliga rättigheterna i Kina skulle
            göra Sverige moraliskt delansvarigt för att kränkningar fortgår.
            Övergreppen i Kina har inte väckt berättigad politisk uppmärksamhet
            i Sverige. Situationen är så allvarlig att den borde vara en dominerande
            fråga på den utrikespolitiska agendan. Den svenska regeringen
            måste reagera hårdare mot övergreppen mot mänskliga fri- och rättigheter
            som sker i Folkrepubliken Kina och mot användningen av dödsstraffet
            i synnerhet. Sverige och EU måste verka för att användningen av
            dödsstraffet upphör, att rättsväsendet avpolitiseras, att tortyren
            upphör, att politiska fångar friges och att förföljelsen av oppositionella
            samt religiösa personer upphör. De mänskliga rättigheterna är
            universella och måste respekteras universellt, också i Folkrepubliken
            Kina. Att framhäva detta måste vara en hörnsten i svensk utrikespolitik.
          </p>
          <p xml:id="i-2C62Px7EtxbYrKQSzCosKQ" type="date">
            Stockholm den 23 september 2005 Sten Tolgfors (m)
          </p>
          <pb facs="riksdagen-motions-pdf/data/200506/mot_200506_U_211/mot_200506_U_211-0005.pdf"/>
          <p xml:id="i-DRt53WvQRBvCveFR6b8gLi">
            2005/06:U211
          </p>
        </div>
      </div>
    </body>
  </text>
</TEI>
