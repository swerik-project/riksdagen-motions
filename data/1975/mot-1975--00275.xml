<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--00275">
  <teiHeader>
    <fileDesc>
      <titleStmt>
        <title>om utbyggnaden av ostkustbanan.</title>
        <author>av herr Nilsson i Agnäs </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om utbyggnaden av ostkustbanan.</title>
          <idno type="rdwebb">FY02275</idno>
          <rs type="number">275</rs>
          <ref type="dokument_url_text">http://data.riksdagen.se/dokument/FY02275/text</ref>
          <ref type="dokument_url_html">http://data.riksdagen.se/dokument/FY02275</ref>
          <ref type="dokumentstatus_url_xml">http://data.riksdagen.se/dokumentstatus/FY02275</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JwrrNQarYf4sbAtWECPj6i</idno>
            <name>TORE NILSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BLpBdf4muf5s9DSdpJuJsY" type="signed"/>
        <correspContext corresp="i-BLpBdf4muf5s9DSdpJuJsY">
          <note type="signatory" corresp="i-JwrrNQarYf4sbAtWECPj6i"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__275/mot_1975__275-001.pdf"/>
      <fw xml:id="i-SMbqnu3W3ovYAJXKhFZ9gc">
        Mot. 1975:275 8
      </fw>
      <div type="motHeader" xml:id="i-69ssYcP4A2qG7ikgFcZNRh">
        <div type="motTitle" xml:id="i-H3Hu61BPhUQHMqBooXvYzu"/>
        <div type="motSubmissionInfo" xml:id="i-883QFuyBgDLGhGnLseA4j1"/>
      </div>
      <div type="motBody" xml:id="i-C4MjBcbDJ6aLfsshSD9SeJ">
        <div xml:id="i-HSYxxYY7HnYNRHWXsSKGkp">
          <p xml:id="i-QzadUgcRT14bspwuXCYFtG">
            Nr 275
          </p>
          <p xml:id="i-13NPhBS6a499Rccd94LQGZ">
            av herr Nilsson i Agnäs om utbyggnaden av ostkustbanan.
          </p>
          <p xml:id="i-WNF6GUxhfVRz2hCPn3koLV">
            I ett interpellationssvar den 5 december 1974 meddelade kommunika-
            tionsministern att frågan om ostkustbanans förlängning norrut
            kommer att övervägas i samband med ”den nu förestående utvärderingen
            av de regionala trafikplanerna”. I budgetpropositionen i år finns
            ingen uppgift om ostkustbanan. Man kunde ha väntat upplysning
            om den utredning som SJ utfört på regeringens uppdrag om ostkustbanans
            förlängning till Umeå. Under årtionden har frågan om ostkustbanan
            dryftats. Förslag har ställts, motioner väckts och riksdagen har
            tagit positiv ställning till banbygget. Då allt det material som
            rör förslagen och utredningarna är väl känt och lätt tillgängligt
            skall här endast anföras några nu mycket aktuella skäl för ett
            snabbt banbygge längs Norrlands kust från Ådalen.
          </p>
          <p xml:id="i-PTnspFDLqSbAr68mxLd6ZW">
            Transportbehovet
          </p>
          <p xml:id="i-2QxjjvZ1kyW5B493q6UBbW">
            Ökningen av godstransporter och personbefordran är mycket markant
            för järnvägens del. Godstransporterna ökade år 1973 med 13 96,
            och trenden för persontrafiken är mycket positiv. Det visar sig,
            att allt fler resenärer tar tåget. Denna övergång till kollektiva
            trafikmedel måste hälsas med till- fredsställelse.
          </p>
          <p xml:id="i-74K4a4zoApuREmkgYe4iiX">
            Restiderna
          </p>
          <p xml:id="i-DzVpTnP15WmgLhxR4X8VSV">
            Stambanans sträckning för med sig onödigt långa restider för
            dem som är bosatta i övre Norrland. Landsvägsavståndet Umeå-Stockholm
            är ca 65 mil, men järnvägen är nära 90 mil enligt den uppgift
            som finns på SJ:s järnvägsstation i Umeå. Om ostkustbanan byggs,
            kommer restiden att för- kortas avsevärt. Nya och bättre tåg och
            upprustning av banorna kommer att medföra tidsvinster, som kan
            göra tåget till ett attraktivt alternativ och ytterligare förbättra
            SJ:s resandesiffror. Både sovvagnståg och dagexpresser kommer
            att erbjuda resenärerna acceptabla kommunikationer.
          </p>
          <p xml:id="i-YXx7EMStjYhbdvxxH9Zt6Q">
            Arbetsmarknadsläget
          </p>
          <p xml:id="i-5neWntYXHRc81MKcdhC9UW">
            Antalet vid arbetsförmedlingarna anmälda arbetslösa bland arbetslöshets-
            kassornas medlemmar i de två norrlandslän som särskilt berörs
            av ostkust- banan utvisas av nedanstående sammanställning:
          </p>
          <pb facs="riksdagen-motions-pdf/data/1975/mot_1975__275/mot_1975__275-002.pdf"/>
          <fw xml:id="i-YcLdF73tJDP8BDDUnvjjNh">
            Mot. 1975:275 el]
          </fw>
          <p xml:id="i-CJjrjVwkdUK6KDyGZPBUyu">
            Län nov.-dec. 1974 dec. 1974-jan. 1975 Västernorrlands 2628 3107
            Västerbottens 1742 2133
          </p>
          <p xml:id="i-Abu7VsoQLB7yuAYKrXYRBY">
            Enligt länsarbetsnämnden fanns det den 15 januari 1975 i Västerbotten
            4188 arbetslösa. Den konjunkturnedgång som kan skönjas gäller
            främst områden av näringslivet som norrlänen i Sverige är särskilt
            känsliga för, och flera stora anläggningsarbeten kommer i år eller
            under de närmaste åren att fullbordas, varför behovet av nya arbetsobjekt
            är stort. För pla- neringen är det ytterst viktigt att åtgärder
            från statens sida snabbt aviseras. När ostkustbanans förlängning
            först bifölls av riksdagen pågick just en utveckling på transportområdet
            och härskade en syn på energitillgången, som bidrog till enskild
            eller allmän icke-spårbunden trafiks expansion och som hämmade
            järnvägens trafiktillväxt, varför banprojekteringen fick dröja.
            Detta var beklagligt också med hänsyn till den oerhörda fördyring
            som prisutvecklingen sedan dess innebär. I dag är läget annorlunda.
            Järnvägen framstår nu som ett alternativ för framtiden både i
            Sverige och i andra länder. Det torde icke hos någon föreligga
            någon större tvekan inför ut- byggnad av järnvägar i områden där
            befolkningstätheten, industrifrekvensen och den allmänna näringsgeografiska
            strukturen har den karaktär som präglar de delar av Norrland som
            den nya banan berör. En förstärkning av stam- banans kapacitet
            genom anläggning av dubbelspår blir förmodligen lika kost- sam,
            hindrar eller försvårar den nu befintliga trafiken och innebär
            ingen restidsförkortning eller transportlättnad för orterna i
            kustområdet. Det torde också vara realistiskt att redan från början
            ta med ostkustbanans förlängning vidare från Umeå till Luleå i
            beräkningen, men när delen Åda- len-Umeå redan är utredd och i
            det närmaste projekterad bör i första hand den omedelbart påbörjas
            av trafikpolitiska, regionala och sysselsättnings- politiska skäl.
            De regionala trafikplanerna är i detta skede så tydliga och klart
            belysta att hänsynen till dem inte bör innebära något dröjsmål.
            Med stöd av det anförda hemställes att riksdagen hos regeringen
            begär att den beslutade utbyggnaden av ostkustbanan norrut från
            Härnösandsområdet av arbets- marknads- och trafikpolitiska skäl
            snarast påbörjas.
          </p>
          <p xml:id="i-6xZvZtZwQCqvnUdLw5hn9n" type="date">
            Stockholm den 21 januari 1975
          </p>
          <p xml:id="i-5WZaPLxFUf2CFkdi5kMHdA">
            TORE NILSSON (m) i Agnäs
          </p>
        </div>
      </div>
    </body>
  </text>
</TEI>
