<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-UbU-02220">
  <teiHeader>
    <fileDesc>
      <titleStmt>
        <title>Totalförsvarskunskap i skolan</title>
        <author corresp="i-Y6pV2kmHmseFnW9xv9t8yX">av Eric Palmqvist (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2220 av Eric Palmqvist (SD)</title>
          <idno type="rdwebb">HA022220</idno>
          <rs type="number">2220</rs>
          <orgName type="comitteeAbbreviation">UbU</orgName>
          <ref type="dokument_url_text">https://data.riksdagen.se/dokument/HA022220/text</ref>
          <ref type="dokument_url_html">https://data.riksdagen.se/dokument/HA022220</ref>
          <ref type="dokumentstatus_url_xml">https://data.riksdagen.se/dokumentstatus/HA022220</ref>
          <ref type="pdf">https://data.riksdagen.se/fil/559C75EB-5A18-4CFD-A848-B50D96CE07C3</ref>
          <ref type="docx">https://data.riksdagen.se/fil/351B68C8-9636-484E-9EE6-C82E6625958A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JAeWpMJasXFqMZdNrg4YhT" type="signed"/>
        <correspContext corresp="i-JAeWpMJasXFqMZdNrg4YhT">
          <note type="signatory" corresp="i-Y6pV2kmHmseFnW9xv9t8yX"/>
        </correspContext>
        <correspAction xml:id="i-SwLaM1zjDQvM6Da2W5WQfq" type="submitted">
          <date when="2022-11-23"/>
          <time when="16:22:26"/>
        </correspAction>
        <correspAction xml:id="i-3acmdRaSPVnT1yQmvu8SJT" type="reviewed">
          <date when="2022-11-23"/>
          <time when="18:45:26"/>
        </correspAction>
        <correspAction xml:id="i-FBNPQF6crG99nM646jwGU6" type="referred">
          <date when="2022-12-01"/>
        </correspAction>
        <correspAction xml:id="i-KrK77pMtSEuM5Tw9RpeBKp" type="assigned">
          <date when="2023-10-17"/>
          <time when="16:14:19"/>
        </correspAction>
        <correspContext corresp="i-KrK77pMtSEuM5Tw9RpeBKp">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-3EaLmXdi8xfcc8aD31HfYY" type="behandlas_i"/>
        <correspContext corresp="i-3EaLmXdi8xfcc8aD31HfYY">
          <ref type="uppgift">2022/23:UbU6</ref>
          <ref type="ref_dok_id">HA01UbU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU6</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YMMCqnTeg1ej9aPxCYe3Nn" type="motHeader">
        <div xml:id="i-TEieUrs8ZHAh8yKhFtqKZV" type="motTitle">
          Motion till riksdagen 2022/23:2220 av Eric Palmqvist (SD) Totalförsvarskunskap
          i skolan
        </div>
      </div>
      <div xml:id="i-ggkq7VusCDPB1hoyVqqjM" type="motBody">
        <div xml:id="i-CivwDTdA2HCbuxzvKMEHZL" type="motProposal" subtype="förslag">
          <head xml:id="i-NsPWezUkpQfN2v1NHTqif1">
            Förslag till riksdagsbeslut
          </head>
          <list xml:id="i-RZ8uwqC3ZCXvcjq7xSFfuQ">
            <item xml:id="i-D3ismi8kFoqkJNDgFr3AsZ" sortKey="Yrkande 1">
              Riksdagen ställer sig bakom det som anförs i motionen om att
              införa obligatorisk totalförsvarskunskap i grundskolan och tillkännager
              detta för regeringen.
            </item>
          </list>
          <list xml:id="i-LYiMomjmRpEXHY3HASbnUn">
            <item xml:id="i-LgNrRLwgiDhyZsnakjAoRr" sortKey="Yrkande 2">
              Riksdagen ställer sig bakom det som anförs i motionen om att
              införa påbyggnadsutbildning i totalförsvarskunskap i gymnasieskolan
              och tillkännager detta för regeringen.
            </item>
          </list>
          <list xml:id="i-4zjXkM4TLnG7dkXGoqZQ3z">
            <item xml:id="i-ScXHjrqQfk4ZAkNUqzCDBh" sortKey="Yrkande 3">
              Riksdagen ställer sig bakom det som anförs i motionen om att
              uppdra åt berörda myndigheter att utreda hur totalförsvarskunskap
              ska utformas och tillkännager detta för regeringen.
            </item>
          </list>
        </div>
        <div xml:id="i-KeYywg8hyLLkwFa4o8wu8a" type="motContent">
          <head xml:id="i-Hyb95tLHji3CSEF2BFQotg" type="h1">
            Motivering
          </head>
          <p xml:id="i-RXu4t2NvEKjbqhtos5VqDN">
            Sveriges totalförsvar utgörs av civilförsvaret och det militära
            försvaret. Totalförsvaret skall ha förmåga att värna om vårt rikes
            befolkning vid allvarliga händelser i fredstid genom att bistå
            civila myndigheter. Det kan exempelvis röra sig om miljökatastrofer,
            skogsbränder och eftersök av försvunna personer. Totalförsvaret,
            i synnerhet då den militära delen, skall också vara vår gemensamma
            garant mot yttre hot i händelse av ofred i vår omvärld eller direkt
            aggression riktad mot Sverige.
          </p>
          <p xml:id="i-GcE6jKju5mqAyVU3EDzX6r">
            Under senare tid har terrordåd, katastrofer och allvarliga konflikter
            i såväl vår som andra delar av världen orsakat stort lidande hos
            civilbefolkningen. Här utgör inte minst Rysslands folkrättsvidriga
            krig mot Ukraina ett exempel på hur snabbt ett modernt och välfungerande
            samhälles sårbarhet kan ställas inför oerhörda prövningar. Detta
            menar jag visar på vikten av att ha ett väl fungerande totalförsvar.
          </p>
          <p xml:id="i-LDc8TcPhsfN5pEZDuFSKDb">
            Den allmänna värnplikten har en lång historia och har utgjort
            en hörnsten i det moderna Sveriges förmåga att hävda nationens
            gränser. Värnplikten avskaffades i Sverige 2010 efter en lång
            period då allt färre av de mönstrande valts ut för tjänstgöring.
            År 2014 återupptogs värnplikten delvis, och en utökning av omfattningen
            skedde 2018. Det antal ungdomar som idag genomför GMU (grundläggande
            militär utbildning) är emellertid mycket lågt i jämförelse med
            hur det såg ut under exempelvis 1960- och 1970-talen. Detta trots
            att både män och kvinnor mönstrar idag till skillnad från tidigare
            då enbart män kallades till mönstring.
          </p>
          <p xml:id="i-A2qiZ2VLAmYMR6HQ1sHPki">
            Värnplikten hade många syften varav ett var att öka den enskildes,
            och därmed befolkningens, kunskaper om Sveriges säkerhetspolitik
            och försvarsförmåga. I stort sett alla unga män genomgick militär
            grundutbildning (värnplikt). Det fick till följd att nära nog
            alla medborgare hade en farfar, morfar, pappa, bror, make eller
            sambo som hade genomgått militär grundutbildning – ”gjort lumpen”
            – och därmed besatt en insikt i, och kunskap om, hur Sveriges
            totalförsvar var organiserat. Värnplikten bidrog alltså till att
            medvetandegöra det svenska försvaret hos den enskilde.
          </p>
          <p xml:id="i-EaKYYSN5zdR3ygZvD1B8LP">
            Försvaret, i synnerhet det militära, lider dock, sett ur ett
            längre perspektiv, svårt av minskade anslag (räknat i procent
            av BNP), vilket får till följd att besparingar görs på försvarets
            exponering vid mässor, nationaldagsfirande och andra liknande
            evenemang. Vidare har många regementen, flottiljer och örlogsbaser
            i rask takt avvecklats, vilket minskat den lokala förankringen
            och exponeringen ute i samhället. Dessa neddragningar har dessutom
            bidragit till att de frivilligorganisationer som hör till försvaret
            har minskat i attraktionskraft eller inte har möjlighet att bedriva
            sin verksamhet på lika många orter som tidigare.
          </p>
          <p xml:id="i-2yChLHrkxFUk27TyTgwhZA">
            Sverige har dessutom under de senaste decennierna tagit emot
            ett mycket stort antal invandrare med en helt annan erfarenhet
            av, och syn på, försvar och militär. Många av dessa har flytt
            undan väpnade konflikter och förväntar sig rimligen att deras
            nya hemland skall erbjuda dem en trygg framtid utan ockupation
            eller krig. Dessa personer står dessvärre helt utan den naturliga,
            traditionella relationen till Sveriges totalförsvar som tidigare
            varit en så självklar del av allmänbildningen bland svenska medborgare.
            Försvarets folkliga förankring har gått helt förlorad.
          </p>
          <p xml:id="i-BWvHDJC5eVtT2spUytnCRX">
            Utifrån ovanstående resonemang är det sannolikt att kunskapen
            om vårt totalförsvar idag är begränsad bland befolkningen i allmänhet.
            Att vi har ett totalförsvar dit civil­försvaret hör och att det
            faktiskt råder totalförsvarsplikt för medborgare mellan 16 och
            70 år är inte något som många reflekterar över eller ens förstår
            innebörden av.
          </p>
          <p xml:id="i-K2uqWCsTH44DPT3Cjo16oe">
            Under en lång tid, under 1900-talets andra hälft, hade Sverige
            ett väl utbyggt och komplext civilförsvar som i händelse av kris
            eller ofred skulle ha förmågan att verka med god uthållighet.
            Civilförsvarets uthållighet ansågs också utgöra en förutsättning
            för det militära försvarets förmåga. Detta då det militära försvaret,
            för att fungera, skulle kunna använda sig av och förlita sig på
            att exempelvis civila transporter, vatten­försörjning, olika kommunikationsvägar
            och det nationella energinätet var i brukbart skick.
          </p>
          <p xml:id="i-RNSJApymK5iGzDf9iamrBL">
            I dessa frågor är ett robust och väl fungerande civilförsvar
            alltjämt nödvändigt för att säkerställa driften av dessa samhällsvitala
            delar. I händelse av större samhällskriser eller om vår nation
            dras in i en väpnad konflikt tar många av oss dessa samhällsfunktioner
            för givna, och vi kan knappast föreställa oss att klara oss utan
            dem.
          </p>
          <p xml:id="i-k1nkhRBNG1Ks214xWDRYg">
            När det svenska civilförsvaret var som mest utbyggt fanns tydliga
            instruktioner. Var och en hade kännedom om eller var förhållandevis
            väl insatt i vilka plikter och förvänt­ningar som ålades den enskilde.
            Min uppfattning är att det gynnade Sverige som nation samtidigt
            som det skapade förutsättningar för att stärka den enskilde medborgarens
            känsla av trygghet och säkerhet om vår nation hamnade i ett svårt
            läge. Få saker är så demoraliserande och potentiellt farliga som
            att i en krissituation inte ha någon uppfatt­ning om hur man skall
            agera eller var och hur man skall inhämta information om detta
            när de vanligaste informationskanalerna inte längre fungerar.
            Det finns därför goda anledningar till att en ansvarstagande stat
            bör agera förutseende och proaktivt.
          </p>
          <p xml:id="i-4kdjr7GjjPCkSMWhML6PTk">
            I Sverige råder, som tidigare nämnts, totalförsvarsplikt för
            alla medborgare mellan 16 och 70 år. Vad denna plikt innebär och
            vilka skyldigheter den enskilde faktiskt har är det dessvärre
            få som idag känner till, och det bästa sättet att avsevärt förbättra
            förståelsen för detta är utbildning.
          </p>
          <p xml:id="i-Wb7KxRqtLZS9uANz7mRD8r">
            Eftersom totalförsvarsplikten börjar gälla vid 16 års ålder är
            det rimligt att total­försvarskunskap ska införas antingen som
            en egen obligatorisk kurs eller som en del av samhällskunskapen,
            lämpligen i grundskolans högstadium. Repetitions- och påbyggnads­kurser
            kan med fördel utgöra en del av undervisningen i gymnasieskolan.
          </p>
          <p xml:id="i-CivSbAUAmCiTqXWwNW1Ckv">
            Förslag till en sådan utbildnings längd, utformning och innehåll
            bör berörda myndig­heter utreda och presentera förslag på. Detta
            gäller även om utbildningen skall hållas av till skolan inbjudna
            experter eller av befintliga lärare. En sådan utbildning bör också
            omfatta en historisk tillbakablick till ”kalla krigets” dagar
            för att åskådliggöra hur om­fattande och komplex uppbyggnaden
            av ett robust totalförsvar kan se ut även om en ny tid, med nya
            utmaningar, kräver nya lösningar och sätt att organi­sera vårt
            försvar på.
          </p>
        </div>
        <div xml:id="i-2c1mDEUJNSBou92U4yGi9c" type="motSignatures">
          <list xml:id="i-FMjqetLPhbqNavc2dA39jc">
            <item xml:id="i-42ZVQodkUMT7sdZZhSeLCS" who="i-Y6pV2kmHmseFnW9xv9t8yX">
              Eric Palmqvist (SD)
            </item>
          </list>
        </div>
      </div>
    </body>
  </text>
</TEI>
