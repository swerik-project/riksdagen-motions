<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-00253">
  <teiHeader>
    <fileDesc>
      <titleStmt>
        <title>Utvecklad reform för ägarlägenheter</title>
        <author corresp="i-LmthhHLPxzMMpEiXSys13u">av Ulrika Karlsson i Uppsala (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utvecklad reform för ägarlägenheter</title>
          <idno type="rdwebb">H102C253</idno>
          <rs type="number">C253</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102C253/text</ref>
          <ref type="dokument_url_html">http://data.riksdagen.se/dokument/H102C253</ref>
          <ref type="dokumentstatus_url_xml">http://data.riksdagen.se/dokumentstatus/H102C253</ref>
          <ref type="doc">http://data.riksdagen.se/fil/6272CBE2-6DD6-4B92-BB53-4BFC56990D39</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson i Uppsala</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2HhER14yuGYhVtY5yEaZw2" type="signed"/>
        <correspContext corresp="i-2HhER14yuGYhVtY5yEaZw2">
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction xml:id="i-3kdDZuhQDLiqG2zT73bZE4" type="numbering">
          <date when="2013-10-02"/>
        </correspAction>
        <correspAction xml:id="i-7bpCASnBb1yRj7MWFH9Hpv" type="submission">
          <date when="2013-10-01"/>
        </correspAction>
        <correspAction xml:id="i-LcacXBAmNYUXGgsWC35kmK" type="transfer">
          <date when="2013-09-30"/>
        </correspAction>
        <correspAction xml:id="i-DaENUgfb17QyXyreK8dJaD" type="assigned"/>
        <correspContext corresp="i-DaENUgfb17QyXyreK8dJaD">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LekgneTFwsLuFjew4rbv3t" type="motHeader"/>
      <div xml:id="i-Qy279DCGe9NhBeLD1W5Fxh" type="motBody">
        <div xml:id="i-H5mXpc4kqsqWF3vZwdsaBS" type="motProposal" subtype="förslag">
          <head xml:id="i-AXWoh5NuFUhhmR8Qxszc4i">
            Förslag till riksdagsbeslut
          </head>
          <list xml:id="i-E2LdJh8MgQMG2X4Fzi8xFR" style="ol">
            <item xml:id="i-HEvZCUueaFGXXcnL4HJDoj">
              Riksdagen tillkännager för regeringen som sin mening vad som
              anförs i motionen om en översyn av stämpelskatter, byggfelsförsäkringen
              och skyddsregler i konsumenttjänstlagen när det gäller ägarlägenheter.
            </item>
            <item xml:id="i-JmDyq4x3VGtmGeKvzjvvsJ">
              Riksdagen tillkännager för regeringen som sin mening vad som
              anförs i motionen om att kunna ändra upplåtelseformen för bostäder
              och bostadsrätt till ägarlägenhet.
            </item>
            <item xml:id="i-SzvnnsKjoQy8DHXZi1Gwhz">
              Riksdagen tillkännager för regeringen som sin mening vad som
              anförs i motionen om att befintliga byggnader som har byggts till
              eller byggts om, och som tidigare inte har använts som bostad,
              också ska kunna göras om till ägarlägenheter.
            </item>
            <item xml:id="i-WSJG4bPzVPVwAoCtdAo5pJ">
              Riksdagen tillkännager för regeringen som sin mening vad som
              anförs i motionen om möjligheten till en ny typ av hyreskontrakt
              för ägarlägenheter som har sin grund i hyressättning av småhus.
            </item>
          </list>
        </div>
        <div xml:id="i-Y8eh47CbzW1nig5wMB4MPk" type="motContent">
          <head xml:id="i-2d3g14EbPMWuq81x6P6Wjh" type="h1">
            Motivering
          </head>
          <p xml:id="i-7Sx7vC18VSWUsjt3fypfZd">
            Det är glädjande att det från och med den 1 april 2009 är möjligt
            att vid nyproduktion upprätta så kallade ägarlägenheter som bostadsform.
            Tidigare har det endast varit möjligt att som medlem i en bostadsrättsförening
            endast äga rätt till nyttjande av en lägenhet i föreningen.
          </p>
          <p xml:id="i-37HzrZ4Nw8zco6CnRVQVZP">
            Med ägarlägenheten blir det således möjligt för människor att
            äga sin lägenhet samt att många som inte har möjlighet att köpa
            ett hus ändå kan komma att äga sin bostad.
          </p>
          <p xml:id="i-2Z9xb9eJgM9zfELSQUHZVy">
            Andra fördelar med ägarlägenheter är att exempelvis värme- och
            vattenförbrukningen för varje lägenhet i ett flerbostadshus kommer
            att kunna separeras. Detta skapar incitament för ett hushållande
            med energi som inte finns inom bostadsrättsföreningar där detta
            betalas gemensamt via föreningen.
          </p>
          <p xml:id="i-P3jXzJxJxPMEWBFizrAhK3">
            Dock kvarstår vissa nackdelar med lagstiftningen för ägarlägenhet
            som bromsar genomslaget för boendeformen gentemot bostadsrätter.
            Bostadsrätter har en lägre stämpelskattsavgift och kan belånas
            utan stämpelskattekostnad. Bostadsrätter har även en lägre kommunal
            fastighetsavgift. Skyddsregler i konsumenttjänstlagen vid uppförande
            av småhus är inte heller tillämpliga för ägarlägenheter. Byggfelsförsäkring
            är obligatoriskt men eftersom det inte finns någon lagstiftning
            som gäller för ägarlägenheter går den i praktiken inte att teckna.
            Detta behöver ses över för att ägarlägenheter ska bli en attraktiv
            boendeform. En översyn av dessa utmaningar för ägarlägenheter
            kan behövas för att villkoren för ägarformen ska anses gynnsam
            för köparen.
          </p>
          <head xml:id="i-B824vK2NxRh9jFKkiyLeXf" type="h2">
            Ombildning av upplåtelseform för befintligt bostadsbestånd
          </head>
          <p xml:id="i-MPd5ogrLaFLREFJ7fW4gbT">
            Att komplettera nuvarande boendeformer med möjligheten att ombilda
            sin bostadsrätt till ägarlägenhet berikar vårt nuvarande bostadsbestånd.
            Det vore synd att begränsa denna boendeform endast till dem som
            har möjlighet att köpa en nyproducerad bostad.
          </p>
          <p xml:id="i-BxrggYo7hgiEqRn3wnaWRd">
            Idag är ca 16 procent av alla bostäder bostadsrätter. Juridiskt
            sett är dessa endast lösöre som inte kan intecknas och inte kan
            få lagfart. En bostadsrättsinnehavare äger inte sin lägenhet utan
            endast dispositionsrätten. I ett system med ägarlägenheter äger
            den boende sin fysiska bostad då den liksom småhuset är fast egendom.
            För banken har fast egendom större kreditvärde än lös­öre, och
            ägaren kan därmed få lägre ränta. Dessutom har innehavaren av
            en ägarlägenhet ett tryggare ägande jämfört med en innehavare
            av en bostadsrätt.
          </p>
          <p xml:id="i-JzZ2sR8CwW9N3FwZ2dpenP">
            I en bostadsrättsförening kan en grannes ekonomiska situation
            förändra den ekonomiska bilden för alla andra medlemmar i föreningen.
            Om en medlem i en bostadsrättsförening kommer på obestånd och
            lämnar sin lägenhet tvingas bostadsrättsföreningen fördela kostnaden
            för denna lägenhet på övriga medlemmar. En ombildning av upplåtelseformen
            från bostadsrätt till ägarrätt skulle således stärka bostadsrättsinnehavaren.
            I den nya lagen är dock konstruktionen ägarlägenhet enbart avsedd
            för nyproduktion.
          </p>
          <p xml:id="i-8zpigkZYb45hHL3aJjhJ7H">
            Regeringen har nyligen tillsatt en välkommen utredning (dir.
            2012:44) som ska föreslå författningsändringar som behövs för
            att hyreslägenheter ska kunna ombildas till ägarlägenheter. Utöver
            denna utredning behöver vi se över möjligheten att omvandla bostadsrätter
            till ägarlägenheter enligt ovan anförda argument.
          </p>
          <head xml:id="i-LJpNRSyhnUZHT5UdR2afi" type="h2">
            Ägarlägenheter i befintligt bostadsbestånd vid tillbyggnad och
            ombyggnad
          </head>
          <p xml:id="i-4VYfVgEPpuFkQYkv9xpspx">
            Det är viktigt att ge möjlighet för den enskilde att under förutsättningar
            som bäst passar denne få nyttja eller äga sitt boende. Även tillbyggnad
            och ombyggnad av befintliga byggnader som tidigare inte använts
            för bostadsändamål måste möjliggöras. I storstäder där efterfrågan
            på bostäder är hög kan tidigare kontorsbyggnader, som i dag kanske
            inte uppfyller de krav som marknaden ställer på ändamålsenliga
            kontorslokaler, göras om till ägarlägenheter ifall regelverket
            blir mer flexibelt. Det skulle gynna konsumenterna.
          </p>
          <head xml:id="i-65sDRtq8CDaxZ9hNro3kAe" type="h2">
            Hyreskontrakt och hyressättning med grund i småhuset
          </head>
          <p xml:id="i-L7d3YqUBS8bAuqGhc9PL4n">
            En av fördelarna med ägarlägenheter är att innehavaren av en
            ägarlägenhet själv får bestämma om denne vill hyra ut lägenheten.
            Det innebär att denne inte behöver tillstånd från annan för att
            hyra ut lägenheten. Fler bostäder kan då komma att hyras ut varför
            fler bostadssökande ges en möjlighet att komma in på bostadsmarknaden.
            Samma regler för hyressättning av ägarrätt måste gälla för dem
            som bor direkt på marken, det vill säga i småhus, som för dem
            som bor någon våning upp, det vill säga i ägarlägenhet. Hyreskontrakt
            för ägarlägenheter måste ta sin grund i hyressättning av småhus.
            Det är viktigt att upplåtelseformen ägarlägenhet i så stor utsträckning
            som möjligt likställs med att äga ett hus.
          </p>
          <p xml:id="i-QjbTZvUNxG5eU5geXfuupf">
            Nya regler medger att hyran alltid kan täcka innehavarens kostnader
            för bostaden. Detta gäller dock även bostadsrätter, villor och
            övriga boendeformer. Det är ett bra steg på vägen, men det varken
            gynnar eller stimulerar äganderätter i förhållande till andra
            boendeformer. En skälig men högre hyressättning än enbart en kostnadstäckande
            sådan bör således övervägas för ägarlägenheter.
          </p>
          <p xml:id="i-VB9Qnx3DJCuCKK6Ju3MUTN">
            Genomslaget för ägarlägenheter har inte varit översvallande.
            Undersökningar har visat att orsaken till att intresset för ägarlägenheter
            inte varit så stort som förutspått är just hyressättningsreglerna,
            den bristande kunskapen hos både byggföretagen och allmänheten
            samt bostadsrättens djupt rotade historia. Detta visar att reformen
            kan förbättras ytterligare för att skapa bättre förutsättningar
            för fler ägarlägenheter och en mer dynamisk bostadsmarknad.
          </p>
        </div>
        <div xml:id="i-3WHpS2jhScDJQifouKWBSs" type="signatureBlock">
          <list xml:id="i-5gGz71hUvwsa8nAa9P8ngu">
            <item xml:id="i-ukkpyAdQtKqia5Q9YzNit" who="unknown" type="signature">
              Ulrika Karlsson i Uppsala (M)
            </item>
          </list>
        </div>
      </div>
    </body>
  </text>
</TEI>
