<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--01265">
  <teiHeader>
    <fileDesc>
      <titleStmt>
        <title>om särskilda åtgärder mot barnolycksfall.</title>
        <author>av fru Lantz m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om särskilda åtgärder mot barnolycksfall.</title>
          <idno type="rdwebb">FY021265</idno>
          <rs type="number">1265</rs>
          <ref type="dokument_url_text">http://data.riksdagen.se/dokument/FY021265/text</ref>
          <ref type="dokument_url_html">http://data.riksdagen.se/dokument/FY021265</ref>
          <ref type="dokumentstatus_url_xml">http://data.riksdagen.se/dokumentstatus/FY021265</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VtWQs1mfimPMyjw5HVXR4i</idno>
            <name>INGA LANTZ</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-W9KJtV2o1wQ4MwHUQGNFdx</idno>
            <name>ALF LÖVENBORG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-Eoor7chig2KkpNDt6f9K2V</idno>
            <name>TORE CLAESON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-8AhxJLZS4tkzePbePMP4WS</idno>
            <name>JOHN MAGNUSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HzCpfu2h9GGuWETKf8Udu3" type="signed"/>
        <correspContext corresp="i-HzCpfu2h9GGuWETKf8Udu3">
          <note type="signatory" corresp="i-VtWQs1mfimPMyjw5HVXR4i"/>
          <note type="signatory" corresp="i-W9KJtV2o1wQ4MwHUQGNFdx"/>
          <note type="signatory" corresp="i-Eoor7chig2KkpNDt6f9K2V"/>
          <note type="signatory" corresp="i-8AhxJLZS4tkzePbePMP4WS"/>
          <note type="signatory" corresp="i-UqzvPHFEErHnSFsyUmhr5K"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__1265/mot_1975__1265-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1975:1265 15
          </p>
          <p>
            Nr 1265
          </p>
          <p>
            av fru Lantz m. fl. om särskilda åtgärder mot barnolycksfall.
          </p>
          <p>
            År 1972 omkom 233 barn genom olycksfall. Det innebär att olycksfall
            är den vanligaste dödsorsaken bland barn, i vissa åldersgrupper
            till och med vanligare än alla andra dödsorsaker tillsammans.
            Upprepade nordiska un- dersökningar har visat att varje år 10
            96 av alla barn måste uppsöka läkare efter ett olycksfall. En
            grov beräkning visar att drygt 150 000 svenska barn varje år råkar
            ut för ett olycksfall som kräver läkarvård. Mellan 5 000 och 10
            000 barn skadas så svårt att de måste läggas in på sjukhus. En
            allt större del av barnen på våra handikappinstitutioner är barn
            som skadats vid olyckor, främst i trafiken. Barnolycksfallen måste
            alltså betraktas som ett betydande samhällsmedi- cinskt problem.
            Förutom den mänskliga tragedi en svår barnolycka innebär för barn
            och familj innebär vården av alla skadade barn betydande kostnader
            för samhället. På senare år har stora insatser gjorts för att
            förbättra arbetarskyddet. Kraven på en god och någorlunda riskfri
            arbetsmiljö har växt sig starka. Skydds- ombudens ställning har
            stärkts. Barnens lekmiljö är deras arbetsplats. Men för barn finns
            inget arbetarskydd, ingen aktiv företagshälsovård. Barn och familjer
            är utlämnade till frivilliga och godtyckliga initiativ från kommuner
            och byggherrar. Med tanke på hur vanliga olycksfallen är måste
            förhållandet betraktas som djupt otillfredsställande. Ett flertal
            utredningar har berört problemen kring barnolycksfallen. Nya föreskrifter
            har exempelvis utfärdats i vad gäller bestämmelser för nybygg-
            nationen. En för barn anpassad friyta skall vidare finnas kring
            alla hus med minst två lägenheter. Lekplatsernas utformning skall
            granskas av ett nytt organ, statens lekmiljöråd. Konsumentverket
            och trafiksäkerhetsverket har också engagerat sig i frå- gan om
            barnens säkerhet. Initiativ saknas alltså inte. Samarbetskommittén
            mot barnolycksfall har fungerat som idégivare och samordnande
            organ. Den bildades 1954 efter diskussioner mellan Rädda barnen
            och Röda korset. Medlemmar i kommittén är en lång rad myndigheter
            och frivilligorgani- sationer. Kommittén har gjort ett värdefullt
            arbete trots knappa ekonomiska resurser. Det stora problemet med
            barnskyddsarbetet är att samordnande organ på lokalplanet saknas.
            Föräldrar som oroas över sina barn har ingen bestämd instans att
            gå till. Man hänvisas till olika nämnder och kommittéer. Dessa
            orimliga förhållanden måste rättas till. Enligt barnavårdslagens
            3 $ har barnavårdsnämnden ”att verka för önsk- värda förbättringar
            i fråga om kommunens barnavård samt därvid i mån av behov och
            möjligheter främja anordningar för bättre fritidsförhållanden
          </p>
          <pb facs="riksdagen-motions-pdf/data/1975/mot_1975__1265/mot_1975__1265-002.pdf"/>
          <p>
            Mot. 1975:1265 16
          </p>
          <p>
            för barn och ungdom”. Somliga har i denna formulering velat läsa
            in en skyldighet för barnavårdsnämnden att aktivt bevaka barnens
            lekmiljö också ur skyddssynpunkt. Lagen är dock mycket vagt formulerad,
            och i praktiken har barnavårdsnämnderna (numera oftast de sociala
            centralnämnderna) läm- nat skyddsaspekterna åt sidan. Enda egentliga
            undantaget är Stockholms kommun, som har en särskild barnolycksfallskonsulent
            knuten till barna- vårdsnämnden. Landstingets barnhälsovård har
            vid barnavårdscentralerna sedan många år arbetat för att förebygga
            barnolycksfall. Denna verksamhet har dock helt inriktats på information
            till föräldrarna om säkerhetsåtgärder i hemmet etc. Förslag har
            väckts om att barnavårdscentralerna med sin goda lokalkän- nedom
            skulle utvidga sina åtaganden till att gälla också en aktiv bevakning
            av lekmiljön inom upptagningsområdet. Med nuvarande personaltäthet
            är dock en sådan utvidgning av verksamheten otänkbar. Ett förslag,
            som ny- ligen kommit upp i debatten, är att inom varje bostadsområde
            utbilda en eller ett par föräldrar till ”Skyddsombud för barn”
            enligt förebild från ar- betarskyddet. Skyddsombuden inom en kommun
            skulle sedan kunna sam- mankallas till en barnskyddskommitté,
            där också representanter från barn- hälsovård och kommunala organ
            skulle medverka. Landstingets barnhäl- sovård kunde här tjäna
            som initiativtagare och utbildare av föräldrarna. Ett problem
            för det lokala barnskyddsarbetet är att det f.n. saknas en fortlöpande
            registrering av barnolycksfall. En sådan registrering har prövats
            i Östersund och Uppsala och visat sig fullt möjlig att genomföra.
            F. n. för- bereds en omfattande registrering också i Göteborg,
            under en försöksperiod. Barnolycksfallen fortsätter. De är lika
            vanliga i dag som vid mitten av 1950-talet, visar färska undersökningar.
            Intresset för problematiken har ökat och det är bra. Men samhället
            måste nu på ett kraftfullt sätt reglera arbetet för barnskyddet
            på samma sätt som för arbetarskyddet. Därför krävs en utredning
            som ser över de aspekter vi här berört. Med hänvisning till det
            anförda hemställs 1. att riksdagen uttalar sig för inrättandet
            av ett samordnande centralt organ med uppgift att handha barnskyddsfrågor,
            verka för en övergripande registrering av barnolycksfall och förlopp
            för utvärdering och slutsatser, 2. att riksdagen hos regeringen
            hemställer om initiativ till ut- formning av bestämmelser och
            anvisningar enligt vilka en lokal förankring inom kommunerna av
            barnskyddsarbetet kan åstadkommas.
          </p>
          <p>
            Stockholm den 25 januari 1975 INGA LANTZ (vpk) ALF LÖVENBORG
            (vpk) TORE CLAESON (vpk)
          </p>
          <p>
            JOHN MAGNUSSON (vpk) KARIN NORDLANDER (vpk) i Kristinehamn
          </p>
          <p>
            GOTAB 75 8764S Stockholm 1975
          </p>
        </div>
      </div>
    </body>
  </text>
</TEI>
