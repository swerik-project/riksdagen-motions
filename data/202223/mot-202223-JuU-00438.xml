<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-JuU-00438">
  <teiHeader>
    <fileDesc>
      <titleStmt>
        <title>Etablerandet av en ny myndighet för jakt- och viltförvaltningsfrågor</title>
        <author corresp="i-KGa34znP4SNkFTbwiVao8N">av Erik Ottoson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:438 av Erik Ottoson (M)</title>
          <idno type="rdwebb">HA02438</idno>
          <rs type="number">438</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HA02438/text</ref>
          <ref type="dokument_url_html">https://data.riksdagen.se/dokument/HA02438</ref>
          <ref type="dokumentstatus_url_xml">https://data.riksdagen.se/dokumentstatus/HA02438</ref>
          <ref type="pdf">https://data.riksdagen.se/fil/A3BD599D-CC92-4696-B58B-0008E1B30B50</ref>
          <ref type="docx">https://data.riksdagen.se/fil/BEDD927A-0CC1-45B5-8847-75A453B0E790</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KGa34znP4SNkFTbwiVao8N</idno>
            <name>Erik Ottoson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7CP5mdtAmPQ3QdPPRBNjN7" type="signed"/>
        <correspContext corresp="i-7CP5mdtAmPQ3QdPPRBNjN7">
          <note type="signatory" corresp="i-KGa34znP4SNkFTbwiVao8N"/>
        </correspContext>
        <correspAction xml:id="i-M73czSJ8NdpKCq5YTTYn6B" type="submitted">
          <date when="2022-11-18"/>
          <time when="11:39:10"/>
        </correspAction>
        <correspAction xml:id="i-U4EW8c2PfLQbGxi8vTX2ZY" type="reviewed">
          <date when="2022-11-18"/>
          <time when="13:04:02"/>
        </correspAction>
        <correspAction xml:id="i-9HHU1CXsBR7XWqe5oZBKBF" type="referred">
          <date when="2022-12-01"/>
        </correspAction>
        <correspAction xml:id="i-CowTmU8FBRVPVzgRNJ8BQZ" type="assigned">
          <date when="2023-04-19"/>
          <time when="16:56:44"/>
        </correspAction>
        <correspContext corresp="i-CowTmU8FBRVPVzgRNJ8BQZ">
          <ref type="assignedTo">Justitieutskottet</ref>
        </correspContext>
        <correspAction xml:id="i-VmRGwdJjTLoGkk2swSuttZ" type="behandlas_i"/>
        <correspContext corresp="i-VmRGwdJjTLoGkk2swSuttZ">
          <ref type="uppgift">2022/23:JuU17</ref>
          <ref type="ref_dok_id">HA01JuU17</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU17</ref>
          <ref type="ref_dok_titel">Vapenfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-E8jcSAxKgeRdgPQa8BtVsk" type="behandlas_i"/>
        <correspContext corresp="i-E8jcSAxKgeRdgPQa8BtVsk">
          <ref type="uppgift">2022/23:MJU12</ref>
          <ref type="ref_dok_id">HA01MJU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU12</ref>
          <ref type="ref_dok_titel">Jakt och viltvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3Jq8byBhZSkerABXucKgWj" type="motHeader">
        <div xml:id="i-3waf6Znm5qVL5b4pjxZth9" type="motTitle">
          Motion till riksdagen 2022/23:438 av Erik Ottoson (M) Etablerandet
          av en ny myndighet för jakt- och viltförvaltningsfrågor
        </div>
      </div>
      <div xml:id="i-A7y9Q44hqiEdzNwRkDAuTX" type="motBody">
        <div xml:id="i-4WnF2qq4MkqznGC2pyguLA" type="motProposal" subtype="förslag">
          <head xml:id="i-AomwyKLsCAE51icy7aPihg">
            Förslag till riksdagsbeslut
          </head>
          <list xml:id="i-AQBykhmpZxj9fa8gonLpGM" style="ol">
            <item xml:id="i-QG5smKsAxh1UGRbbZL2CbF">
              Riksdagen ställer sig bakom det som anförs i motionen om att
              regeringen bör överväga att inrätta en ny viltmyndighet och tillkännager
              detta för regeringen.
            </item>
            <item xml:id="i-9zn7DhYYzXRX1Hi6wgmDmq">
              Riksdagen ställer sig bakom det som anförs i motionen om behovet
              av en digitalisering och automatisering av hela eller delar av
              beslutsprocessen för ansökningar om vapenlicenser och tillkännager
              detta för regeringen.
            </item>
            <item xml:id="i-CgGr2zqwZDt6KwzqdJYB7C">
              Riksdagen ställer sig bakom det som anförs i motionen om behovet
              av att digitalisera och automatisera hela eller delar av kontrollen
              över vapen som importeras till Sverige samt att dessa når slutkund
              på ett legalt sätt, och detta tillkännager riksdagen för regeringen.
            </item>
          </list>
        </div>
        <div xml:id="i-P71yj4yWFNuQgHwoi4wWaD" type="motContent">
          <head xml:id="i-EtQ7yGb4ZvQ3LD4TA48Tyw" type="h1">
            Motivering
          </head>
          <p xml:id="i-FUN4FoZ4ytWtQjm8N92L7w">
            Som jag även tidigare har beskrivit i motioner har Sverige en
            i grunden väl förankrad jaktlagstiftning som bygger på en mångtusenårig
            jakttradition som har utvecklats till att vara en del av den svenska
            folksjälen. Med viltförvaltningstanken och etiken i fokus har
            Sverige idag funnit en modell för jakt och viltförvaltning som
            är värd att vara stolt över. Ingenting är så bra så att det inte
            kan förbättras och den regering som leder landet måste förstå
            grundbultarna i den svenska jakten för att kunna förvalta den
            svenska jakten på ett långsiktigt hållbart och korrekt sätt.
          </p>
          <p xml:id="i-EpEipgq4oYbEa8k2ZtH9iR">
            Jag vill påminna om att den svenska myndighetsstrukturen för
            hantering av frågor som rör jakt, viltvård och viltförvaltning
            i dagsläget är väldigt splittrad. Naturvårds­verket hanterar de
            nationella viltförvaltningsfrågorna, länsstyrelserna ska hantera
            lokala beslut om jakt och polisen hanterar vapenfrågorna. Var
            och en av dessa myndigheter har ett annat huvuduppdrag som innebär
            att jaktfrågorna inte kommer i det första rummet och i vissa fall
            på direkt kollisionskurs med andra delar av myndigheternas intentioner.
            Detta märker jägarkåren av då man som jägare ofta upplever att
            man behandlas styvmoderligt och att statliga tjänstemän har en
            annan agenda än det som är bäst för den svenska jakten. Denna
            sorts upplevelser skapar en misstro mot Myndighetssveriges förmåga
            att hantera jaktfrågor rättvist och på ett sakligt sätt, varför
            åtgärder krävs från regeringens sida för att komma tillrätta med
            situationen. Att upprätthålla förtroendet för våra allmänna institutioner
            är en av kärnuppgifterna för staten.
          </p>
          <p xml:id="i-NLnYS6qspSwZZKrcNDGjpB">
            En myndighet med ett samlat ansvar för frågor som rör jakt och
            viltförvaltnings­frågor vore mot bakgrund av vad som anförts ovan
            ett stort steg i rätt riktning. Myndigheter ska aldrig tillåtas
            att bli intresseorganisationer för sina ansvarsområden men med
            en ny myndighet där fokus ligger på att skapa goda förutsättningar
            för svensk jakt, förenkla för jägare och vapenägare och värna
            vårt jaktliga kulturarv så kan förtroendet för staten förhoppningsvis
            förbättras i jägarkåren. Den nya myndigheten bör ta över de frågor
            som rör jakt från Naturvårdsverket och uppgiften att hantera vapen­frågor
            inklusive vapenlicenser från polisen. Det bör även övervägas om
            de jaktliga frågor som idag beslutas av länsstyrelserna även de
            ska överföras till den nya myndigheten.
          </p>
          <p xml:id="i-TUCJHuutN9j3gmk4E4tPB4">
            Riksdagen har tidigare tillkännagivit för regeringen att en ny
            viltmyndighet bör inrättas men regeringen har ännu inte hörsammat
            riksdagens tillkännagivande. Det finns ingen tid att förlora,
            varför det är av vikt att regeringen tillgodoser riksdagens tillkänna­givande
            snarast och att riksdagen återupprepar sitt ställningstagande
            genom ett tillkännagivande till regeringen.
          </p>
          <p xml:id="i-M5smDvcZg657F7X8UL1zWu">
            I dagsläget dras handläggningen av ansökningar om vapenlicenser
            med mycket långa handläggningstider. Detta innebär stora problem
            för såväl jägare som vapen­handlare som måste hålla vapnen i lager
            utan att ha möjlighet att få betalt för dem eller att ta in fler
            vapen för försäljning tills de redan befintliga är överlämnade
            till en ny ägare. Ett skäl till de långa handläggningstiderna
            är att hanteringen av ansökningarna i många delar sker manuellt
            utan fullgoda digitala stödverktyg eller lösningar. Allt fler
            myndigheter övergår till att handlägga ärenden som rör myndighetsutövning
            mot enskilda genom automatiserade beslutssystem eller genom mer
            fullgoda digitala stödsystem för mänskliga handläggare. Då en
            stor del av handläggningen av ansökningar om vapenlicenser handlar
            om att kontrollera de sökandes ansökningar, jämföra med andra
            register samt begära kompletteringar av inskickade ansökningar
            finns goda förutsättningar att automatisera hela eller stora delar
            av processen. Goda exempel på denna sorts automatiserat beslutsfattande
            finns hos Transportstyrelsen och hos vissa kommuner, vilka kunnat
            lösgöra stora resurser från tidsödande och repetitiva arbetsuppgifter.
            På så sätt har dessa myndigheter höjt servicenivån gentemot allmänheten
            och samtidigt lösgjort resurser till mer kvalificerade arbetsuppgifter.
            Risken för osakliga variationer i bedömningen av ansökningar har
            också minskat då de automatiserade beslutssystemen arbetar utifrån
            förutbestämda och förutsägbara parametrar.
          </p>
          <p xml:id="i-JP13CShiK3oNuP9s4FWTs4">
            Dagens hantering av vapenimporter i kommersiell skala lämnar
            även den mycket att önska kring hur väl kontrollen av vapen som
            importeras till Sverige sker hela vägen från tullen till de svenska
            konsumenterna. Genom effektivare digitala lösningar där tullen
            och den ansvariga tillståndsmyndigheten för vapenlicenser kan
            utbyta information automatiskt och sömlöst kan risken för att
            importerade vapen hamnar på svarta marknaden minska.
          </p>
        </div>
        <div xml:id="i-7dm9A2VYKWbqmNxUSa89oG" type="signatureBlock">
          <list xml:id="i-GzxuVgRVQLZqsGnWquLpJy">
            <item xml:id="i-T93suWSGNWMyLyaEC6K1Xp" who="i-KGa34znP4SNkFTbwiVao8N" type="signature">
              Erik Ottoson (M)
            </item>
          </list>
        </div>
      </div>
    </body>
  </text>
</TEI>
