<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_301/mot_200506_MJ_301-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ301 pnr: mp526
          </p>
          <p>
            Motion till riksdagen 2005/06:MJ301
          </p>
          <p>
            av Jan Lindholm (mp)
          </p>
          <p>
            Försiktighetsprincipen
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om behovet av att arbeta med att stärka skyddet av människors
            hälsa och miljön mot skada eller olägenhet.
          </p>
          <p>
            Inledning
          </p>
          <p>
            Erfarenheten av skadorna från fenoler i spånskivor på 1970-talet,
            de långdragna striderna om lysrörs effekt på hälsan, bildrörs
            påverkan på bl.a. hud, hur vi hanterat frågan om amalgam i tänder,
            radon i byggnader, lösningsmedel i färger, 245T (hormoslyr) i
            skogsbruket och mycket annat gör att det som av många kallas för
            ”försiktighetsprincipen” i miljöbalken verkligen är något som
            bör värnas och stärkas. Det jag syftar på är vår benägenhet att
            inte lyssna till tråkiga signaler när det tydliga är så positivt.
            De första effekterna av ny teknik eller ny användning är ofta
            enbart positiva. Det som på lång sikt dominerar kan dock ibland
            vara negativt. Ta DDT som ett exempel. Jag vet inte hur länge
            efter det att DDT var förbjudet att använda som man fortfarande
            har kunnat mäta dess rester på platser där det rimligen aldrig
            använts.
          </p>
          <p>
            Dagens exempel
          </p>
          <p>
            För mig är digitala signaler dagens DDT-fråga. Alltfler människor
            slås ut av korta, svaga och till synes harmlösa digitala signaler.
            Expertisen påstår, också som vanligt, att det som sker inte kan
            ske. Som vanligt finns det dock även några udda forskare runt
            om i världen som larmar. De blir som vanligt alltfler allteftersom
            åren rullar på. Med ökad exponeringstid så blir bilden allt
          </p>
          <pb facs="riksdagen-motions-pdf/data/200506/mot_200506_MJ_301/mot_200506_MJ_301-0002.pdf"/>
          <p>
            2005/06:MJ301
          </p>
          <p>
            tydligare. Men vi är som vanligt förblindade av den nya teknikens
            möjligheter. Jag har talat med drabbade, så kallade elallergiker,
            som inte ser sig som allergiker utan som offer för tekniken. Vi
            har varit med om detta scenario ett flertal gånger de senaste
            50 åren och försiktighetsprincipen är ett slags kvitto på att
            kunskapen finns i samhället och skall tas till vara. Vi vet att
            de känsligaste individerna reagerar före de övriga. Vi vet att
            nya fenomen alltid är svaga inledningsvis och att många tyvärr
            brukar offras innan tröga system fångar upp problemet. Det är
            just detta försiktighetsprincipen är avsedd att hantera.
          </p>
          <p>
            Åtgärder
          </p>
          <p>
            Regeringen har valt att blunda för det som alla ute i samhället
            ser. På brev, där problemet påtalas, svarar man enbart att det
            inte är regeringens ansvar. Min egen kommun, Falun, har fått en
            av alla dessa bortförklaringar. Så kan man inte hantera frågor
            när kunskap finns. Jag tror inte att det är lagändringar som är
            nödvändiga. När jag läser miljöbalkens två första kapitel så tycker
            jag det är solklart att ”olägenhet” råder i släptåg av den snabba
            utbyggnaden av digitala tekniker i vårt samhälle. ”Tänk efter
            före” var ett uttryck som myntades när jag gick i folkskolan på
            1960-talet. För mig gäller det än. En del kallar det för ”bondförnuft”,
            detta att lyssna till kroppens egna signaler. De poliser som kommenderats
            att flytta demonstranter vid Bengtsberget utanför Falun upplevde
            det som besvärande att dom skulle tvingas flytta på samhällets
            stöttepelare för att något som så många vanliga medborgare uppfattar
            som hotfullt skall tvingas på dem. Det är nämligen inte längre
            några udda eller konstiga människor som reagerar. Bland de som
            protesterar finns idag människor från alla håll i samhället, företagare
            och tjänstemän, unga och gamla, högt uppsatta personer och vanligt
            folk. Att använda miljöbalken som redskap för att ge tid för forskningen
            att örklara det som så många drabbas av är självklart. Om regeringen
            valde att agera för folkhälsan så skulle det även stärka framtida
            praxis. Försiktighetsprincipen skulle få en verklig kraft. Regeringen
            bör lyssna till de kommuner som begär att regeringen ger dem möjlighet
            att med hänvisning till denna försiktighetsprincip undanta områden
            rån belastning från denna nya teknik. Ofta betecknas dessa eftersträvade
            örsöksområden för strålningsfria eller lågstrålande områden. Det
            är olyckligt om formaliteter försvårar när kunskapen om sambandet
            mellan de upplevda effekterna på hälsoläget och de tekniska specifikationerna
            är så dålig. Regeringen bör tillåta kommunerna större möjligheter
            att utgå från sina kommuninnevånares önskemål och göra lokala
            undantag för teknik som innebär oförklarlig upplevd olägenhet.
            Författaren Mona Nilsson visar i sin bok ”Spelet om 3G” på de
            brister som inns för påståendet om ofarlighet. Tvärtom finns det
            ett växande antal studier
          </p>
          <pb facs="riksdagen-motions-pdf/data/200506/mot_200506_MJ_301/mot_200506_MJ_301-0003.pdf"/>
          <p>
            som stärker oron för att alltfler diffusa symptom kan ha en koppling
            till elektriska signaler, fält och strålning. Sömnsvårigheter
            som är ett växande stort folkhälsoproblem är ett av de symptom
            som kan ha del av sin förklaring i den snabba förändring av vår
            miljö som el-smoggen utgör. Det faktum att en ökad frekvens av
            hjärntumörer nu är belagd har föranlett läkarförbundet i Österrike
            att avråda mobiltelefonanvändning före 16 års ålder. Det är stora
            pengar som lockar när ny teknik ger möjligheter. Tyvärr är dessa
            pengar tydligare än de troligen lika stora kostnader som ”Ilurar
            i vassen”. Två steg framåt och ett tillbaka kan vara ett sätt
            att dansa, men inte ett sätt att leda utvecklingen om människor
            skadas för livet på grund av att några vill gå för fort framåt.
            Ta då en svängom i stället, det kan vara minst lika tjusigt.
          </p>
          <p>
            Stockholm den 29 september 2005 Jan Lindholm (mp)
          </p>
          <p>
            2005/06:MJ301
          </p>
        </div>
      </div>
    </body>
  </text>
</TEI>
