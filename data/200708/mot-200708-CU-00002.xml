<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-CU-00002">
  <teiHeader>
    <fileDesc>
      <titleStmt>
        <title>med anledning av prop. 2007/08:115 Ny marknadsföringslag</title>
        <author corresp="i-VRHymVx7EsX48sg7b5qmpS">av Jan Lindholm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:115 Ny marknadsföringslag</title>
          <idno type="rdwebb">GV02C2</idno>
          <rs type="number">C2</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GV02C2/text</ref>
          <ref type="dokument_url_html">http://data.riksdagen.se/dokument/GV02C2</ref>
          <ref type="dokumentstatus_url_xml">http://data.riksdagen.se/dokumentstatus/GV02C2</ref>
          <ref type="doc">http://data.riksdagen.se/fil/83403594-78E2-4DD4-9E3D-2C9166D6B37D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FnYuSnrPcb2UZaoXY7vjXa</idno>
            <name>Mikael Johansson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-VB8U88mHwrEj2ipK1autHf"/>
        <correspContext corresp="i-VB8U88mHwrEj2ipK1autHf">
          <ref>Proposition 2007/08:115</ref>
        </correspContext>
        <correspAction xml:id="i-9AJjgzjF6oXxyn9bvz6p6t" type="signed"/>
        <correspContext corresp="i-9AJjgzjF6oXxyn9bvz6p6t">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-FnYuSnrPcb2UZaoXY7vjXa"/>
        </correspContext>
        <correspAction type="referral" xml:id="i-VepAiGHQNuFcAJG7bWZ1W2">
          <date when="2008-04-04"/>
        </correspAction>
        <correspAction type="dismissal" xml:id="i-LFKA8JaJVctsiGf8P8ELfB">
          <date when="2008-04-03"/>
        </correspAction>
        <correspAction type="dismissal" xml:id="i-75KF8sNEbSHwk3AKpUEtq6">
          <date when="2008-04-03"/>
        </correspAction>
        <correspAction type="transfer" xml:id="i-RztCAm2s2zwvY8v49r2NG">
          <date when="2008-04-02"/>
        </correspAction>
        <correspAction type="submission" xml:id="i-XJJAdRarvdYppHwJ2ybuHV">
          <date when="2008-04-02"/>
        </correspAction>
        <correspAction type="assigned" xml:id="i-NhGJ19VuYA1fsiG39V4Q3E"/>
        <correspContext corresp="i-NhGJ19VuYA1fsiG39V4Q3E">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-TkcRUJGX3wphWhFnLnbCrj">
            Förslag till riksdagsbeslut
          </head>
          <list style="ol">
            <item xml:id="i-FdMYdskpxHYDTaQkVGASpz">
              Riksdagen beslutar att 5 § marknadsföringslagen ska ges den lydelse
              som framgår av bilaga 1.
            </item>
            <item xml:id="i-K2XddnXe9S69aU863amSGX">
              Riksdagen beslutar att 5 a § marknadsföringslagen ska ges den
              lydelse som framgår av bilaga 1.
            </item>
            <item xml:id="i-TJALtNHtusGsmrLS6WWCpD">
              Riksdagen beslutar att 12 § marknadsföringslagen ska ges den
              lydelse som framgår av bilaga 1.
            </item>
            <item xml:id="i-RsJiNASziawTZvM9auSCiD">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              för att se över vad som kan göras för att försiktighetsprincipen
              inte generellt ska underkännas som argument på miljö­området i
              marknadsföringssammanhang.
            </item>
            <item xml:id="i-VKdTkwhWfpPoMu7gm9VPKi">
              Riksdagen tillkännager för regeringen som sin mening vad som
              anförs i motionen om konsekvenserna av regeringens förslag.
            </item>
          </list>
        </div>
        <div type="motContent">
          <head type="h1" xml:id="i-WLPATdTYmEw92WVZhMappa">
            Inledning
          </head>
          <p xml:id="i-Tq3SapGAokFZHgTjA9Y8Br">
            Regeringens proposition 2007/08:115 syftar bl.a. till att genomföra
            Europaparlamentets och rådets direktiv 2005/29/EG om otillbörliga
            affärsmetoder gentemot konsumenter på den inre marknaden.
          </p>
          <p xml:id="i-Di4ns5wjdMNfcsQoA5c956">
            För oss är konsumentskyddet viktigt, och Sverige har länge varit
            ett föregångsland och ett exempel som ofta lyfts fram av konsumentrörelser
            i andra länder. Vi menar att Sverige bör tolka direktivet med
            hänsyn till det höga konsumentskydd landets konsumenter anser
            självklara. Det innebär att vi anser att Sverige bör utnyttja
            den möjlighet som finns enligt direktivets artikel 3.5 att under
            en övergångstid på sex år räknat från den 12 juni 2007 fortsätta
            tillämpa nationella bestämmelser på det harmoniserade området
            som ger ett högre konsumentskydd än det som följer av direktivet.
            Vissa typer av frågor hamnar utanför det som EU har reglerat.
            Där kan man behålla reglerna tills vidare. Vår förhoppning är
            självklart att ett sådant agerande ska leda till efterföljd i
            andra EU-länder så att vi även på sikt kan undvika de försämringar
            i konsumentskyddet som direktivet innebär. Vi menar att regeringen
            inte tillräckligt försvarar de värderingar konsumentskyddet i
            Sverige står för.
          </p>
          <p xml:id="i-5qFTLvWemvh9SjxmhYQ2Qx">
            Regeringen har emellertid passat på att i förslaget införa några
            försämringar för konsumenterna. Nivån sänks från det som gällt
            hittills till den nivå som gäller i EU. Dessa försämringar är
            inte nödvändiga att genomföra. Försämringarna är ett uttryck för
            en politisk vilja att försämra för konsumenterna.
          </p>
          <p xml:id="i-XcdYhro27KvDbwx6uefvTt">
            Miljöpartiet motsätter sig dessa försämringar. Trycket på konsumenterna
            ökar i samhället. Det kan gälla allt från den bild som reklamen
            ger av hur våra kroppar ska se ut och hur vi uppnår lycka, till
            att konsumenterna ska ta ett ansvar för klimatet eller sociala
            villkor i andra länder. Därför behövs ett starkt konsumentskydd.
            Marknads­föringslagen är en del av detta.
          </p>
          <head type="h1" xml:id="i-E7DuNgfRe2qhbWq6edCwoq">
            Marknadsföring ska inte vara otillbörlig
          </head>
          <p xml:id="i-AfGcn24xLGHMgTjrioySdC">
            Ett tydligt exempel på att den föreslagna förändringen av marknadsföringslagen
            har en förändrad inriktning där själva marknadsföringsperspektivet
            får ge vika för ett snävare perspektiv med fokus på affärsmetoder
            är utformningen av 5 §.
          </p>
          <p xml:id="i-J6obFjVDowqwKQpmz7FxUK">
            Regeringen föreslår att kravet i nuvarande lagstiftning om att
            marknadsföring inte enbart bör stämma överens med god affärssed,
            utan även i övrigt vara tillbörlig, tas bort. Förslaget stämmer
            med utredningens. Konsumentverket invände mot detta. Bedömningen
            ska enligt förarbetena till den nuvarande lagstiftningen främst
            ligga på det etiska planet. Eftersom detta handlar om andra konsumentintressen
            än ekonomiska intressen hamnar det nuvarande kravet utanför direktivets
            ram och omfattas därför ej av harmoniseringen. Konsumentverket
            påpekar att det saknas analys av vad detta borttagande kan innebära
            på konsumentområdet.
          </p>
          <p xml:id="i-E62qWczBH3RccKRqqzg54n">
            Miljöpartiet delar Konsumentverkets uppfattning och anser att
            marknadsföring bör vara tillbörlig även på andra områden än det
            som anses vara god affärssed. 5 § bör få den lydelse som framgår
            av bilaga 1.
          </p>
          <head type="h1" xml:id="i-MKY9bQ3prMe1asDGFk3vXe">
            Informationskrav
          </head>
          <p xml:id="i-Hnfq7xnHnJM6jAWLCXSfsn">
            Ett grundläggande motiv för marknadsekonomi anses vara att i
            marknadsekonomin är det konsumenterna som bestämmer vad som produceras
            och hur, genom sina beslut som just konsumenter. I ett yttrande
            från Kommerskollegium kan det t.ex. uttryckas så här:
          </p>
          <p xml:id="i-HdsArY7drVxGp5H294Kuof">
            I en marknadsekonomi är det ju konsumenternas val som bestämmer
            vad som ska produceras inklusive miljöpåverkan i form av utsläpp
            och olika typer av avfall. Konsumenternas medvetna val som baseras
            på korrekt information är en sund konkurrensmässig spelregel.
            (Kommerskollegium, Yttrande Privaträttsliga krav på den inre marknaden,
            2000-09-08, http://www.kommers.se/upload/Analysarkiv/Arbetsomr%E5den/EUs_inre_marknad/privatrattsliga_krav-utredning.doc)
          </p>
          <p xml:id="i-5AbiW2RaSpmXECPk5xDYwW">
            En förutsättning för att konsumenter ska kunna spela den roll
            som förväntas på marknaden är att konsumenterna har adekvat och
            tillräcklig information. Denna roll är inte enbart en fråga om
            ekonomiska överväganden utan förutsätts omfatta såväl subjektiva
            värden som kvalitet, etik och andra värderingar. Denna åsikt hos
            lag­stiftaren har kommit till uttryck i det som nu är 4 § andra
            stycket MFL. Där står:
          </p>
          <p xml:id="i-4sJSunaBNKtYynfvTXmrtM">
            Vid marknadsföringen skall näringsidkaren lämna sådan information
            som är av särskild betydelse från konsumentsynpunkt.
          </p>
          <p xml:id="i-QTpGVCzyURWyGW5y6zr4JF">
            I förarbeten till marknadsföringslagen redan på 1970-talet förtydligades
            detta med att kravet gäller i princip så fort ett icke obetydligt
            konsumentintresse gäller.
          </p>
          <p xml:id="i-MR8kPtG9bYmbmN8XU6eDKB">
            Paragrafens generella utformning syftar till att möjliggöra en
            flexibel tillämpning av vad som är information av särskild betydelse.
            Konsumenternas uppfattning av vad som är av betydelse ändras med
            tiden. Av författningskommentaren framgår dock att bestämmelserna
            i 12 § avses vara en uttömmande uppräkning av den information
            som ska framgå av marknadsföringen för att ett köperbjudande ska
            anses inte vara vilse­ledande. I denna uppräkning finns inte information
            om exempelvis miljöförhållanden, produktionsland, eller produktionsförhållanden
            i övrigt som kan vara av betydelse för konsumenter.
          </p>
          <p xml:id="i-9xyeYDqhLRo5pnDDHbzE6M">
            På senare tid har t.ex. konsumenternas intresse för miljöfrågor
            ökat påtagligt. Visserligen kan företag som är särskilt bra ur
            miljösynpunkt lyfta fram detta i sin marknadsföring, exempelvis
            genom en välrenommerad miljömärkning. Näringsidkare med produkter
            som är särskilt negativa från miljösynpunkt kommer dock av naturliga
            skäl ofta att förtiga detta. Uppgift om en produkts negativa miljöegenskaper
            kan i vissa lägen antas påverka ett betydligt antal konsumenters
            affärsbeslut. Det är rimligt att sådan information bedöms vara
            av särskild betydelse ur konsumentsynpunkt. Exempel kan vara produkter
            som framställts med ämnen som enligt beslut i t.ex. EU eller inter­nationella
            miljökonventioner som Montrealprotokollet kommer att förbjudas
            efter en längre utfasningsperiod. Den nuvarande generella informationsplikten
            bör behållas för att möjliggöra krav på sådan information.
          </p>
          <p xml:id="i-4Qxtg221sLrtsy1Jx1FiP3">
            I sitt remissyttrande över delbetänkandet från Utredningen om
            en handlingsplan för hållbar konsumtion för hushållen (SOU 2004:119)
            var Konsumentverket inne på liknande tankar. Verket skrev att
            det bör övervägas om informationsskyldigheten i marknadsföringslagen
            kan utvidgas till att omfatta även negativa effekter inom de tre
            dimensionerna av hållbar konsumtion. Det skulle till exempel kunna
            innebära att en näringsidkare är tvungen att i sin marknadsföring
            upplysa om att en vara är producerad med hög miljöpåverkan eller
            med inhumana arbetsvillkor.
          </p>
          <p xml:id="i-G1Rpcx1qSzTgMAbfRiwx8W">
            Den nuvarande ordningen är att en sådan utvidgning kan ske genom
            ett förtydligande i lagstiftningen eller genom att gränserna i
            nuvarande lagstiftning testas genom prövning i Marknadsdomstolen.
            Denna typ av utvidgning försvåras av att det generella informationskravet
            tas bort. Enligt EG-direktivet kan medlemsstaterna behålla befintliga,
            mer långtgående regler åtminstone under en övergångstid.
          </p>
          <p xml:id="i-AL7bpqjaWvkTYcxA1QmjYH">
            Utredningen föreslog ett allmänt informationskrav, dock med en
            ny, snarlik formulering.
          </p>
          <p xml:id="i-GUHpMYAUbfep3AEixBM2Ap">
            Miljöpartiet anser att den befintliga formuleringen bör finnas
            kvar genom att en 5 a § så som framgår i bilaga 1 införs. Alternativet
            är att i onödan inskränka konsumenternas tillgång till för dem
            relevant information och inskränka det som Kommerskollegium kallat
            en sund konkurrensmässig spelregel.
          </p>
          <head type="h1" xml:id="i-NxdsAzBQDcyXs9RGSCQ1W2">
            Köperbjudanden
          </head>
          <p xml:id="i-WFYBpEjmAmkhBSX8MbZkN3">
            Regeringens förslag till paragraf om köperbjudanden (12 §) har
            en olycklig formulering. Genom att förbehållet med en prisangivelse
            finns i första meningen, som lyder marknadsföringen är vilseledande
            om näringsidkaren i en framställning erbjuder konsumenter en bestämd
            produkt med en prisangivelse utan att följande väsentliga information
            framgår, blir det en mycket olycklig och allvarlig inskränkning
            i paragrafens räckvidd. Detta avviker såväl från motsvarande krav
            i den nuvarande lagen som från utredningens förslag. Det innebär
            att en näringsidkare kan komma undan de preciserade informationskraven
            genom att helt enkelt utelämna priset från marknadsföringen. Detta
            ger dessutom ett incitament att minska prisinformationen i marknadsföringen
            som är helt omotiverat och till nackdel för konsumenterna. Detta
            framhålls av regeringen i konsekvensanalysen som en förenkling
            för företagarna.
          </p>
          <p xml:id="i-6jt2Jas8jR2iMnXHmCz35j">
            Miljöpartiet anser att villkoret med en prisangivelse bör utgå.
            Paragrafen bör ha den utformning som framgår av bilaga 1.
          </p>
          <head type="h1" xml:id="i-UATUkAzXmMvZMWbiKh9Ku7">
            Utredning om bevisbördan och försiktighetsprincipen
          </head>
          <p xml:id="i-UtA4EBHp2qvHFgwv3RCuZH">
            Utredningen om en handlingsplan för hållbar konsumtion för hushållen
            föreslog i sitt slutbetänkande (2005:51) en översyn av gränsdragningen
            mellan yttrande­friheten, miljöbalken och marknadsföringen. Bakgrunden
            var exempel på att marknadsföringslagstiftningen hade nyttjats
            av organisationer och företag, som uppenbart försöker motverka
            miljöarbete som ligger i linje med samhällets uppställda mål.
          </p>
          <p xml:id="i-MZqUkJdskSVVgD71ckBTpS">
            Utredningen ansåg att frågan om bevisbördans placering i marknadsrättsliga
            mål bör utredas. Den påpekade att försiktighetsprincipen, som
            är grundläggande i svensk miljörätt (och internationellt miljöarbete),
            riskerade att underkännas som argument i marknadsföringssammanhang.
            Utredningen konstaterade:
          </p>
          <p xml:id="i-EEwNGR2sv3917A6U7HqDhF">
            Som det nu förhåller sig kan en näringsidkare inte påtala riskerna
            med en viss odlingsmetod utan att bevisa riskernaMarknadsföringslagen
            öppnar en möjlighet för miljöfarlig verksamhet att försvara sig
            med hjälp av omvänd bevisbörda; i stället för att bevisa ofarlighet
            måste den som påtalar riskerna bevisa farligheten.
          </p>
          <p xml:id="i-EPKCFifP9TGikHoVC1wBEe">
            Utredningens förslag stöddes av sju av de nio remissinstanser
            som kommenterade det, bl.a. Konsumentverket, Naturvårdsverket,
            Nutek och Sveriges Konsumentråd.
          </p>
          <p xml:id="i-Q26pDNRBedswTfjqQKLDxj">
            Miljöpartiet anser att detta problem riskerar att kvarstå i förslaget
            till ny marknads­föringslag. Utredningsbehovet kvarstår därmed.
            Regeringen bör tillsätta en utredning för att se över vad som
            kan göras för att försiktighetsprincipen inte ska generellt underkännas
            som argument på miljöområdet i marknadsföringssammanhang.
          </p>
          <head type="h1" xml:id="i-Lb8tCWt3MEKjZ2ZSnC2wVE">
            Konsekvenser av regeringens förslag
          </head>
          <p xml:id="i-QfVfLWBfuS1UWPae8EagHW">
            Regeringen anger att förslaget inte får några konsekvenser för
            miljön. Miljöpartiet anser att konsumenternas beslut har en avgörande
            betydelse för de flesta miljöfrågor, såväl goda som besvärande,
            och menar därför att regeringen i denna del har fel. Skälen har
            utvecklats ovan.
          </p>
          <head type="h2" xml:id="i-9LqHc8WnbzbzS9HGA7jgVF">
            Bilaga 1
          </head>
          <p xml:id="i-3bwfwV8NCbsTXx9P3jYHdb">
            5 § Marknadsföring ska stämma överens med god marknadsföringssed
            och även i övrigt vara tillbörlig mot konsumenter och näringsidkare
            .
          </p>
          <p xml:id="i-RJ5c4PadFd4TBvKBxKeqTH">
            5 a § Vid marknadsföringen skall näringsidkaren lämna sådan information
            som är av särskild betydelse från konsumentsynpunkt.
          </p>
          <p xml:id="i-6uQaqTX6YU1Cck4xkJiacb">
            12 § Marknadsföringen är vilseledande om näringsidkaren i en
            framställning erbjuder konsumenter en bestämd produkt utan att
            följande väsentliga information framgår:
          </p>
          <list style="ul">
            <item xml:id="i-RyEx9ySSb5jGAmNeUh8XW6">
              produktens utmärkande egenskaper i den omfattning som är lämplig
              för mediet och produkten,
            </item>
            <item xml:id="i-BnMyQvzzEHfG4yHAXWg6Bh">
              pris och jämförpris angivet på det sätt som framgår av 710 §§
              prisinformationslagen (2004:347),
            </item>
            <item xml:id="i-DpPjb94WLJoEbEE1LEMGkQ">
              näringsidkarens identitet och geografiska adress,
            </item>
            <item xml:id="i-SocN9zf9Rh45PmkG4SYijy">
              villkor för betalning, leverans, fullgörande och hantering av
              reklamationer om dessa avviker från vad som är normalt för branschen
              eller produkten i fråga,
            </item>
            <item xml:id="i-U9NnbFJ1ux4mkZcmC37YwL">
              information om ångerrätt eller rätt att häva ett köp som ska
              lämnas till konsumenten enligt lag.
            </item>
          </list>
          <p xml:id="i-9nEqiMVFLcMJDd5dwZ9f3R">
            Marknadsföringen är också vilseledande om näringsidkaren i en
            framställning erbjuder konsumenter flera bestämda produkter med
            en uppgift om ett gemensamt pris, utan att erbjudandet innehåller
            väsentlig information enligt punkterna 15 i första stycket.
          </p>
        </div>
        <div type="motSignatures">
          <list>
            <item xml:id="i-V3SoQnJCqiJSS1K7u9DJpR">
              Jan Lindholm (mp)
            </item>
            <item xml:id="i-4xtxgwzegwLU9r7fNRC37a">
              Ulf Holm (mp)
            </item>
            <item xml:id="i-DJvFVG4eyZ5wn4XgDprSri">
              Thomas Nihlén (mp)
            </item>
            <item xml:id="i-X68F3mdbFPvoFkZddYfVfT">
              Mikael Johansson (mp)
            </item>
          </list>
        </div>
      </div>
    </body>
  </text>
</TEI>
