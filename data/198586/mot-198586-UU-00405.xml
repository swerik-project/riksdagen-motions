<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-UU-00405">
  <teiHeader>
    <fileDesc>
      <titleStmt>
        <title>Säkerhetspolitik och nedrustning</title>
        <author corresp="i-788GHtzSVWps3NNq8zFMiq i-SSqaDPQScQwPiGYciJiS8W">Ingemar Eliasson och Rune Ångström (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Säkerhetspolitik och nedrustning</title>
          <idno type="rdwebb">G902U405</idno>
          <rs type="number">U405</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/G902U405/text</ref>
          <ref type="dokument_url_html">http://data.riksdagen.se/dokument/G902U405</ref>
          <ref type="dokumentstatus_url_xml">http://data.riksdagen.se/dokumentstatus/G902U405</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-788GHtzSVWps3NNq8zFMiq</idno>
            <name>Ingemar Eliasson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-SSqaDPQScQwPiGYciJiS8W</idno>
            <name>Rune Ångström</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GuMwBqanAfSG9pBN6Ly3U" type="signed"/>
        <correspContext corresp="i-GuMwBqanAfSG9pBN6Ly3U">
          <note type="signatory" corresp="i-788GHtzSVWps3NNq8zFMiq"/>
          <note type="signatory" corresp="i-SSqaDPQScQwPiGYciJiS8W"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_u_405/mot_198586_u_405-001-001.pdf"/>
      <div xml:id="i-KAYTsosgZaLycrdyK2CvAH" type="motHeader">
        <div xml:id="i-5CPxaVwf77cMdvun1C8qEs" type="motTitle"/>
        <div xml:id="i-Lo9cnR8kCGcwCZBQ2uz56R" type="motSubmissionInfo"/>
      </div>
      <div xml:id="i-5QQtq7FNXZ3pWTcXh89gF7" type="motBody">
        <div xml:id="i-KGmrWz2Tbi1hi6pPhYAnf9">
          <p xml:id="i-PmnbBjPjPwL2ozrLGDNgJ1">
            Motion till riksdagen 1985/86:U405 Ingemar Eliasson och Rune
            Ångström (fp)
          </p>
          <p xml:id="i-Nzp8dGoZF6c7vYGVGYf5ga">
            Säkerhetspolitik och nedrustning
          </p>
          <pb facs="riksdagen-motions-pdf/data/198586/mot_198586_u_405/mot_198586_u_405-001.pdf"/>
          <p xml:id="i-Rzd5fiWihh6EBxqCM25vfU">
            Motion till riksdagen 1985/86:U405 Ingemar Eliasson och Rune
            Ångström (fp)
          </p>
          <p xml:id="i-2GagLqum3haNxTW6d6iWDv">
            Säkerhetspolitik och nedrustning
          </p>
          <p xml:id="i-2Q9echRUsKhhyXzRbmrYsN">
            Det begynnande ”töväder” som nu kan skönjas i relationerna mellan
            super- makterna måste hälsas med största tillfredsställelse. De
            tidigare mycket kyliga relationerna mellan de båda stormakterna
            påminnande om stäm- ningarna från det kalla krigets dagar hade
            tagit sig sådana uttryck att det fanns berättigad oro för den
            framtida utvecklingen och i detta perspektiv är det begynnande
            ”tövädret” dem emellan positivt. I ett säkerhetspolitiskt panorama
            gäller dock att se bakom utspel av mera propagandistisk karaktär
            och göra säkerhetspolitiska bedömningar utifrån verkliga förhållanden.
            Rivalitet och misstro mellan stormakterna har bl. a. avsatt sig
            i en fortsatt kapprustning, och de tidigare förda förhandlingarna
            om vapenbegräns- ningar och vapenkontroll har varit avbrutna en
            längre tid. Mycket stora belopp satsas i alla delar av världen,
            även i de fattiga u-länderna, på militär uppbyggnad och nya vapensystem.
            Det finns också anledning att frukta, att flera länder i tredje
            världen är i färd med eller allvarligt överväger att skaffa sig
            egna kärnvapen. Men framför allt är det stormakternas kärnvapenkapacitet
            som fortsatt att växa. I debatten har man främst uppmärksammat
            kapprustningen med medeldistansrobotar i Europa. Denna har starkt
            bidragit till att försämra det politiska klimatet. De nya vapnen
            innebär dessutom ett nytt riskmo- ment. De allt kortare tidsmarginalerna
            för motåtgärder i händelse av en kärnvapenattack gör att man inte
            kan utesluta risken för kärnvapenkrig på grund av misstag. Minst
            lika oroande är utvecklingen i fråga om supermakternas interkon-
            tinentala kärnvapensystem. När precisionen och verkan hos dessa
            ökar, blir de mer användbara än tidigare för ett överraskande
            slag mot motstån- darens vapensystem. De strategiska kärnvapnens
            sårbarhet skapar i en kris ett tryck på beslutsfattarna att förekomma
            motståndaren. Särskilt destabili- serande kan vapensystem som
            det nu aktuella amerikanska MX och dess sovjetiska motsvarigheter
            vara. Dessa utgör ett allvarligt hot mot motstån- darens robotar
            men är samtidigt själva sårbara. Frågan är emellertid, om inte
            det allvarligaste hotet är utvecklingen av slagfältskärnvapen.
            Tusentals sådana vapen står redo vid konfrontations- linjen i
            Centraleuropa. Ett europeiskt krig skulle snabbt kunna utvecklas
            till ett krig med slagfältsvapen. Och då skulle det bli svårt,
            kanske omöjligt, att undvika en upptrappning till strategisk kärnvapennivå.
            I vad gäller vårt närområde visar den kraftiga sovjetiska upprustningen
            i
          </p>
          <p xml:id="i-CTKeH6RZy2Ltx35kuRj3ur">
            1 Riksdagen 1985/86. 3 saml. Nr U405—411
          </p>
          <p xml:id="i-LA6ta7U1hwByp8xutAcuyD">
            Be
          </p>
          <p xml:id="i-KGgwi6z4NMaM5jHipKDjyV">
            (a
          </p>
          <p xml:id="i-ABXY22Qs22uBUqjGuAhsrD">
            1985/86 U405—411
          </p>
          <pb facs="riksdagen-motions-pdf/data/198586/mot_198586_u_405/mot_198586_u_405-002.pdf"/>
          <p xml:id="i-4yxLubvT9qRn7Ehsex9DHz">
            Kolaområdet på den ökade betydelse man från sovjetisk sida tillmäter
            det nordiska området. Från baser på Kolahalvön kommer merparten
            av Sov- jets strategiska, kärnvapenbestyckade ubåtar att operera.
            Kola utgör också det basområde från vilket man med marin- och
            flygstridskrafter kan söka avskära NATO-förbindelser mellan Amerika
            och Europa. Det säger sig självt, att man inte gör denna mycket
            omfattande utbyggnad i fred på Kolahalvön om man inte fäster stort
            avseende vid det nordiska området och vid möjligheterna att inverka
            på Atlantförbindelserna. Ut- byggnaden av Kolabasen är en av flera
            faktorer som påverkar den militära situationen i Norden. Tillkomsten
            av kryssningsrobotar är en annan. Sett från stormakternas utgångspunkter
            framstår luftförsvaret i Norden som relativt svagt jämfört med
            det i Centraleuropa. Från skjutplatser i At- lanten eller i de
            baltiska staterna torde kryssningsrobotar ha större sanno- likhet
            att nå sina mål genom att passera det nordiska området än om de
            från andra skjutplatser skulle ta vägen över Centraleuropa. Vi
            måste räkna med att dessa förhållanden finns med i stormakternas
            militära överväganden. Överflygningar med kryssningsrobotar över
            Sverige vore emellertid en kränkning av vår neutralitet som vi,
            självfallet, aldrig får acceptera. Vi måste därför vara beredda
            att bekämpa dem om de passerar i vårt luftrum. Den militärtekniska
            utvecklingen i riktning mot alltmer sofistikerade sy- stem med
            ökad precision och verkan motverkar möjligheterna till fram- gångsrika
            operationer i Centraleuropa. En angripare riskerar att där hamna
            i ett militärt låst läge. Även häri ligger ett hot mot Norden.
            Det kan nämli- gen också finnas ett militärt behov av att tidigt
            under operationen slå mot djupet av motståndarens område. Då kunde
            den nordiska flanken av stor- makterna anses ge en sådan möjlighet.
            Sammanfattningsvis finns en rad indikationer på att riskerna för
            att vi skulle bli indragna i ett eventuellt europeiskt krig har
            ökat. Det är mot den här bakgrunden vi skall se ubåtskränkningarna.
            Förutom den sovjetiska ubåt som grundstötte långt inne i Blekinge
            skär- gård, har en svensk undersökningskommission fastslagit att
            sovjetiskt in- trång också gjorts i Hårsfjärden. Ytterligare kränkningar
            av undervattens- fartyg långt inne på svenskt territorialvatten
            har kunnat konstateras vid flera andra tillfällen åren 1983—1985
            men utan att nationaliteten kunnat fastställas. Kränkningarna
            av vårt territorialvatten måste ses som ett led i en opera- tiv
            planläggning och som en förberedelse för militära operationer
            i händel- se av ett krigstillstånd som berör norra Europa. De
            kan också ha ett politiskt motiv. I ett försämrat internationellt
            klimat kan det anses vara av vikt för stormakter att markera var
            gränserna för den egna intressesfären går. I detta läge är det
            viktigt att Sverige med beslutsamhet fastslår sin själv- ständighet
            åt alla håll. Folkpartiets ordförande har bl. a. i ett anförande
            inför Utrikespolitiska institutet utvecklat folkpartiets syn på
            dessa frågor. Vi står vidare bakom den analys och framställning
            av vår säkerhetspolitik som försvarsutredningen presenterat. Vi
            måste genom våra ställninstaganden bygga upp ett långsiktigt förtro-
            ende hos omvärlden så att vår neutralitetsvilja håller även i
            en krissituation. En slutsats är att det i detta läge är nödvändigt
            att stärka omvärldens förtro-
          </p>
          <p xml:id="i-MFuJNCBHKqA5ZyrEFzDLw9">
            Mot. 1985/86 U405
          </p>
          <pb facs="riksdagen-motions-pdf/data/198586/mot_198586_u_405/mot_198586_u_405-003.pdf"/>
          <p xml:id="i-NCC4CYRnhcQF8neUUC365m">
            ende för vår förmåga att värna vårt territorium. Vårt försvar
            måste ha sådan styrka att det medverkar till att göra vår neutralitet
            trovärdig. Förtroendet för vår neutralitetspolitik förutsätter
            bred politisk enighet. I den politiska debatten om vår säkerhetspolitik
            bör eftersträvas saklighet och måttfullhet. Debatt som bygger
            på misstänkliggöranden och förvrängningar bör undvi- kas. Ett
            diskussionstema i svensk debatt är bl. a. utformningen av Sveriges
            relationer till Sovjetunionen. Sovjet är en av våra grannstater.
            Det ligger i Sveriges intresse att upprätthålla goda diplomatiska
            förbindelser med Sov- jet och att utveckla samarbete och kontakter
            inom olika sektorer. Regering- ens strävan efter en normalisering
            av förbindelserna med Sovjet är naturli- ga. En sådan normalisering
            är emellertid möjlig endast om Sovjet fullt ut respekterar vår
            integritet. Denna strävan mot normalisering får inte heller innebära
            att vi avsäger oss rätten att kritisera det politiska systemet
            i Sovjet och de uttryck detta tar sig. På det internationella
            området vill Sverige föra en politik för förtroende- skapande
            åtgärder och internationell avspänning. I detta syfte anser folk-
            partiet det vara av största vikt att vi för en aktiv utrikespolitik.
            Syftet med denna är att i FN och andra internationella organ söka
            påverka förhållan- dena i världen mot ökad avspänning och minskad
            konfrontation. Den av- spänning i relationerna mellan USA och
            Sovjet som förmärkts efter Genéve- mötet mellan president Reagan
            och ledaren för Sovjetunionen, Gorbatjov, har Sverige alla skäl
            att hälsa med särskild tillfredsställelse. En avspänning mellan
            de båda supermakterna kan i ett längre perspektiv leda till en
            mins- kad spänning också i den nordiska sfären. Som ett försök
            till en sådan avspänning kan räknas den konferens med deltagande
            av nordiska parlamentariker som var samlad i Köpenhamn i slutet
            av 1985 för att diskutera möjligheterna att skapa en kärnvapenfri
            zon i Norden. Ämnet är av gammalt datum och har aktualiserats
            tid efter annan i diskussioner mellan de nordiska grannarna, men
            några konkreta resultat har inte kommit fram ur dessa diskussioner
            tidigare. En viktig orsak till detta negativa resultat har varit
            bedömningen att det ej skulle vara möjligt att få kärnvapenstaterna
            att ansluta sig till en uppgörelse och garantera ett avtal. Ett
            zonarrangemang måste enligt folkpartiets mening baseras på tre
            grund- läggande åtaganden från de deltagande staternas sida. 1.
            Zonstaterna får inte själva inneha kärnvapen. 2. Kärnvapen får
            inte placeras i zonen. 3. Kärnvapen får inte användas mot mål
            inom zonen. Om man är ense om dessa tre grundläggande kriterier
            måste man pröva frågan hur kontrollen skall ske på ett för de
            deltagande staterna betryggan- de sätt. Kontrollfrågan är viktig.
            Kärnvapenstaterna är det stora problemet i sammanhanget. Det är
            en helt avgörande fråga hur man skall få det stöd och de garantier
            från kärnvapenstaterna som behövs för att vi i Norden skall uppfatta
            ett avtal som säkert och tryggt. Till frågeställningarna hör om
            kärnvapenstaterna är beredda att montera ned och ta bort de kärnvapen
            som är riktade mot oss. En tidigare tvistefråga i sammanhanget
            har varit när rätta tiden är inne
          </p>
          <p xml:id="i-6hTYDUT7aHG4imjtNNFgq8">
            I+ Riksdagen 1985/86. 3 saml. Nr U405—411
          </p>
          <p xml:id="i-XoArpPYDwHkgCh7ZdKWEaC">
            Mot. 1985/86 U405
          </p>
          <pb facs="riksdagen-motions-pdf/data/198586/mot_198586_u_405/mot_198586_u_405-004.pdf"/>
          <p xml:id="i-F4dRFEDqMr3K9n39ppNVUi">
            för att på allvar aktualisera frågan med kärnvapenmakterna. Många
            talare på konferensen menade att man skulle utnyttja tövädret
            i förbindelserna mellan Reagan och Gorbatjov till sonderingar
            hos de både supermakterna. Skapandet av en kärnvapenfri zon i
            Norden är en trygghetsfråga av förs- ta rang för människorna.
            Vi anser att de nordiska regeringarna noga bör följa utvecklingen
            i relationerna mellan USA och Sovjet och när tiden anses mogen
            uppta regelrätta förhandlingar med alla inblandade parter. Om
            det ligger ett verkligt allvar bakom det utspel som Sovjets ledare
            Gorbatjov nyligen gjorde om en tidsplan för skrotning av alla
            kärnvapen och om USA menar allvar med sitt visade intresse för
            samma sak, kan den rätta tidpunk- ten för sådana förhandlingar
            vara relativt nära förestående. För att bereda ärendet inom den
            nordiska intressegemenskapen bör en särskild samnordisk arbetsgrupp
            tillsättas. Även i detta hänseende är det viktigt att politiska
            sonderingar görs med varsamhet så att inte motsättning- ar uppstår
            mellan de nordiska staterna. I sammanhanget bör tilläggas att
            Östersjön måste räknas in i den kärnvapenfria zonen. På de villkor
            och förutsättningar som angivits i detta ärende vill vi i folkpartiet
            deklarera att vi är beredda att medverka i ett arbete för att
            skapa en kärnvapenfri zon i Norden. Regeringen bör följa den politiska
            utveck- lingen och göra de sonderingar i ärendet som behövs för
            bedömning av tidpunkten för ett eventuellt agerande. Arbetet med
            en kärnvapenfri zon i Norden skall inte ses som en isolerad åtgärd
            skild från övrigt arbete med vapenbegränsningar och nedrustning.
            Det är tvärtom så, att en kärnvapenfri zon i Norden skulle utgöra
            ett viktigt framsteg i strävandena att minska hotet från kärnvapen
            i hela Europa. I det globala arbetet för fred och nedrustning
            i FN och andra internatio- nella organ arbetar Sverige på ett
            mycket brett fält. I sin helhet arbetar Sverige efter ”de små
            stegens princip”, dvs. då det inte finns möjligheter till snabba
            och definitiva genombrott i nedrustningsförhandlingarna tar vi
            var- je chans att uppnå delmål, som även om de är små kan bana
            väg för mera genomgripande genombrott. Till viktiga delmål hör
            begränsningar i kärnvapenproven med sikte på fullständigt förbud
            mot kärnvapenprov. Sverige bör arbeta för en frysning av kärnvapenarsenalerna
            i syfte att få rustningsspiralen att plana ut och vända nedåt.
            Vi vill stärka kontrollfunktionerna så att ingångna avtal om rustningsbegränsningar
            får en verklig mening. Till de svenska initiativen på detta område
            hör bl. a. det av dr Ola Dahlman initierade arbetet att skapa
            ett seismologiskt, världstäckande, datareglerat nät för att upptäcka
            och re- gistrera sprängningar med kärnvapen runt om i världen.
            Redan nu har detta seismologiska världsnät en förbluffande och
            för kärnvapenmakterna be- svärande effektivitet. I det storpolitiska
            spelet blir vapenutvecklingen i yttre rymden alltmer betydelsefull.
            Parallellt med att frågan får allt större betydelse i de bilaterala
            förhandlingarna på nedrustningsområdet mellan USA och Sovjet,
            kommer den upp på förhandlingsbordet både i FN i New York och
            i nedrustnings- förhandlingarna i Genéve. I nedrustningsförhandlingarna
            i Genéve kom- mer de konkreta frågorna tekniskt sett upp till
            behandling.
          </p>
          <p xml:id="i-PNNnFkohRnAjJgJbYa8EHd">
            Mot. 1985/86 U405
          </p>
          <pb facs="riksdagen-motions-pdf/data/198586/mot_198586_u_405/mot_198586_u_405-005.pdf"/>
          <p xml:id="i-6pv2cmh5jhAkgQMNL6E3qb">
            I Genéve samarbetar Sverige närmast med NN-staterna (gruppen
            neutra- la stater). I nedrustningsfrågor som rör vapen i yttre
            rymden riskerar Sveri- ge och gruppen i sin helhet att hamna i
            underläge mot de båda supermakter- na USA och Sovjet till följd
            av brist på biträde i dessa förhandlingar av kunniga forskare
            och tekniker på området. I Sverige finns framstående experter
            på detta område, men ännu har ingen värvats av UD för att bistå
            den svenska nedrustningsdelegationen. Detta är beklagligt och
            bör snarast åtgärdas. Den kvalitativa underläg- senheten mot de
            båda supermakterna på den moderna teknologins område känns särskilt
            påtaglig för länderna i tredje världen. De sätter nu sitt hopp
            till att Sverige skall ta fram den erforderliga expertisen för
            att skapa jämvikt i förhandlingarna mellan supermakterna och NN-staterna.
            Folkpartiet föreslår att regeringen genom UD ger nedrustningsdelegationen
            den erfor- derliga experthjälpen. I nedrustningssammanhang är
            det vanligtvis kapprustningen på kärnva- penområdet som tilldrar
            sig den största uppmärksamheten. Detta är på sätt och vis naturligt
            med hänsyn till den katastrof för hela mänskligheten som ett kärnvapenkrig
            skulle innebära. Å andra sidan är det inte ett krig med kärnvapen
            som enligt svensk försvars- och säkerhetspolitik framstår som
            det mest sannolika hotet. Vår planering av totalförsvaret är i
            första hand inriktat på att möta det hot som består av ett angrepp
            med konventionella vapen. Den förödelse som ett modernt s. k.
            konventionellt krig kan åstadkomma är oerhört stor. Det är också
            den konventionella kapprustningen som kostar mest. En rimlig uppskattning
            torde vara att endast 10—15 24 av världens försvarsutgifter går
            till kärnvapen, medan resten satsas på konventionellt försvar.
            Mot den bakgrunden bör det vara av svenskt intresse att ökad uppmärksamhet
            ägnas åt möjligheterna att begränsa den konventionella kapprustningen.
            Sådana begränsningar skulle exempelvis kunna ske genom internationel-
            la överenskommelser om truppreduktioner eller om minskningar av
            olika typer av vapensystem. Försök i den riktningen har sedan
            länge bedrivits i de s.k. MBFR-förhandlingarna i Wien, men den
            metoden har hittills inte visat sig framgångsrik. En annan metod
            vore emellertid att försöka nå fram till internationella överenskommelser
            om att minska de militära utgifterna för konventionella styrkor.
            Verifierbara minskningar av detta slag skulle både leda till reala
            begränsningar i dessa styrkor och frigöra resurser för ekonomisk
            utveck- ling, bl. a. i syfte att mildra nöden och lidandet i tredje
            världen. Överens- kommelser om att minska de militära utgifterna
            bör eftersträvas som ett första konkret led i det arbete som syftar
            till att få till stånd en koppling mellan nedrustning och utveckling.
            Vid den konferens som FN i sommar anordnar rörande sambandet mellan
            nedrustning och utveckling bör vi från svensk sida verka för fördjupade
            diskussioner om möjligheten till in- ternationella överenskommelser
            om militära utgiftsbegränsningar. Förhandlingar om militära utgiftsbegränsningar
            är naturligtvis förenade med många politiska och tekniska problem.
            Metoden är emellertid tämli- gen oprövad, och möjligheterna till
            konkreta lösningar bör därför på allvar
          </p>
          <p xml:id="i-HfwfoEbtRNtF6LowmciTbY">
            Mot. 1985/86 U405
          </p>
          <pb facs="riksdagen-motions-pdf/data/198586/mot_198586_u_405/mot_198586_u_405-006.pdf"/>
          <p xml:id="i-Q4DVpYJ43fQgMNSi4fH9gd">
            undersökas. Ett omfattande arbete har bedrivits i FN för att
            utveckla vissa tekniska förutsättningar för att förhandlingar
            av detta slag skall kunna be- drivas på ett meningsfullt sätt.
            Bl. a. har det utarbetats metoder som skulle kunna användas av
            parterna för att sinemellan definiera, värdera, redovisa och jämföra
            sina resp. militärutgifter. Att enighet kan nås på denna punkt
            torde också vara ett nödvändigt om än ej tillräckligt villkor
            för att efterlev- naden av ingångna avtal skall kunna kontrolleras.
            De FN-experter som arbetat med dessa frågor har som en av sina
            slutsat- ser framfört att de tekniska problemen torde gå att lösa
            på ett för alla parter tillfredsställande sätt, om det bara finns
            en tillräcklig politisk vilja att verk- ligen komma fram till
            gemensamma lösningar. Intresset bör därför nu in- riktas också
            på andra frågor som hänger samman med eventuella förhand- lingar
            om att begränsa de militära utgifterna. Hit hör bl. a. frågan
            om hur förhandlingar av det här slaget skulle kunna läggas upp
            och hur ett eventu- ellt avtal skulle kunna se ut. Vilka utgifter
            som bör omfattas, i vilka termer överenskomna minskningar bör
            uttryckas och under vilken tid de bör ge- nomföras är exempel
            på frågor som FN:s medlemsländer och då särskilt stormakterna
            borde stimuleras till att börja diskutera så snart som möjligt.
            Från svensk sida bör vi på olika sätt söka medverka till att få
            till stånd sådana diskussioner, som antingen skulle kunna föras
            direkt mellan olika länder eller i internationella fora inom FN:s
            ram. Det är viktigt att nu följa upp det konstruktiva expertarbete
            som på svensk tillskyndan bedrivits i FN. Sverige bör därför snarast
            ta förnyade initiativ till att fortsätta och intensifi- era arbetet
            på att få till stånd internationella förhandlingar om att begränsa
            de militära utgifterna.
          </p>
          <p xml:id="i-AqnVTKumUSiKRAQzZJUnNw">
            Hemställan
          </p>
          <p xml:id="i-9o7YFYuQEc7JHj81WBppDe">
            Med stöd av det anförda hemställs 1. att riksdagen beslutar att
            som sin mening ge regeringen till kän- na vad i motionen anförts
            beträffande svensk säkerhetspolitik i när- området och vår neutralitetspolitik,
            2. att riksdagen beslutar att som sin mening ge regeringen till
            kän- na vad i motionen anförts beträffande skapandet av en kärnvapenfri
            zon i Norden, 3. att riksdagen beslutar att som sin mening ge
            regeringen till kän- na vad i motionen anförts beträffande Sveriges
            arbete i Förenta na- tionerna, 4. att riksdagen beslutar att som
            sin mening ge regeringen till kän- na vad i motionen anförts beträffande
            behovet för nedrustningsdele- gationen i Genéve av expertis på
            vapenutvecklingen i yttre rymden, 5. att riksdagen beslutar att
            som sin mening ge regeringen till kän- na vad i motionen anförts
            beträffande ett mera aktivt agerande i FN för internationella
            avtal om militära utgiftsbegränsningar.
          </p>
          <p xml:id="i-Sjw5oyaDMsvGzoA5aYhAgs">
            Stockholm den 27 januari 1986
          </p>
          <p xml:id="i-GWHiqWBpKR5CiQk4mJMLDv">
            Ingemar Eliasson (fp) Rune Ångström (fp)
          </p>
          <p xml:id="i-RPGyyTW4JGw4RHn6vcVy6X">
            Mot. 1985/86 U405
          </p>
        </div>
      </div>
    </body>
  </text>
</TEI>
