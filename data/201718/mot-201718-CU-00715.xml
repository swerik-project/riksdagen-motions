<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-CU-00715">
  <teiHeader>
    <fileDesc>
      <titleStmt>
        <title>Förstärkt skydd för franchisetagare</title>
        <author corresp="i-DseAX2z2ZzXoN1AquKvaDC">av Anders Österberg (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:715 av Anders Österberg (S)</title>
          <idno type="rdwebb">H502715</idno>
          <rs type="number">715</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H502715/text</ref>
          <ref type="dokument_url_html">http://data.riksdagen.se/dokument/H502715</ref>
          <ref type="dokumentstatus_url_xml">http://data.riksdagen.se/dokumentstatus/H502715</ref>
          <ref type="docx">http://data.riksdagen.se/fil/3CE7546F-9A4E-4555-A91D-6E986E7F8F78</ref>
          <ref type="pdf">http://data.riksdagen.se/fil/E3FF2678-5110-4DA5-81D4-2658603ED01C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DseAX2z2ZzXoN1AquKvaDC</idno>
            <name>Anders Österberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Gk5texBXDkC5D5Hb15nj3r" type="signed"/>
        <correspContext corresp="i-Gk5texBXDkC5D5Hb15nj3r">
          <note type="signatory" corresp="i-DseAX2z2ZzXoN1AquKvaDC"/>
        </correspContext>
        <correspAction xml:id="i-A4Sad6obZQKcEfowTuZoeH" type="submitted">
          <date when="2017-09-29"/>
          <time when="16:03:44"/>
        </correspAction>
        <correspAction xml:id="i-GXXpknG5oB9LBcTzWQZw16" type="reviewed">
          <date when="2017-09-30"/>
          <time when="08:30:30"/>
        </correspAction>
        <correspAction xml:id="i-SuUtM5caprHt2dthH4CdaB" type="referred">
          <date when="2017-10-13"/>
        </correspAction>
        <correspAction xml:id="i-L9eKFHjcDq1bJXY3zEhJKa" type="assigned">
          <date when="2018-02-20"/>
          <time when="12:19:58"/>
        </correspAction>
        <correspContext corresp="i-L9eKFHjcDq1bJXY3zEhJKa">
          <ref type="assignedTo">Civilutskottet</ref>
        </correspContext>
        <correspAction xml:id="i-JuLnZUhWs6bgHVGcLQnFyq" type="behandlas_i"/>
        <correspContext corresp="i-JuLnZUhWs6bgHVGcLQnFyq">
          <ref type="uppgift">2017/18:CU7</ref>
          <ref type="ref_dok_id">H501CU7</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU7</ref>
          <ref type="ref_dok_titel">Associationsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Kxh6X4zK9EHUF17xhyQPnW" type="motHeader">
        <div xml:id="i-NGA75RNd6VNhr5Yr6mLkBh" type="motTitle">
          Motion till riksdagen 2017/18:715 av Anders Österberg (S) Förstärkt
          skydd för franchisetagare
        </div>
      </div>
      <div xml:id="i-QiQqXZfiZhucH1Av9bddun" type="motBody">
        <div xml:id="i-JyLiLZrHULSGcpNVCwfwT" type="motProposal" subtype="förslag">
          <head xml:id="i-XVPzLdbLGUhBL38kHWg3nM">
            Förslag till riksdagsbeslut
          </head>
          <list xml:id="i-2AXJqJYiv7wT4hgA1ar1QK">
            <item xml:id="i-KHGUkFsBhn5a58KZzHC81e" sortKey="Yrkande 1">
              Riksdagen ställer sig bakom det som anförs i motionen om förstärkt
              skydd för franchisetagare och tillkännager detta för regeringen.
            </item>
          </list>
        </div>
        <div xml:id="i-S8bmE3LGwWAUwUJb4LXQgx" type="motContent">
          <head xml:id="i-KMdapEBET56BCXrmuzWpYK" type="h1">
            Motivering
          </head>
          <p xml:id="i-Sv9sfj6Zi7hBmBLLkje5bY">
            Franchising har under senare år växt lavinartat i Sverige och
            är en viktig näringspolitisk fråga. Franchising under ansvarsfulla
            former där båda parter ges förutsättningar för lönsamhet och har
            en ömsesidig lojalitet är en utmärkt form för affärsmässigt samarbete.
            Rubriker i pressen som ”Franchiseavtal blev en fälla”, ”Franchisetagare
            utnyttjas”, beskriver emellertid en annan och viktig del av verkligheten.
            Antalet konkurser bland franchisetagare har också ökat på senare
            tid. Franchisetagare är typiska småföretagare som har en mycket
            utsatt ställning. Franchising förekommer inom alltifrån detaljhandel,
            snabbmatsrestauranger, fastighetsförmedling och försäkringstjänster
            till begravningsbyråer. Idag finns runt 700 franchisesystem i
            Sverige med ca 35 000 franchisetagare. Mer än 100 000 personer
            arbetar i dessa franchisesystem.
          </p>
          <p xml:id="i-8sVcMqbH5fxzknSrpvKNUJ">
            Sedan 2006 finns en lag som reglerar franchisegivarens skyldighet
            att informera en franchisetagare innan ett avtal träffas. Redan
            vid tillkomsten av denna lag framhölls från många håll att den
            inte ger ett tillräckligt skydd för franchisetagarna. Att lagen
            aldrig prövats är ytterligare ett bevis på dess ineffektivitet.
          </p>
          <p xml:id="i-Jbdw7FWjCy573YZPvN6Wjq">
            Erfarenheterna av lagen visar att det nu är dags att ta nästa
            steg för att komma tillrätta med de ojämlika förutsättningar som
            gäller i förhållandet franchisegivare–franchisetagare. Franchiseavtalen
            är påtagligt ensidigt utformade i franchisegivarens favör – ofta
            med tvivelaktiga och oskäliga avtalsvillkor.
          </p>
          <p xml:id="i-YJr6T8xWv9BU3BeUkVL3JF">
            Dessutom är lagen uddlös. Om en franchisegivare bryter mot lagen
            ska detta prövas i marknadsdomstolen. Domstolen kan bara döma
            ut vite och vitet tillfaller ju inte den drabbade parten, dvs
            franchisetagaren, utan det allmänna. Man måste då ställa sig frågan
            hur realistiskt det är att en ekonomiskt hårt pressad franchisetagare
            vill driva en process där ”skadeståndet”, vitet, tillfaller någon
            annan.
          </p>
          <p xml:id="i-Q2zhUxDwbRudqg49N4snUy">
            Andelen oseriösa franchisegivare har även påtagligt ökat på senare
            tid. Därför är det nödvändigt att ”vässa” dagens lagstiftning
            med verkliga skyddsregler för den svagare parten.
          </p>
          <p xml:id="i-YT6dqBZwbebCQYSDjCWwcW">
            Skyddslagstiftning för franchisetagare finns idag bl a i USA,
            Kanada, Frankrike, Spanien, Italien, Korea och Japan. Även Europarådet
            har antagit en rekommendation där medlemsstaterna uppmanas att
            införa sådan lagstiftning.
          </p>
          <p xml:id="i-MhnpzayzgRuDD5YW7tq3Wc">
            Det är framförallt inom sex områden där behovet av en skyddslagstiftning
            är särskilt påkallat:
          </p>
          <list xml:id="i-LUteLkJsAk6dTdCAriH7f5" style="ol">
            <item xml:id="i-2HpnHtmVtBhDUYvrrWmDmd">
              Koncept ska vara beprövade och kommersiellt hållbara.
            </item>
          </list>
          <p xml:id="i-PjS5CbBzMLWSncse4Qr7PM">
            Det är rimligt att begära att ett franchisekoncept är beprövat
            och uppvisar möjligheter till lönsamhet. En franchisetagare betalar
            avgifter för att kunna dra nytta av franchisegivarens upparbetade
            affärsmodell och självklart måste modellen då också hålla vad
            den lovar.
          </p>
          <list xml:id="i-Bo8XnVrcCsjuziBuGaCPbh" style="ol">
            <item xml:id="i-6KxRHNiCtJgFzZKtBJnG6Q">
              Möjlighet för franchisetagare att säga upp avtalet om konceptet
              inte håller.
            </item>
          </list>
          <p xml:id="i-63P3XhK5diwiYCN1SZjfV1">
            De flesta franchiseavtal löper på en period om tre till fem år.
            Under denna tid kan franchisetagaren inte säga upp avtalet. Tyvärr
            förekommer det alltför ofta att en franchisetagare hamnar i skuld
            till franchisegivaren på grund av att franchisekonceptet inte
            håller vad det lovat och tagaren måste stanna inom ramen för avtalet
            för att försöka arbeta ner skulden. Om konceptet inte håller ska
            franchisetagaren ha möjlighet att säga upp avtalet i förtid.
          </p>
          <list xml:id="i-Nmp3T3SyK7vjhvRMLvNetL" style="ol">
            <item xml:id="i-8t4JoR1nstZi2uk1J3Hrsv">
              Förbud mot orimliga borgensåtaganden.
            </item>
          </list>
          <p xml:id="i-HJdyXoGiNPJj4ZyxrFizUX">
            Franchisegivarna kräver i regel att franchisetagarna ska driva
            sin verksamhet i aktiebolag. Detta för att aktiekapitalet ska
            vara en garanti för ingångna åtaganden. Men få franchisegivare
            nöjer sig med aktiekapitalet som garanti utan begär dessutom ett
            personligt borgensåtagande. I vissa fall kan detta vara skäligt
            men måste då också stå i proportion till den risk som franchiserelationen
            kan innebära. Alltför ofta handlar det dock om orimliga borgensåtaganden
            som i realiteten innebär att franchisetagaren blir mer eller mindre
            livegen.
          </p>
          <list xml:id="i-BpC12fseVWKyr8Xz8Er1TB" style="ol">
            <item xml:id="i-4JiJSntsytAWVPvGaWGsEM">
              Förbud för franchisegivaren att under löpande avtalstid ensidigt
              ändra avgifter eller för franchisetagaren viktiga villkor.
            </item>
          </list>
          <p xml:id="i-9zyZhCKHWBnPfqDTq2aBCL">
            I de flesta franchiserelationer regleras den dagliga verksamheten
            i handböcker eller manualer. Dessa ändrar franchisegivaren som
            huvudregel utan att höra franchisetagaren. Denna flexibilitet
            är nödvändig i många franchisesystem men får inte innebära att
            för franchisetagaren väsentliga villkor som exempelvis avgifter
            ensidigt ändras av franchisegivaren.
          </p>
          <list xml:id="i-BYweg553kcTcWxowu2VDcY" style="ol">
            <item xml:id="i-KtLTa6MMhWeqEi3cyjppXX">
              Regler om uppsägning av avtal och ekonomisk kompensation för
              inventarier och varulager.
            </item>
          </list>
          <p xml:id="i-UktAmZpftUd5NVKLUqcdDq">
            Eftersom franchiseavtal i regel har en konkurrensklausul kan
            en franchisetagare vid avtalets upphörande inte sälja sina inventarier
            eller varulager. Franchisegivaren bör i en sådan situation ha
            en skyldighet att lösa in dessa.
          </p>
          <list xml:id="i-LY3TiC64pTW4z6qUa8XwNL" style="ol">
            <item xml:id="i-F1xCyBDCVnz1X2Uyfef5vw">
              Förbud mot skiljeklausuler.
            </item>
          </list>
          <p xml:id="i-NXr3rbbrBMKNYXtuAJyYh">
            Skiljeklausul är obligatorisk i ett franchiseavtal. Detta förstärker
            ojämlikheten i ett franchiseförhållande. En franchisetagare kan
            då inte gå till en allmän domstol för att lösa en tvist. Skiljeförfarande
            är en dyr process, något som slår hårt mot en franchisetagare
            och förstärker hans redan svaga ställning. Vid skiljeförfarande
            löper nämligen franchisetagaren risken att få betala hela kostnaden
            för skiljedomen (arvode till skiljemännen samt sina egna och motpartens
            advokatkostnader), något som i normalfallet uppgår till miljonbelopp.
            I praktiken innebär detta att i nio fall av tio avstår franchisetagaren
            från att göra aldrig så välgrundade rättsliga anspråk gällande.
            Statens roll är att tillse att det finns fungerande spelregler
            på marknaden för att inte svagare parter i affärsrelationer ska
            utnyttjas. Ett förbud mot obligatoriska regler om skiljedom i
            franchiseavtal måste därför införas.
          </p>
          <p xml:id="i-QHor1CwAdjkoUirathdbus">
            En lagstiftning i enlighet med vad som här föreslås skulle förutom
            ett förbättrat skydd för franchisetagare få till effekt att man
            kan stävja förekomsten av oseriösa franchisesystem, något som
            borde ligga i båda parters intresse. Det finns alltför många exempel
            på missbruk där enskilda personer har råkat i stora ekonomiska
            svårigheter till följd av illa genomtänkta eller bedrägliga franchisesystem.
          </p>
          <p xml:id="i-UrMcUjcTozajyxb55Vufhf">
            Riksdagen bör därför överväga en översyn av lagstiftningen i
            enlighet med vad som här anförts i syfte att komma tillrätta med
            de missförhållanden som råder inom franchising.
          </p>
        </div>
        <div xml:id="i-NQvLKUQPxq5HuZjkPx7cc5" type="signatureBlock">
          <list xml:id="i-39AFY5oGwKmJ8Hw5J5hRPH">
            <item xml:id="i-QASZ9VFMvNkuv7BNdR7U7o" who="i-DseAX2z2ZzXoN1AquKvaDC" type="signature">
              Anders Österberg (S)
            </item>
          </list>
        </div>
      </div>
    </body>
  </text>
</TEI>
