<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KU-00234">
  <teiHeader>
    <fileDesc>
      <titleStmt>
        <title>Folkomröstning om maktöverföringen till EU</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Folkomröstning om maktöverföringen till EU</title>
          <idno type="rdwebb">GV02K234</idno>
          <rs type="number">K234</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GV02K234/text</ref>
          <ref type="dokument_url_html">http://data.riksdagen.se/dokument/GV02K234</ref>
          <ref type="dokumentstatus_url_xml">http://data.riksdagen.se/dokumentstatus/GV02K234</ref>
          <ref type="doc">http://data.riksdagen.se/fil/2FCE0CC9-F4FA-41BB-9E01-D10D0C63274E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9VB5RsBZpVKjoHEcQkp6Eu" type="signed"/>
        <correspContext corresp="i-9VB5RsBZpVKjoHEcQkp6Eu">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction type="transfer" xml:id="i-SAS5FqjkZE1fVXHhS4ivi5">
          <date when="2007-10-01"/>
        </correspAction>
        <correspAction type="submission" xml:id="i-PwiMHstCnz8QGFctuZ6Tuw">
          <date when="2007-10-01"/>
        </correspAction>
        <correspAction type="numbering" xml:id="i-RoeBjZSNUZ4V8fXXES4U5n">
          <date when="2007-10-02"/>
        </correspAction>
        <correspAction type="dismissal" xml:id="i-McCN8avQbiSrpbULcERfZb">
          <date when="2007-10-16"/>
        </correspAction>
        <correspAction type="referral" xml:id="i-TeumHXNjtwfzNrE3mcU11y">
          <date when="2007-10-16"/>
        </correspAction>
        <correspAction type="assigned" xml:id="i-BXVwXfed37QUC7KMQrBLNx"/>
        <correspContext corresp="i-BXVwXfed37QUC7KMQrBLNx">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-9vvSFQiGgF5mfPJgjWUWyR">
          <head xml:id="i-UZPnbnKKjkdpmqGA1SNLXw">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 2
            </item>
            <item>
              4 Vad är skillnaden mellan reformfördraget och det konstitutionella
              fördraget? 3
            </item>
            <item>
              5 Varför ska vi folkomrösta om EU:s reformfördrag? 6
            </item>
            <item>
              5.1 Formellt har riksdagen ens rätt att fatta beslutet? 6
            </item>
            <item>
              5.2 Sluten fördragsförhandlingsprocess 7
            </item>
            <item>
              5.3 Varför bör vi använda oss av folkomröstning? 8
            </item>
          </list>
        </div>
        <div type="motProposal" subtype="förslag">
          <head xml:id="i-MSdpcqYwSQb2rkjnw3sSgu">
            2 Förslag till riksdagsbeslut
          </head>
          <list style="ol">
            <item xml:id="i-LQ1MFzr73usaGYXs5xHCs9">
              Riksdagen tillkännager för regeringen som sin mening vad som
              anförs i motionen om att den sittande riksdagen inte kan anses
              ha mandat att fatta beslut om ratificering av EU:s reformfördrag
              utan vägledning av en föregående folkomröstning.
            </item>
            <item xml:id="i-XXqskdFzkH7qub1xHbNNFe">
              Riksdagen tillkännager för regeringen som sin mening vad som
              anförs i motionen om att en folkomröstning om EU:s reformfördrag
              bör föregås av ett års utrymme för beredning av densamma.
            </item>
          </list>
        </div>
        <div type="motContent">
          <head type="h1" xml:id="i-NMQmtPbbrULU8yj99gJcgc">
            3 Inledning
          </head>
          <p xml:id="i-ATmkCJKD3G8QrtszZ7pWkL">
            Under det kommande året 2008 har regeringen för avsikt att Sveriges
            riksdag ska ratificera det tidigare så kallade konstitutionella
            fördraget, numer kallat EU:s reformfördrag i syfte att det ska
            träda i kraft i tid till EU-parlamentetsvalet i juni 2009. Den
            tyska regeringen hade fått i uppdrag under sitt ordförandeskap
            i EU första halvåret 2007 att föreslå hur arbetet med Fördrag
            om upprättandet av en konstitution för Europa skulle gå vidare
            efter att både Frankrike och Nederländerna i folkomröstningar
            röstat nej till fördraget våren 2005. Resultatet blev att EU:s
            stats- och regeringschefer enades kring ett i stora drag likalydande
            fördrag 2122 juni 2007, numer kallat reformfördraget.
          </p>
          <p xml:id="i-YKduxCnuthTxnn2U3BdoMh">
            Vänsterpartiet har vid upprepade tillfällen drivit kravet på
            att låta svenska folket ta ställning till den stora förändring
            av svensk demokrati som detta fördrag innebär. Vårt krav i förra
            höstens motion, att riksdagen inte kan anses ha mandat att fatta
            beslut om att ratificera en omförhandlad konstitution i EU utan
            vägledning av en föregående folkomröstning, avslogs i konstitutionsutskottets
            betänkande 2006/07:KU14 av två anledningar. Dels med anledning
            av att det pågår en period av eftertanke. Dels med hänvisning
            till att det tyska ordförandeskapet under första halvåret 2007
            ska lägga fram en rapport om läget i ratificeringsprocessen och
            en undersökning av en möjlig framtida utveckling.
          </p>
          <p xml:id="i-Kj1ceXpSexnXHc3ceGKi9z">
            Det bägge hänvisningarna är nu inte längre aktuella; perioden
            av så kallad eftertanke är över genom det beslut om det tidigare
            så kallade konstitutionella fördraget som fattades av EU:s stats-
            och regeringschefer under midsommarhelgen den 2122 juni 2007.
            Premisserna för utskottets överväganden och ställningstagande
            har helt förändrats. Vänsterpartiet anser att argumenten för att
            folkomrösta om det tidigare så kallade konstitutionella fördraget,
            numera kallat EU:s reformfördrag i högsta grad har stärkts.
          </p>
          <head type="h1" xml:id="i-WAzfMCbE1zeEEGnqBJ2t2q">
            4 Vad är skillnaden mellan reformfördraget och det konstitutionella
            fördraget?
          </head>
          <p xml:id="i-YS9wyNDyX2cuBhojy2AyZd">
            Det tycks råda stor enighet om att själva substansen i det konstitutionella
            fördraget kvarstår i reformfördraget. Detta trots att såväl Frankrike
            som Nederländerna förkastat förslaget till konstitution i folkomröstningar
            för ett par år sedan.
          </p>
          <p xml:id="i-B7gCfRRGb6Jm2DEmtAyo72">
            Vad har då plockats bort och vad finns kvar? Substansen är den
            samma i de bägge fördragen. Det är alla överens om från fördragets
            chefsförhandlare Angela Merkel, till vår regeringschef Fredrik
            Reinfeldt: Substansen i EU-konstitutionen är bevarad. Det är ett
            faktum , (Angela Merkel, Telegraph, 29 juni, 2007), Det är i grunden
            samma förslag som konstitutionen. (Margot Wallström, Svenska Dagbladet,
            25 juni, 2007) . Regeringen skriver i sitt EU-arbetsprogram för
            hösten 2007: Det innebär i huvudsak att reformerna i det konstitutionella
            fördraget ska bevaras, men omvandlas i form av ett så kallat ändringsfördrag,
            som justerar gällande fördrag enbart i enskilda delar. (Statsrådsberedningen,
            2 augusti, 2007).
          </p>
          <p xml:id="i-7JyJTZqvY4FoWq1uoooK1E">
            En brittisk tankesmedja, Open Europe, har jämfört det konstitutionella
            fördraget med det nya reformfördraget och funnit att endast tio
            av 250 förslag skiljer det nya från det gamla fördraget. Med andra
            ord är förslagen till 96 % identiska.
          </p>
          <p xml:id="i-Ez1M4wzRYB3wcD6Cj2ToBY">
            Substansen kvarstår uppenbarligen. Den stora maktöverföringen
            från nationell nivå till EU består i det nya fördraget. Som det
            står i beslutet som fattades 2122 juni:
          </p>
          <p xml:id="i-3QJVS1qgipHmKrYqmenHnb">
            18. De nya idéer som 2004 års regeringskonferens enades om kommer
            att införas i fördraget genom specifika ändringar på gängse sätt.
            De avser befogenhetskategorier och befogenhetsområden, tillämpningsområdet
            för omröstning med kvalificerad majoritet och för medbeslutande,
            skillnaden mellan rättsakter och andra akter, bestämmelser om
            bland annat området med frihet, säkerhet och rättvisa, solidaritetsklausulen,
            förbättringar av styrningen av euron, övergripande bestämmelser
            såsom socialklausulen, särskilda bestämmelser såsom bestämmelser
            om offentliga tjänster, rymden, energi, civilskydd, humanitärt
            bistånd, folkhälsa, idrott, turism, de yttersta randområdena,
            administrativt samarbete och finansiella bestämmelser (egna medel,
            flerårig budgetram och nytt budgetförfarande).
          </p>
          <p xml:id="i-kzerRvmL2EKANeSsxEToP">
            (Europeiska rådet i Bryssel 2122 juni 2007, Ordförandeskapets
            slutsatser, 11177/1/07, s. 21).
          </p>
          <p xml:id="i-4XXZMNkS9CztxNNNPJh5aU">
            Borta är blott symbolfrågorna. I stället för konstitution ska
            det nya fördraget kallas reformfördrag. Tanken på att slå samman
            hela fördraget till en text överges. I stället kommer förändringarna
            att läggas fram som ändringsförslag till de fördrag som finns
            idag.
          </p>
          <p xml:id="i-9zkTUNZaP722xEJJcxNjvU">
            EU:s lagstiftning ska även i fortsättningen kallas direktiv,
            förordningar och beslut. Inte lagar och ramlagar som det föreslogs
            i konstitutionen. Paragrafen om unionens symboler som flagga,
            hymn, nationaldag, valuta och motto stryks. Detta är en kosmetisk
            förändring eftersom valutan, hymnen, flaggan och firandet av Europadagen
            den 9 maj redan är etablerat.
          </p>
          <p xml:id="i-AsyyhPXShE6W92E1MPtZUP">
            Paragrafen om att EU-rätten har företräde framför nationell rätt
            lyfts ur fördraget. I stället slås exakt samma sak fast i en lika
            bindande förklaring.
          </p>
          <p xml:id="i-KCZCxH3XnVo3azrStckgKv">
            I paragrafen om unionens mål där det står att det ska råda fri
            och icke snedvriden konkurrens på EU:s inre marknad stryks just
            dessa ord. De slås i stället fast i ett särskilt protokoll. I
            övrigt sker ingen uppluckring av EU:s marknadsliberala karaktär
            som slås fast på en rad ställen i fördragets text. Det innebär
            att varornas fria rörlighet på EU:s inre marknad fortfarande är
            ett mål som är överordnat medlemsländers rätt att införa strikt
            lagstiftning för att skydda miljö, konsumentskydd och folkhälsa.
          </p>
          <p xml:id="i-4mC91A744j9FCJi9evWok9">
            På några få områden görs nya tillägg i texten. I miljökapitlet
            slår reformfördraget fast att klimatfrågor är av särskild vikt.
            I energikapitlet skrivs det in att medlemsländerna ska visa solidaritet
            med varandra i försörjningsfrågor.
          </p>
          <p xml:id="i-FC6xvAfecTyTCHPRB9gK3Z">
            I det nya reformfördraget slås det fast att beslut om familjerätt
            ska tas med enhällighet i rådet och att de ska anmälas till de
            nationella parlamenten.
          </p>
          <p xml:id="i-DaPYEhuB36Dty9ySzy7qXx">
            När det gäller EU:s rymdpolitik slår reformfördraget fast att
            den inte nödvändigtvis måste innebära att medlemsländernas lagar
            harmoniseras.
          </p>
          <p xml:id="i-ECuRNuhyMorf1UhDHYwLKB">
            I övrigt kvarstår den massiva ökning av EU:s överstatlighet som
            föreslogs i konstitutionen. På närmare 50 områden tas den nationella
            vetorätten i rådet bort. Inte minst ökar överstatligheten på det
            rättsliga området. Hela det straffrättsliga och polisiära området
            blir överstatligt.
          </p>
          <p xml:id="i-2nCLTJmhDm1K5QLGStfMdC">
            Förändringarna innebär sammantaget en massiv överföring av makt
            från de nationella parlamenten till EU:s överstatliga institutioner
            EU-kommissionen, EU-parlamentet och EU:s domstol. EU-parlamentets
            makt ökar som i det tidigare förslaget.
          </p>
          <p xml:id="i-4sW9jXBAefqLD6QiDp1nk5">
            De nationella parlamentens makt stärks inte med det nya reformfördraget.
            Även om en majoritet av medlemsländerna, under en remisstid på
            åtta veckor, invänder mot att EU-kommissionen lägger fram ett
            förslag till ny EU-lagstiftning så kan förslaget läggas fram av
            kommissionen. De nya röstreglerna i ministerrådet, som stärker
            stora staters makt på mindre medlemsländers bekostnad, ska genomföras
            först mellan 2014 och 2017.
          </p>
          <p xml:id="i-F2MXcCi2MwahPcGRqGAub9">
            Stadgan om grundläggande rättigheter lyfts ur fördragstexten
            där den tidigare var en del. I stället hänvisar reformfördraget
            till stadgans text och att den ska vara bindande för EU. Men precis
            som tidigare slås det fast att stadgan inte innebär att det skapas
            några nya rättigheter eller principer. Storbritannien har ett
            särskilt undantag från stadgans tillämpning liksom från bestämmelserna
            på det rättsliga området.
          </p>
          <p xml:id="i-EENf6AvXihLqsxvvGgnX8Q">
            I och med att stadgan blir juridiskt bindande ökar dock dess
            betydelse för rättstillämpningen av EU-rätten i medlemsländerna.
            Länderna kan begära förhandsbesked av domstolen för att den ska
            tolka innebörden i stadgan. Det öppnar för att domstolen på det
            sättet bakvägen kan pröva frågor på områden där EU:s kompetens
            är begränsad och till och med utesluten. Den metoden har tidigare
            utnyttjats av juristerna i Luxemburg. Det gäller på till exempel
            skatteområdet. Där har den fria rörligheten för den inre marknaden
            överordnats medlemmarnas självbestämmanderätt.
          </p>
          <p xml:id="i-TJKfZ1sjv3hKoL6B6spd93">
            Stadgan är ganska vag. Det blir upp till EG-domstolen att utveckla
            och konkretisera den. Det gäller inte minst på det ekonomiska
            och sociala området. Och här rör vi oss vid pudelns kärna. Är
            det bra eller dåligt att jurister bestämmer politikens innehåll?
            Eller ska våra lagar bestämmas av våra folkvalda?
          </p>
          <p xml:id="i-Q9S5797zcxxp1LMSeHKk1X">
            Syftet med stadgan är att åstadkomma en ökad federalisering av
            EU samt att stärka den politiska legitimiteten för unionen mot
            en framtida statsbildning. Den här typen av rättighetskataloger
            är vanliga i förbundsstater.
          </p>
          <p xml:id="i-N2Z9GfHRCeqqRxB9DMpppt">
            I skrivningarna om EU:s mål stryks formuleringen om att EU är
            öppet för alla europeiska stater som respekterar dess värderingar
            och förbinder sig att gemensamt främja dem. I stället hänvisas
            i texten till rådets tidigare beslut på området där både politiska
            och ekonomiska villkor ställs på nya medlemsländer.
          </p>
          <p xml:id="i-MkUChfn5NdK3XbJsrjGL9y">
            På försvarsområdet ändras formuleringen om att EU ska skaffa
            sig ett gemensamt försvar efter särskilt beslut till att unionen
            kan utveckla ett gemensamt försvar:
          </p>
          <p xml:id="i-88e4zLfgNCND9KL9BufZWQ">
            1. Unionens befogenhet i fråga om den gemensamma utrikes- och
            säkerhetspolitiken skall omfatta alla utrikespolitiska områden
            och alla frågor som rör unionens säkerhet, inbegripet den gradvisa
            utformningen av en gemensam försvarspolitik som kan leda till
            ett gemensamt försvar.
          </p>
          <p xml:id="i-5tfdDNwrvK13vL15NehTsB">
            ( Europeiska rådet i Bryssel 2122 juni 2007, Ordförandeskapets
            slutsatser, 11177/1/07, s. 27)
          </p>
          <p xml:id="i-7MHgjcSDD6nTjenWM4XGsk">
            Den nyinrättade posten som EU:s utrikesminister finns kvar oförändrad
            men döps om till unionens höge representant för utrikes- och säkerhetspolitik.
            Sverige har länge varit på glid från neutralitetspolitiken men
            det här blir svårförenligt med den svenska utrikespolitiska doktrinen.
          </p>
          <p xml:id="i-LEg4A5Qs84PrpkSvP3pmtu">
            Inga förändringar av EMU-politiken sker med reformfördraget.
            Precis som i den tidigare konstitutionen saknar Sverige undantag
            från att införa euron som valuta. I stället är Sverige med reformfördraget
            juridiskt sett förpliktigat att gå med i EU:s valutaunion. Det
            är anmärkningsvärt att regeringen inte ens förde fram kravet på
            juridiskt bindande undantag från EMU:s tredje steg i förhandlingarna,
            trots det otvetydiga utslaget i folkomröstningen 2003.
          </p>
          <p xml:id="i-5wnYJ9QN8FQsuXY2NcXJjU">
            Sammantaget är förändringarna i reformfördraget mycket begränsade,
            ofta bara symboliska i förhållande till det konstitutionella fördraget.
            Det är i praktiken samma EU-konstitution som väljarna i Frankrike
            och Nederländerna avvisade i folkomröstningar 2005 som nu åter
            läggs fram. Skillnaden är att utgångspunkten för förändringarna
            av fördraget har varit och fortfarande är att regeringscheferna
            inte vill fråga folken i medlemsländerna om de vill ha EU:s nya
            reformfördrag med de maktöverföringar från nationell till EU-nivå
            som det innebär.
          </p>
          <head type="h1" xml:id="i-GV6mXHDeuPEAhuuonXPfW3">
            5 Varför ska vi folkomrösta om EU:s reformfördrag?
          </head>
          <head type="h2" xml:id="i-GUhZUdR3qYZGK1FnL6d7vR">
            5.1 Formellt har riksdagen ens rätt att fatta beslutet?
          </head>
          <p xml:id="i-YJKbS86cLqMAYDTzHRRtXm">
            Regeringen anser själv att den nya överenskommelsen inte i något
            väsentligt förändrar överenskommelserna i det tidigare så kallade
            konstitutionella fördraget, vilket har citerats ovan ur regeringens
            EU-arbetsprogram för hösten 2007. Frågan är om Sveriges riksdag
            ens har folkets mandat att fatta ett så omfattande beslut om maktöverföring
            från svenska folkets valda representanter till organ utanför Sverige.
          </p>
          <p xml:id="i-3ZCLRyk4cCDKUv5JZjEnY3">
            Trots att den nuvarande riksdagen troligtvis kommer att få ta
            ställning till ett nytt fördrag med betydande maktöverföring till
            EU, lyste frågan så gott som helt med sin frånvaro i valrörelsen
            2006. Detta kritiserades av många, inklusive nuvarande utrikesminister
            Carl Bildt. Anledningen var att flera partier var rädda för att
            tappa väljare till EU-kritiska partier om frågan diskuterades
            innan valet.
          </p>
          <p xml:id="i-JwpSJnhQtYNRRQFa4wx9CA">
            Vid ett partiledarmöte den 8 december 2004 enades Socialdemokraterna
            och de fyra borgerliga partierna om att konstitutionen visserligen
            borde förankras hos medborgarna och att det var önskvärt med en
            bred debatt, men att denna ska åstadkommas på annat sätt än genom
            en folkomröstning. De var överens om att ratificeringsbeslutet
            ska tas av riksdagen.
          </p>
          <p xml:id="i-QNiy2djdVi4qqZFZfcnwh">
            Förslaget, som det ser ut i dag, medför att innebörden av det
            svenska medlemskapet förändras i grunden, och därför måste svenska
            folket ges möjlighet att påverka ratificeringen.
          </p>
          <p xml:id="i-BuvC6stLLCHB6mfr8PRoE1">
            Problemet är dubbelt. För det första kan den nuvarande riksdagen
            inte anses ha något mandat att fatta ett så avgörande beslut som
            en ratificering av EU:s reformfördrag. Eftersom konstitutionsfrågan
            aldrig var riktigt debatterad i samband med 2006 års valrörelse,
            bör riksdagen höra folket i en folkomröstning. Vänsterpartiet
            krävde dock inför valet att en folkomröstning skulle genomföras
            om EU:s nya grundlag som ett krav för att samarbeta med en eventuell
            kommande socialdemokratisk regering. Men förutom Miljöpartiet
            var inga andra partier intresserade av att debattera frågan. Den
            önskvärda debatten uteblev.
          </p>
          <p xml:id="i-NKA6iDUCbDitb8AS8oJL8i">
            För det andra är det oklart huruvida en ratificering av det nuvarande
            förslaget till EU:s konstitution strider mot grundlagens krav
            att riksdagen endast har rätt att överlåta beslutanderätt som
            inte rör principerna för statsskicket. Härom tvistar de lärde:
            I departementspromemorian, Ds 2004:52, Fördraget om upprättande
            av en konstitution för Europa , föreslår regeringen att riksdagen
            ska ratificera EU:s konstitution. I promemorian redovisas de huvudsakliga
            förändringarna i förhållande till nu gällande fördrag, samt de
            ändringar som måste göras i lagen (1994:1500) med anledning av
            Sveriges anslutning till Europeiska unionen (anslutningslagen)
            för att Sverige skall kunna ratificera det. Den bedömning som
            görs av regeringen i Ds 2004:52 är, föga överraskande, att riksdagen
            kan ratificera det konstitutionella fördraget utan grundlagsändring
            och att den överlåtelse av beslutandemakt som sker inte rör principerna
            för statsskicket.
          </p>
          <p xml:id="i-Pt3FaemaybGST9TLCMcUCT">
            Men i lagrådsremissen, Statsrådsberedningen 2 juni 2005, framgår
            att flera remissinstanser som är kritiska till departementspromemorian,
            Ds 2004:52, anser att just frågan om överlåtelse inte är ordenligt
            belyst, utan att det behövs en utförligare analys för att kunna
            avgöra om riksdagen ens har rätt att ratificera det konstitutionella
            fördraget utan en grundlagsändring.
          </p>
          <p xml:id="i-QxFsZFJ6m4kfjYc3N5pHPL">
            Justitiekanslern, JK, lämnar i sitt remissvar öppet om försvagningen
            av riksdagens makt som lagstiftare, tillsammans med den begränsning
            som skett av riksdagens makt sedan tidigare, innebär att riksdagens
            ställning som det främsta statsorganet urholkas i väsentlig grad.
            Om så är fallet menar JK att försvagningen kommer i konflikt med
            Sveriges grundlag, RF 10 kap. 5 § första stycket. Även Regeringsrätten
            och Högsta domstolen menar att frågan om huruvida grundlagsändring
            bör aktualiseras av ratificeringen av EU:s konstitution inte är
            tillräckligt belyst i departementspromemorian.
          </p>
          <p xml:id="i-8Ji8HFWqNH6iqHRipk8TcF">
            Nu vet vi ju att det nya fördraget i allt väsentligt, även genom
            överlåtelse av beslutandemakt från Sveriges riksdag till EU på
            en rad områden, är detsamma som det tidigare. Därmed torde de
            tunga remissinstansernas analys bli likalydande.
          </p>
          <p xml:id="i-Vusy1Exr2fKcR25B3BBhGA">
            Båda dessa problem kan få en demokratisk lösning. Mot bakgrund
            av att EU-fördraget var en ickefråga i valrörelsen 2006, vore
            det mycket olyckligt om regering och riksdag medverkar till att
            reformfördraget, i substansen detsamma som det tidigare så kallade
            konstitutionella fördraget, antas utan att väljarna ges någon
            reell möjlighet att ta ställning i frågan. Dessutom måste ratificeringen
            av det konstitutionella fördraget betraktas som en betydelsefull
            fråga som JK skriver kan innebära att: riksdagens ställning som
            det främsta statsorganet urholkas i väsentlig grad . Med andra
            ord medför fördraget att innebörden av det svenska EU-medlemskapet
            förändras i grunden. Därtill vet vi att svenska väljares inställning
            till EU och deras syn på hur unionen bör utvecklas skiljer sig
            markant från flertalet av de politiska representanternas åsikter.
            Detta sammantaget talar för att den nuvarande riksdagen inte kan
            anses ha mandat att fatta beslut om att ratificera en omförhandlad
            konstitution, numer kallat EU:s reformfördrag, utan vägledning
            av en föregående folkomröstning. Detta bör riksdagen som sin mening
            ge regeringen till känna.
          </p>
          <head type="h2" xml:id="i-BjiiYNXz5o5iVKMqCvPmuX">
            5.2 Sluten fördragsförhandlingsprocess
          </head>
          <p xml:id="i-QSfoYkrJFNpc5TPmBpBkY2">
            Det tyska ordförandeskapet presenterade ett första utkast till
            nytt fördrag för medlemsländernas representanter först på kvällen
            den 19 juni, inför EU:s toppmöte den 2122 juni. Med andra ord
            långt efter att betänkandet om EU:s fördrag, 2006/07:KUU1 justerats
            och därefter samma dag, den 19 juni, debatterats. Dessutom var
            det på det toppmötet som besluten om fördragets innehåll skulle
            antas. Den därpå följande regeringskonferensen ska bara juridiskt
            omsätta toppmötets beslut i fördragstext.
          </p>
          <p xml:id="i-7L6dZE7wxS5ZW4FT68yNRf">
            Processen under förhandlingarna för att omvandla det så kallade
            konstitutionella fördraget har alltså omöjliggjort en demokratisk
            dialog mellan EU:s makthavare och dess befolkningar om fördragets
            innehåll. Som den har hanterats under det tyska ordförandeskapet
            går den också helt emot regeringens uttalade linje att Regeringen
            arbetar också för en europeisk union som är öppen och väl förankrad
            hos det svenska folket. (Regeringens EU-arbetsprogram för våren
            2007).
          </p>
          <p xml:id="i-6WTYwWxEDcLiVGPDbb86MH">
            All makt utgår från folket , är den princip som den svenska grundlagen
            vilar på. Regeringens utgångspunkt borde därför vara att varken
            regering eller riksdag har mandat att genomföra den omfattande
            överföring av maktbefogenheter från Sveriges riksdag till EU:s
            beslutande nivå som förslaget i sin nuvarande utformning innebär.
            Dessutom är det som ovan angetts oklart huruvida en ratificering
            av det nuvarande förslaget till EU:s konstitution strider mot
            grundlagens krav att riksdagen endast har rätt att överlåta beslutanderätt
            som inte rör principerna för statsskicket.
          </p>
          <p xml:id="i-N2xPunHHopmGgAvCuCPFAU">
            Ändå är regering och riksdag än en gång beredda att ta ställning
            för att genomföra en omfattande överföring av maktbefogenheter
            till EU. Detta genom ett snabbt klubbslag i riksdagen, efter en
            rekordsnabb process, utan att frågorna debatterats på allvar i
            valrörelsen och utan någon bred, folklig debatt. Dessutom utan
            en tanke på att utlysa den folkomröstning som borde vara en självklarhet
            i en sådan här stor fråga.
          </p>
          <p xml:id="i-DSX3Ks4mD5z4m1tKec9ujP">
            Vänsterpartiet anser att regeringen i förhandlingarna med det
            tyska ordförandeskapet borde ha avvisat den snabba och slutna
            processen för att forcera fram ett nytt utkast till EU-konstitution,
            till förmån för en öppen och demokratisk diskussion och debatt.
            Regeringen borde dessutom på Europeiska rådets möte den 2122 juni
            deklarera att en svensk ratificering av ett nytt fördrag inte
            kan ske med mindre än att förslaget först godkänns i en folkomröstning.
          </p>
          <p xml:id="i-RhduXnRP5Wrjogqgpfqf6A">
            Det gamla förslaget till EU-konstitution föll enligt EU:s egna
            regler, i och med att de franska och nederländska väljarna röstade
            nej i folkomröstningar under 2005. Ändå är det i det närmaste
            ett identiskt förslag till EU-konstitution som nu förhandlats
            fram. Förändringarna är i vissa delar närmast kosmetiska och gäller
            vissa ordval, EU:s symboler m.m. Syftet med dessa ändringar är
            uttalat att undvika nya folkomröstningar. Regering och riksdag
            borde ha avhållit sig från dessa skendemokratiska manövrer och
            ha haft respekt för de folkomröstningar som hållits. Man borde
            också se eventuella kommande folkomröstningar i EU-länderna som
            något positivt, inte som ett hot. Vi anser att det demokratiska
            samrådet med medborgare i varje land har ett egenvärde och efterlyser
            en förstärkt dialog mellan EU:s makthavare och folket.
          </p>
          <head type="h2" xml:id="i-GorMvmDLjV9xjxeVj2MViW">
            5.3 Varför bör vi använda oss av folkomröstning?
          </head>
          <p xml:id="i-ESqYVDUgChekMoTqYEhXLr">
            Viljan hos svenska folket att få ta ställning till det nya EU-fördraget
            i en folkomröstning är stor. Mer än hälften av svenskarna vill
            folkomrösta om EU:s nya fördrag, enligt en opinionsundersökning
            som Synovante har gjort på uppdrag av Vänsterpartiet. Nästan sex
            av tio har svarat ja, folkomröstning på frågan: Anser du att beslutet
            om Sverige ska skriva under den nya EU-konstitutionen bör fattas
            genom en folkomröstning eller anser du inte det?
          </p>
          <p xml:id="i-BM31rDTukRWJhAa594PrcZ">
            56 procent av svenska folket vill ha en folkomröstning om den
            nya EU-konstitutionen, 35 procent säger nej och 9 procent är osäkra/svarar
            vet ej. Bland LO-medlemmarna vill hela 69 procent ha en folkomröstning.
            Stödet för en folkomröstning är också starkt bland ungdomar och
            kvinnor.
          </p>
          <p xml:id="i-4DXfpk2xE91Y2kxCeEp9Mg">
            I juni offentliggjordes även en opinionsundersökning som visar
            att en överväldigande majoritet av befolkningen i fem stora EU-länder
            vill folkomrösta om ett eventuellt modifierat förslag till EU-fördrag.
            6475 procent av spanjorerna, tyskarna, britterna, italienarna
            respektive fransmännen vill folkomrösta om fördraget, visar studien
            från Harris Interactive, publicerad i Financial Times.
          </p>
          <p xml:id="i-LdRrkrMWBirW9q9rWxQjNj">
            Ett argument ofta använt av euroförespråkarna, innan beslutet
            om att folkomrösta om Sverige skulle gå med i EMU:s tredje steg,
            var ofta att det var en komplicerad fråga. För svår för vanligt
            folk att ta ställning till och att det skulle bli ett för lågt
            valdeltagande för att ge legitimitet åt resultatet. Samma argument
            används nu emot att svenska folket ska få rösta om de nya maktöverföringarna
            från Sveriges riksdag.
          </p>
          <p xml:id="i-AFLhqTAcYSR7qEeGqT4CA9">
            Men båda dessa argument kom på skam. Enligt en rapport från Sieps,
            Svenska institutet för europapolitiska studier, gjord av två välkända
            nationalekonomer Lars Jonung och Jonas Vlachos, 2007:2 The Euro
            what s in it for me? An Economic Analysis of the Swedish Euro
            Referendum 2003, visar att de grupper som hade mest att förlora
            på en övergång från krona till euro är de som främst röstade nej.
            Främst var det grupper som var beroende av offentliga sektorn,
            både som anställda och genom trygghetssystemen, särskilt förtidspensionerade,
            arbetslösa och kommun- och landstingsanställda, samt LO- och TCO-medlemmar,
            som löper större risker för arbetslöshet. Uppenbarligen hade de
            grupper som skulle ha förlorat mest på att Sverige gått med i
            EMU:s tredje steg satt sig in i frågan och röstat utifrån sin
            kunskap.
          </p>
          <p xml:id="i-Db3Kyt635idkE4tSjj5SYd">
            Även det andra argumentet gick om intet när valdeltagandet i
            folkomröstningen blev till och med högre än ett vanligt riksdagsval,
            82,6 %. I riksdagsvalet 2006 var valdeltagandet 81,9 %.
          </p>
          <p xml:id="i-FVCjWDhDWDLpRjZNCN4AJB">
            Vad kan vi då lära oss av historien? Att svenska folket är fullt
            kapabla att sätta sig in i komplicerade sammanhang och faktiskt
            verkligen intresserade av att själva ta ställning till hur de
            vill att Sveriges framtid ska se ut. Ytterligare en fördel, och
            kanske den främsta, är att genom en folkomröstning tvingas dessutom
            människor att sätta sig in i frågan. Vi har ett vackert ord för
            det folkbildning.
          </p>
          <p xml:id="i-FqogYywENQRQbQu1UfMwnv">
            Sammanfattningsvis kan sägas att eftersom fördraget innebär en
            avgörande maktöverföring från Sveriges riksdag till EU, samtidigt
            som fördraget medför att Sveriges inflytande i EU kraftigt reduceras,
            förändras grunden för det svenska medlemskapet och ytterst förutsättningarna
            för folkstyret, demokratin, i Sverige. Genom att denna förändring
            av den svenska demokratin inte diskuterades i den senaste valrörelsen
            måste riksdagen låta folket få ta ställning till EU:s nya reformfördrag.
            Rimligtvis bör det finnas gott om utrymme för svenska folket att
            sätta sig in frågan. Därför anser Vänsterpartiet att det bör vara
            ett år från det att en folkomröstning utlyses till dess att den
            genomförs. Detta bör riksdagen tillkännage för regeringen som
            sin mening.
          </p>
        </div>
        <div type="motSignatures">
          <list>
            <item xml:id="i-Ue35ytGRsFdpxXnPEvfqw4">
              Lars Ohly (v)
            </item>
            <item xml:id="i-3vm16FA9hWxYbwJrV7wX1S">
              Marianne Berg (v)
            </item>
            <item xml:id="i-6S7FvP5DNnSRmAu2G75tMv">
              Wiwi-Anne Johansson (v)
            </item>
            <item xml:id="i-YSmHvtYi7DicqxMz6JosuE">
              Hans Linde (v)
            </item>
            <item xml:id="i-D3NoZcYkiatcMKaMzrvBW6">
              Elina Linna (v)
            </item>
            <item xml:id="i-H8drmqkLuUswepB18qwb1u">
              Kent Persson (v)
            </item>
            <item xml:id="i-24raH8Whx7nNx1hHsMxpFV">
              Alice Åström (v)
            </item>
            <item xml:id="i-H8ijB83BxG5S8yjzN9pov">
              Jacob Johnson (v)
            </item>
          </list>
        </div>
      </div>
    </body>
  </text>
</TEI>
