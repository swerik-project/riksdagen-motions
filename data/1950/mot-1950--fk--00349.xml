<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__fk__349/mot_1950__fk__349-001.pdf"/>
      <div type="motHeader" xml:id="i-A8suAatEiokWq8T5s6z7xg">
        <div type="motTitle" xml:id="i-8fDcRtkUewsfv2iC2RTdWD"/>
        <div type="motSubmissionInfo" xml:id="i-6wsKj92TohC5y4LBQRrx9H"/>
      </div>
      <div type="motBody" xml:id="i-NeCmphxXidEm2qyfJQVdAG">
        <div xml:id="i-SLz3GXnAyq3KSQkwCpRsj5">
          <p xml:id="i-FmgH3g3HwEhhkZQaMMTeJ9">
            Motioner i Första kammaren, nr 349. 9
          </p>
          <p xml:id="i-8458e1JFcsFPxYkvodmvTa">
            Nr 349.
          </p>
          <p xml:id="i-K7Rd1Ko82hbRvsLQncsgeX">
            Av herr Werner m. fl., angående vidgad användning av in- hemskt
            vedbränsle.
          </p>
          <p xml:id="i-Cm1bzjxg1eoJtz2CbnDFep">
            Sedan importen av varor efter kriget blev fri, försämrades vårt
            handels- och valutaläge genom en kraftig stegring av importen
            och en därav följande negativ handelsbalans. Det siffermässiga
            underskottet i denna handels- balans utvisar för de tre åren 1946,
            1947 och 1948 i runt tal ett belopp av 3500 milj. kr. Klart är
            att denna ogynnsamma utveckling i hög grad har försvagat vårt
            handelspolitiska läge och ogynnsamt påverkat den ekonomiska balansen
            även inom landet. Vid de gemensamma ansträngningar, som nu göras
            för att återställa denna balans, bör det vara angeläget att så
            långt möjligt söka råda bot mot vad som eventuellt brister i den
            förda importpolitiken. Det behöver härvid icke särskilt framhållas
            angelägenheten av en nödvändig inskränkning i importen av lyxbetonade
            eller mera umbärliga varor. Men ansvällningen av importen av nödvändiga
            förbrukningsvaror bör även ägnas en nödig uppmärksamhet i den
            mån såväl importvolymen som än mera de stigande priserna visa
            tendenser att i alltför hög grad belasta han- delsbalansen. Denna
            granskning är så mycket mer påkallad, om import- varorna kunna
            i viss utsträckning ersättas med tillgängliga inhemska re- surser.
            Ännu mer önskvärt är ett sådant utbyte, därest genom förbruk-
            ningen en ökad avkastning av en viss råvarukälla inom landet och
            ökade arbetsinkomster för vissa arbetargrupper kunna vinnas. Vad
            vi i detta sam- manhang närmast syfta på är den våldsamma ökningen
            av importen av fossilt bränsle, nämligen kol och olja, vilken
            på endast en kort tid nästan helt slagit ut användningen av vårt
            inhemska vedbränsle. Här är inte meningen att söka nedvärdera
            den utomordentliga betydel- sen för hela vårt produktionsliv som
            importen av det fossila bränslet utgör. Men allting har en viss
            gräns, och då belastningen på vår handelsbalans är så pass betydande
            som nedan med siffror skall visas, så måste ifrågasättas, om det
            icke vore en klok ekonomisk politik att söka åvägabringa en viss
            avvägning emellan förbrukningen av importbränslet och det inhemska
            bränslet för att i samhällsekonomiskt intresse bereda ett visst
            utrymme för det senare. Hur ogynnsamt bränsleförsörjningen utvecklat
            sig för lan- det kan belysas genom följande siffror.
          </p>
          <pb facs="riksdagen-motions-pdf/data/1950/mot_1950__fk__349/mot_1950__fk__349-002.pdf"/>
          <p xml:id="i-AFbhoWPJABu5LSGzoa9zdm">
            10 Motioner i Första kammaren, nr 349.
          </p>
          <p xml:id="i-D8E2pBgCE62igW5fhMpP8Q">
            År 1948 uppgick importen av kol och koks till 7 230 000 ton med
            ett värde av 463 milj. kr. och av brännoljor till 3 245 000 ton
            med ett importvärde av 395,8 milj. kr. Valutautflödet ur landet
            under år 1948 för enbart import- bränslet belöper sig sålunda
            till ej mindre än 858,8 milj. kr. eller till 17,6 72 av hela vår
            import eller nära nog en tredubbling i kronor räknat sedan år
            1938. Vårt importbehov av bränsle har därjämte skapat ett be-
            roendeläge för oss, som på ett överlägset sätt utnyttjats av vissa
            export- länder. Med de ökade arbetslöner, som kolbrytningen överallt
            i världen har att räkna med, måste vi göra oss förtrogna med det
            faktum att kolet för framtiden alltid kommer att ställa sig dyrbart
            som värmekälla. Ännu mer lärer väl detta bli fallet efter den
            försämring som vår valuta undergått. Vårt lands skogar ge en beräknad
            årlig tillväxt av ca 56 milj. m? fast mått. Av denna tillväxt
            är en betydande procent avfalls- och gallringsvirke, som måste
            uttagas i tid, om ej gagnvirket skall hindras i sin utveckling
            och taga skada. Den kulturhuggning som skedde genom vedhuggningarna
            under kriget har i stort sett varit till betydande gagn. Nu har
            denna i vissa fall nödvändiga skogsgallring nästan helt upphört,
            enär avfallsbränslet särskilt vid längre transporter icke betalar
            produktionskostnaderna. En stagnation av skogsproduktiviteten
            och en försämring av gagnvirkeskvaliteterna torde bliva följden.
            De stora summor i arbetslöner som tidigare utgingo till skogs-
            arbetarna ha starkt minskat, och samma är förhållandet med fraktinkoms-
            terna, av vilken minskning ej minst statens järnvägar nu har en
            obehaglig känning. Allt tillsammans talar för att nationen i längden
            icke har råd att lämna denna viktiga fråga utan några åtgärder.
            Utredningar visa att vedbränslet under vissa omständigheter väl
            kan konkurrera med det fossila bränslet. Anordningar kunna vidtagas
            så att veden blir lämplig för maskinell inmatning i brännugnarna.
            Även kan tän- kas en ringa tillsats av brännolja genom insprutning
            vid förbränningen, varigenom värmeeffekten kunde stegras. Vissa
            anvisningar till det allmännas inrättningar liksom till industrier,
            där så är möjligt och lämpligt, torde böra övervägas liksom utanordnandet
            av vissa statliga premier till förbrukarna av vedbränslet för
            att möjliggöra en större förbrukning av vedbränslet. Det bör erinras
            om att subventioner nu utgå till förbrukare av fossila bränslen,
            vilket bidrager till den sned- vridning av konsumtionen som här
            påtalats. För att stödja produktionen av ved torde en viss subvention
            av statsmedel böra återupptagas, särskilt vid mera otillgängligt
            belägna avverkningar. Den förlustbringande utveck- ling på bränsleförsörjningens
            område som ovan relaterats kunna vi icke låta fortsätta att försvaga
            vår valutaställning utan några åtgärder från statsmakternas sida.
            Hela denna fråga synes därför vara av den storleksordning, att
            en snabb och allsidig utredning är påkallad, därvid hela frågan
            tages upp till en eko-
          </p>
          <pb facs="riksdagen-motions-pdf/data/1950/mot_1950__fk__349/mot_1950__fk__349-003.pdf"/>
          <p xml:id="i-bdW9QmYfiDqVcFR24t75c">
            Motioner i Första kammaren, nr 349. 11
          </p>
          <p xml:id="i-4vQP1sPQnHNa4aNcpwpBkZ">
            nomisk och även teknisk omprövning i samverkan mellan exempelvis
            något organ för staten eller härför utsedda särskilda sakkunniga
            och Sveriges skogsägareföreningars riksförbund. Med stöd av det
            anförda få vi därför hemställa, att riksdagen i skrivelse till
            Kungl. Maj:t måtte besluta att anhålla om skyndsam utredning och
            förslag angående vidgad användning av inhemskt vedbränsle för
            att såme- delst stärka vår handelsbalans och gynnsamt påverka
            av- kastningen från landets skogar och att i avvaktan härpå försök
            i praktisk drift omedelbart igångsättes med flissto- ker, samt
            att riksdagen måtte anvisa härför erforderliga medel.
          </p>
          <p xml:id="i-F2MYcQiN4e7LUz9BPbvBze">
            Stockholm den 26 januari 1950.
          </p>
          <p xml:id="i-PaUHcs5JXPLDWd9ZHACczq">
            Osc. Werner. C. P. V. Gränebo. Olof Pålsson. S. G. W. Wahlund.
            Bernhard Näsgård. Ivar Nilzon.
          </p>
          <p xml:id="i-BhCeXnfFbC96vBiMEmCzK8">
            Fritiof Karlsson. Ivar Persson.
          </p>
        </div>
      </div>
    </body>
  </text>
</TEI>
