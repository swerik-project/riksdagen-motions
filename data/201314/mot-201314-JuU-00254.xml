<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-JuU-00254">
  <teiHeader>
    <fileDesc>
      <titleStmt>
        <title>Kriminalvården</title>
        <author corresp="i-6MWLY5JdykMGLLUo96skfp">av Lena Olsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kriminalvården</title>
          <idno type="rdwebb">H102Ju254</idno>
          <rs type="number">Ju254</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H102Ju254/text</ref>
          <ref type="dokument_url_html">http://data.riksdagen.se/dokument/H102Ju254</ref>
          <ref type="dokumentstatus_url_xml">http://data.riksdagen.se/dokumentstatus/H102Ju254</ref>
          <ref type="doc">http://data.riksdagen.se/fil/0697E6C2-3B09-4E8F-A166-F9B5DA1AC770</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7QLSrJ1hMdpjPdNnVbPChz" type="signed"/>
        <correspContext corresp="i-7QLSrJ1hMdpjPdNnVbPChz">
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-YMVhiNTFdphcDZyXsMrQf3" type="numbering">
          <date when="2013-10-03"/>
        </correspAction>
        <correspAction xml:id="i-UzPEtCz9WKiNonBqNV6MdC" type="submission">
          <date when="2013-10-02"/>
        </correspAction>
        <correspAction xml:id="i-YDSnNuLeMNktSo46WSHG3R" type="transfer">
          <date when="2013-10-02"/>
        </correspAction>
        <correspAction xml:id="i-NEZ1agTQD4wXZcn8z3MDXm" type="assigned"/>
        <correspContext corresp="i-NEZ1agTQD4wXZcn8z3MDXm">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YQ1VrrajZVRfis4MErQTcZ" type="motHeader"/>
      <div xml:id="i-WXWxLDubCp4hpbHfPk6jpE" type="motBody">
        <div xml:id="i-Q3PsfBzz8c6Zj48r76z2Jq" type="motProposal" subtype="förslag">
          <head xml:id="i-PEURjeb7f881YGRR7RLjqp">
            Förslag till riksdagsbeslut
          </head>
          <list xml:id="i-33mXi1knH8qVX5Fa6hkPcC" style="ol">
            <item xml:id="i-HFxrVpnpnJxWp3xvUmpj1g">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett förslag som innebär att alla intagna inom kriminalvården
              ges möjlighet till studier upp till minst gymnasienivå.
            </item>
            <item xml:id="i-N9S2bvotAWRyS4ggvcw94M">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om att införa villkorlig halvtidsfrigivning för förstagångsdömda.
            </item>
            <item xml:id="i-PH9ACyEmDfmYwxS4kvw53i">
              Riksdagen tillkännager för regeringen som sin mening vad som
              anförs i motionen om att regeringen bör återkomma med ett förslag
              om att införa en s.k. inslussningspeng.
            </item>
            <item xml:id="i-6Au8gsfSNzn5fUX8YZbxbT">
              Riksdagen tillkännager för regeringen som sin mening vad som
              anförs i motionen om att införa en fångombudsman.
            </item>
          </list>
        </div>
        <div xml:id="i-FRQAGPZHuBFb6WSfBSXDXi" type="motContent">
          <head xml:id="i-92eGg5fc1Q2sXUa9PZ4G9A" type="h1">
            Motverka sysslolösheten
          </head>
          <p xml:id="i-GaijtjhaoaboiFyPTZpczY">
            Ett av de största problemen för intagna inom kriminalvården är
            sysslolöshet. På anstalter runt om i landet pågår verksamhet som
            innebär att de intagna i större omfattning får ta ansvar för anstaltens
            skötsel. Det kan röra sig om måltidsplanering, matlagning, tvätt
            och disk. Det är ett sätt att skapa en normalitet och gynnar återanpassning
            i samhället. Dessa exempel bör spridas i så stor omfattning som
            möjligt till fler anstalter. Samtidigt är det kanske ännu viktigare
            att använda tiden till arbete eller utbildning. Det kan vara avgörande
            för rehabiliteringen. Konkurrensen om de enklare arbeten som tidigare
            ofta varit grunden för sysselsättning inom kriminalvården är i
            dag hård. Därför måste alla goda exempel tas till vara. Det kan
            handla om anstalter med utökade möjligheter till självförvaltning,
            som exempelvis djurhållning.
          </p>
          <head xml:id="i-8sJfbqFEuEWnJ56B56M8P" type="h1">
            Ge alla intagna möjlighet till grundutbildning
          </head>
          <p xml:id="i-Lf212aiJte3KGsVpMSi9Qu">
            Att de intagna inom kriminalvården har lägre utbildningsnivå
            än befolkningen i genomsnitt är väl känt. Vänsterpartiet anser
            att alla människor i Sverige ska ha rätt till en fullgod grundutbildning.
            Utan grundutbildning är det väldigt mycket svårare att få arbete
            och omöjligt att studera vidare. Utbildning gynnar både den enskilde
            och samhället.
          </p>
          <p xml:id="i-Y3EEKnrTrrzfzqeZU5epsg">
            Det finns anstalter som satsat stort på utbildning. Det är bra,
            men en generell rättighet för intagna att kunna genomföra studier
            behövs. För intagna med ofullständig skolgång handlar det ofta
            om inlärningsproblem, koncentrationssvårigheter och liknande.
            För många som kanske levt ett ganska slitsamt liv med såväl droger
            som kriminalitet har dessa symptom snarare förstärkts än mildrats.
            Det krävs alltså extra stora insatser för att hjälpa den enskilde.
          </p>
          <p xml:id="i-B1R2A7P1T86NH32GogezE1">
            I dag bedrivs undervisningen i vanlig lektionsform med komvuxlärare
            i viss mån, men i stor utsträckning är den intagne hänvisad till
            att studera på egen hand. För en person som har en misslyckad
            skolgång bakom sig blir detta naturligtvis dubbelt så svårt. För
            att ge såväl ekonomisk utväxling av de satsningar som görs och
            bästa möjliga förutsättningar för den enskilde att lyckas behöver
            studiemiljön bli mindre torftig och mer utvecklad. Det kan handla
            om mer satsningar på studieteknik, hjälpmedel och inte minst läxhjälp.
          </p>
          <p xml:id="i-XAgi3gjypKs6fp2vmpLuBx">
            En del anstalter har satsat på yrkesutbildningar. Dessa utbildningar
            är mycket populära och ger ofta goda möjligheter till jobb efter
            avtjänat straff. Det är förstås en mycket god investering i framtiden
            eftersom möjligheten till ett jobb klart minskar risken för återfall.
            Det bör skapas fler platser för yrkesutbildning inom kriminalvården.
          </p>
          <p xml:id="i-PFcfwn3W4w8ZHtjffPqAo1">
            Vänsterpartiet anser att en grundutbildningsgaranti upp till
            gymnasienivå och möjlighet till yrkesutbildningar för intagna
            i kriminalvården är en mycket viktig satsning, såväl ur ekonomisk
            som ur mänsklig synvinkel. Regeringen bör återkomma till riksdagen
            med ett förslag som innebär att alla intagna inom kriminalvården
            ges möjlighet till studier upp till minst gymnasienivå. Detta
            bör riksdagen som sin mening ge regeringen till känna.
          </p>
          <head xml:id="i-M3nQrRoHRpSGFRVzyoEtDg" type="h1">
            Inför villkorlig halvtidsfrigivning för förstagångsdömda
          </head>
          <p xml:id="i-WYzfcH2KhZkFH2QzvpRLFw">
            Att under alltför långa tider vara föremål för den isolering
            som kriminalvård innebär är skadligt och ska om möjligt undvikas.
            Detta gäller i synnerhet för unga personer som begått sitt första
            brott. Ibland är det naturligtvis ändå nödvändigt att så sker.
            Vänsterpartiet anser att om ordentliga åtgärder inför frigivningen
            införs tillsammans med satsning på frivården bör kriminalvården
            kunna återgå till det system för halvtidsfrigivning som tidigare
            fanns. Detta för att undvika de skadliga effekter som uppkommer
            vid långvariga fängelsestraff. I dag är dock inte kriminalvården
            förberedd för det extraarbete som krävs av förberedelser och inte
            heller är frivården dimensionerad för detta. Därför anser vi att
            man i ett första steg bör införa villkorlig halvtidsfrigivning
            för förstagångsdömda. De som döms för första gången är ofta mer
            påverkningsbara och möjligheterna för att klara sig i ett liv
            utanför kriminalvården är bättre.
          </p>
          <p xml:id="i-SKq6BpB3rn54UbhrGHKvxy">
            Enligt en promemoria från riksdagens utredningstjänst (2013:966)
            kan förslaget minska kostnaderna för kriminalvården med 580 miljoner
            beräknat på helår. Av de minskade utgifterna föreslår vi att 300
            miljoner kronor per år stannar inom kriminalvården, för att användas
            till förbättrad verksamhet vad gäller t.ex. utbildning och återanpassning.
          </p>
          <p xml:id="i-HWRdAsoMHcyVSpVUcnajUJ">
            Regeringen bör återkomma till riksdagen med förslag om att införa
            villkorlig halvtidsfrigivning för förstagångsdömda. Detta bör
            riksdagen som sin mening ge regeringen till känna.
          </p>
          <head xml:id="i-LZnqMY7j6pgkrnsppPENr2" type="h1">
            Återanpassning
          </head>
          <p xml:id="i-LS89UwwvHfC27aYTAov5sv">
            Den moderna kriminalvården bygger på den så kallade normaliseringsprincipen.
            Det innebär att verkställigheten både i teori och praktik ska
            organiseras så att en anpassning till livet utanför anstalten
            blir så enkel som möjligt. Det förutsätter att kriminalvården
            och relevanta instanser i samhället utanför samverkar. Så fungerar
            det inte i dag. I stället är risken stor att den intagne står
            längre från samhället när han eller hon står i begrepp att lämna
            anstalten än innan. En intagen som har haft en bostad kan ha fått
            stora hyresskulder samtidigt som hen förlorat sitt kontrakt och
            därmed blir bostadslös.
          </p>
          <p xml:id="i-KNquSQsx8uQHJCjemkE4zD">
            Vanligtvis finns det inga upparbetade relationer med relevanta
            myndighetspersoner som socialtjänst och arbetsförmedling. Steget
            för den som friges att själv upprätta dessa kontakter är ofta
            svåra att ta. Det är viktigt att det övriga samhället tar vid
            direkt när strafftiden tar slut, inte efter några veckor. Det
            krävs en bättre samordning än i dag för att förverkliga detta.
          </p>
          <p xml:id="i-6DQiAfwnV4SasXfhJZmf68">
            Vi vill tillföra medel till ett försöksprojekt med inslussningsstöd
            för att stötta den frigivne att fortsätta sin rehabilitering.
            Det handlar om att alla de resurser som faktiskt finns ska samordnas
            på ett bättre sätt för att ge varje enskild individ ett relevant
            stöd i samband med frigivningen. Vi vill kalla det inslussningsstöd
            istället för utslussningsstöd eftersom det viktigaste inte är
            att man slussas ut från kriminalvården, utan att man ges en reell
            chans att slussas in i samhället igen. Stödet ska vara individuellt
            och insatserna ska vara riktade till fortsatt missbruksvård, arbetspraktik,
            utbildning och boende. Sådana riktade medel kan användas för att
            ge Kriminalvården i uppdrag att söka samverkan med kommuner, arbetsförmedling
            och andra berörda myndigheter för att utveckla samarbetet kring
            de intagna i samband med frigivningen. I första hand föreslår
            vi en försöksverksamhet med denna inslussningspeng – se även vår
            motion 2013/14:Ju362 Utgiftsområde 4 Rättsväsendet, där vi anslår
            100 miljoner per år för detta. Regeringen bör återkomma med ett
            förslag om att införa en s.k. inslussningspeng. Detta bör riksdagen
            som sin mening ge regeringen till känna.
          </p>
          <p xml:id="i-PjbLCSzgfMCv9BShTSp5g4">
            Många intagna har trasiga familjerelationer att ta itu med. I
            återanpassningen ska ingå att i största möjliga mån bearbeta och
            bygga upp kontakter med barn, föräldrar och andra anhöriga. Det
            är en mycket viktig del av rehabiliteringen. Att skapa möjligheter
            för detta är därför angeläget. Kriminalvården har också lagt ner
            mycket kraft på att arbeta med föräldraskapet, framför allt för
            män. Det är bra men mycket arbete kvarstår. Detta gäller inte
            minst kvinnor som inte sällan har sina barn placerade i familjehem
            eller liknande. Här är det oerhört viktigt att ett umgänge kan
            upprätthållas. Det kräver samverkan mellan kriminalvården, den
            placerande myndigheten, familjehemmet och den intagna.
          </p>
          <p xml:id="i-3rnTNqfzZ4TDxvFKAheg8s">
            Det är viktigt att personalen inom kriminalvården är välutbildad
            för sitt arbete. Vänsterpartiet har länge förordat en möjlighet
            till specialisering till kriminalvårdare på högskolenivå. Det
            skulle öka statusen på yrket och ge bättre förutsättningar för
            att förverkliga normaliseringsprocessen för de intagna till ett
            liv i frihet. Dessutom bör andra yrkesgrupper såsom psykologer
            och medicinsk personal i större utsträckning arbeta direkt med
            klienterna.
          </p>
          <head xml:id="i-5a3WgRWXSatKZAXd3W2uPB" type="h1">
            Inför en fångombudsman
          </head>
          <p xml:id="i-Ezhv3tMSrGdhV877AoEd5v">
            Nyligen har en fångombudsman inrättats efter ett initiativ av
            RFHL, Riksförbundet för rättigheter, frigörelse, hälsa och likabehandling.
            Fångombudsmannen ska bevaka och tillvarata människors rättigheter
            under den tid de är frihetsberövade och intagna på institutioner
            som ungdomshem, LVM-hem, rättspsykiatriska avdelningar eller kriminalvårdsanstalter.
            I samband med detta har Fångarnas riksorganisation lagt ner och
            avslutat sin verksamhet.
          </p>
          <p xml:id="i-FHCeMfJbikAwVS93wqzBij">
            Det finns i dag en mängd internationella konventioner som reglerar
            förhållandena på fängelser och häkten samt skyddet för mänskliga
            rättigheter för interner. Det måste finnas en kontinuerlig tillsyn
            när det gäller att upprätthålla fångars rättigheter. Det är ibland
            en svår uppgift att göra dessa avvägningar. Bedömningen av när
            säkerhetsskälen är på en sådan nivå att man kan göra undantag
            från rättigheterna är ofta svår. I dag är det Justitieombudsmannen,
            JO, som har det yttersta ansvaret för att fångars mänskliga rättigheter
            respekteras, men JO:s resurser räcker inte för alla de olika behov
            som finns inom området och stora som små frågor behöver hanteras.
          </p>
          <p xml:id="i-QAVCj9LXnyzwmA1w7hQXep">
            Vänsterpartiet anser att det måste vara i samhällets intresse
            att ansvara för att det finns en fångombudsman som fristående
            och oberoende verkar för att tillvarata intagnas rättigheter.
            Det är inte rimligt att enbart förlita sig på frivilligorganisationers
            arbete med dessa frågor. En fångombudsman bör införas även i Sverige.
            Detta bör riksdagen som sin mening ge regeringen till känna.
          </p>
        </div>
        <div xml:id="i-KEBAzcsQ6WMWxsYQuSJJEU" type="motSignatures">
          <list xml:id="i-QPruroRaXcbxFoW8n36Fsq">
            <item xml:id="i-FWp8VsN5EY1TsVemNZHmDM">
              Lena Olsson (V)
            </item>
            <item xml:id="i-NKhFeJwDnk6LfWDwjYLi5a">
              Bengt Berg (V)
            </item>
            <item xml:id="i-8hkACAuCWNVX4Q9E4utC3U">
              Marianne Berg (V)
            </item>
            <item xml:id="i-EbQ2y82gCYtpnngiwbkJQW">
              Amineh Kakabaveh (V)
            </item>
            <item xml:id="i-SKNDZYto1YpWG3PVWxnk4x">
              Lars Ohly (V)
            </item>
            <item xml:id="i-BgPruXeMweKt2DQMEoSHrV">
              Eva Olofsson (V)
            </item>
            <item xml:id="i-CETERSCw2Fq3XazJxti7hQ">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
