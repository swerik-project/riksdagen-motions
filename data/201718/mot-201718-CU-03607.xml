<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-CU-03607">
  <teiHeader>
    <fileDesc>
      <titleStmt>
        <title>Jämlik familjerätt</title>
        <author corresp="i-7EGhEVdWhirq9oiHvVcrQR">av Lotta Johnsson Fornarve m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3607 av Lotta Johnsson Fornarve m.fl. (V)</title>
          <idno type="rdwebb">H5023607</idno>
          <rs type="number">3607</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H5023607/text</ref>
          <ref type="dokument_url_html">http://data.riksdagen.se/dokument/H5023607</ref>
          <ref type="dokumentstatus_url_xml">http://data.riksdagen.se/dokumentstatus/H5023607</ref>
          <ref type="docx">http://data.riksdagen.se/fil/4C8D7E5C-2355-4464-8042-7157DE391B9E</ref>
          <ref type="pdf">http://data.riksdagen.se/fil/ACEE1A63-DD6D-4673-94F7-4B7D48C70542</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Cp7EFTqRfK41N6qQHaip1J" type="signed"/>
        <correspContext corresp="i-Cp7EFTqRfK41N6qQHaip1J">
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction type="submitted" xml:id="i-ZAxQNJ2MgRTk7chf3cUcC">
          <date when="2017-10-05"/>
          <time when="14:46:10"/>
        </correspAction>
        <correspAction type="reviewed" xml:id="i-WFbnKGwds5Rdm2SeHEZ9eY">
          <date when="2017-10-05"/>
          <time when="16:10:56"/>
        </correspAction>
        <correspAction type="referred" xml:id="i-21VxLcZXPhY8EYXZVbkGio">
          <date when="2017-10-13"/>
        </correspAction>
        <correspAction type="assigned" xml:id="i-322MkkyMa1j63A4UEjgV1f">
          <date when="2018-09-24"/>
          <time when="09:59:40"/>
        </correspAction>
        <correspContext corresp="i-322MkkyMa1j63A4UEjgV1f">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-PvJD7djBL66DtGbPpboUVX"/>
        <correspContext corresp="i-PvJD7djBL66DtGbPpboUVX">
          <ref type="uppgift">2017/18:SoU13</ref>
          <ref type="ref_dok_id">H501SoU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU13</ref>
          <ref type="ref_dok_titel">Socialtjänstfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-A2HizzLYfjEosAFZJhAmab"/>
        <correspContext corresp="i-A2HizzLYfjEosAFZJhAmab">
          <ref type="uppgift">2017/18:CU8</ref>
          <ref type="ref_dok_id">H501CU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU8</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-BTHowQsNMmx1fxA8YN4Wbt"/>
        <correspContext corresp="i-BTHowQsNMmx1fxA8YN4Wbt">
          <ref type="uppgift">2017/18:SoU9</ref>
          <ref type="ref_dok_id">H501SoU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU9</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-ETJfZEZWtUySFufikjjMhu"/>
        <correspContext corresp="i-ETJfZEZWtUySFufikjjMhu">
          <ref type="uppgift">2017/18:SkU19</ref>
          <ref type="ref_dok_id">H501SkU19</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU19</ref>
          <ref type="ref_dok_titel">Ökat skydd för hotade och förföljda personer samt några åtgärder för att öka kvaliteten i folkbokföringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-WjAC5Ud7oD5YRonDGKPgqG"/>
        <correspContext corresp="i-WjAC5Ud7oD5YRonDGKPgqG">
          <ref type="uppgift">2017/18:SoU20</ref>
          <ref type="ref_dok_id">H501SoU20</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU20</ref>
          <ref type="ref_dok_titel">Modernare regler om assisterad befruktning och föräldraskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:3607 av Lotta Johnsson Fornarve m.fl. (V) Jämlik familjerätt</div>
      </div>
      <div type="motBody">
        <div type="TOC" xml:id="i-7Ehxs4gPj8wyBHNzAeC1Nz">
          <head xml:id="i-5ZBCcNLy5MoJ6QSxSDbkEG">
            1Innehållsförteckning
          </head>
          <list>
            <item style="indent-level: 1">
              2Förslag till riksdagsbeslut
            </item>
            <item style="indent-level: 1">
              3Inledning
            </item>
            <item style="indent-level: 1">
              4Könsneutral lagstiftning
            </item>
            <item style="indent-level: 1">
              5Avskaffa omotiverade rättsliga skillnader mellan gifta och ogifta
              föräldrar
            </item>
            <item style="indent-level: 1">
              6Inför en föräldraskapspresumtion
            </item>
            <item style="indent-level: 1">
              7Inför en föräldraskapsbekräftelse
            </item>
            <item style="indent-level: 1">
              8Möjlighet att välja donator
            </item>
            <item style="indent-level: 1">
              9Möjlighet för spermadonator att bekräfta föräldraskapet
            </item>
            <item style="indent-level: 1">
              10Stoppa landstingens diskriminering av lesbiska par
            </item>
            <item style="indent-level: 1">
              11Behandling med donerat ägg och donerad sperma samtidigt
            </item>
            <item style="indent-level: 1">
              12Möjlighet till insemination på barnmorskemottagningar
            </item>
            <item style="indent-level: 1">
              13Adoption
            </item>
          </list>
        </div>
        <div type="motProposal" subtype="förslag">
          <head xml:id="i-Rrenk59a5NqmsFdQnEaRWu">
            2 Förslag till riksdagsbeslut
          </head>
          <list style="ol">
            <item xml:id="i-DTLajUrwzxc9b485vKnZd2">
              Riksdagen ställer sig bakom det som anförs i motionen om att
              det bör göras en översyn av den familjerättsliga lagstiftningen
              i syfte att den ska bli både materiellt och språkligt könsneutral
              och tillkännager detta för regeringen.
            </item>
            <item xml:id="i-GpC4TQnkYdPBVvSRHBENRE">
              Riksdagen ställer sig bakom det som anförs i motionen om att
              regeringen bör återkomma med förslag till lagändring som innebär
              att rutinerna för fastställande av faderskap förenklas när föräldrarna
              till ett barn är ogifta, och detta tillkännager riksdagen för
              regeringen.
            </item>
            <item xml:id="i-QmutXPNZqoFZy4i3UcbeBy">
              Riksdagen ställer sig bakom det som anförs i motionen om att
              regeringen bör återkomma med förslag till lagändring som innebär
              att en föräldraskapspresumtion ska gälla i de fall där en lesbisk
              kvinna som lever i äktenskap eller registrerat partnerskap genomgår
              assisterad befruktning vid allmänt sjukhus eller insemineras genom
              privat försorg, och detta tillkännager riksdagen för regeringen.
            </item>
            <item xml:id="i-PL12wy4Au81wJkGpPNpuSW">
              Riksdagen ställer sig bakom det som anförs i motionen om att
              regeringen bör tillse att begreppet faderskapspresumtion ändras
              till föräldraskapspresumtion i samtliga lagtexter där det förekommer,
              och detta tillkännager riksdagen för regeringen.
            </item>
            <item xml:id="i-NUDcELs9sqhHqdyRH4S1uB">
              Riksdagen ställer sig bakom det som anförs i motionen om att
              regeringen bör återkomma med förslag till lagändring som innebär
              att partnern till den kvinna som genomgår assisterad befruktning
              utanför allmänt sjukhus eller insemineras genom privat försorg
              får möjlighet att bekräfta föräldraskapet till barnet, och detta
              tillkännager riksdagen för regeringen.
            </item>
            <item xml:id="i-QbbgGRNd3u88tjJNg9DeKi">
              Riksdagen ställer sig bakom det som anförs i motionen om att
              regeringen bör tillse att begreppet faderskapsbekräftelse ändras
              till föräldraskapsbekräftelse i samtliga lagtexter där det förekommer,
              och detta tillkännager riksdagen för regeringen.
            </item>
            <item xml:id="i-KWwDREWSVxT5DVJAKKgXuq">
              Riksdagen ställer sig bakom det som anförs i motionen om att
              regeringen bör återkomma med förslag som innebär att par och ensamstående
              kvinnor får uttrycklig rätt att välja en känd donator för assisterad
              befruktning och tillkännager detta för regeringen.
            </item>
            <item xml:id="i-B8GvANhMY2M3Lrngom5Ptj">
              Riksdagen ställer sig bakom det som anförs i motionen om att
              regeringen bör återkomma med förslag till lagändring som innebär
              att den man som donerat sin sperma för assisterad befruktning
              av en kvinna får möjlighet att bekräfta faderskapet till barnet,
              och detta tillkännager riksdagen för regeringen.
            </item>
            <item xml:id="i-UKYxtDupXCMBkdscwnLtC3">
              Riksdagen ställer sig bakom det som anförs i motionen om att
              regeringen bör ta fram nationella riktlinjer för assisterad befruktning
              och tillkännager detta för regeringen.
            </item>
            <item xml:id="i-KqGw1PjBqnQtoRXnkcqRuA">
              Riksdagen ställer sig bakom det som anförs i motionen om att
              regeringen bör lägga fram förslag till lagändring som ger kvinnor
              möjlighet att få tillgång till behandling med donerade ägg och
              donerad sperma samtidigt, och detta tillkännager riksdagen för
              regeringen.
            </item>
            <item xml:id="i-SbMKbjKdG82dB7RCkdqR2k">
              Riksdagen ställer sig bakom det som anförs i motionen om att
              regeringen bör lägga fram förslag till lagändring som innebär
              att det blir möjligt att få tillgång till assisterad befruktning
              på barnmorskemottagningar och tillkännager detta för regeringen.
            </item>
            <item xml:id="i-UYvZfwEHsnjM7jV7zDEzy6">
              Riksdagen ställer sig bakom det som anförs i motionen om att
              Skatteverket bör ges tydliga direktiv om att folkbokföringsregistret
              ska anpassas efter det juridiska könet och tillkännager detta
              för regeringen.
            </item>
            <item xml:id="i-LZMqiswGok2i6pCTQrMm9c">
              Riksdagen ställer sig bakom det som anförs i motionen om att
              regeringen bör utreda hur sådana krav kan formuleras och om en
              ändring i lagen (1997:192) om internationell adoptionsförmedling
              är nödvändig och tillkännager detta för regeringen.
            </item>
            <item xml:id="i-Kiwy2nig5uF7or9SWPkyoX">
              Riksdagen ställer sig bakom det som anförs i motionen om att
              regeringen bör ge ett uppdrag till Myndigheten för familjerätt
              och föräldraskapsstöd (MFoF) om att vidta åtgärder för att på
              olika sätt stärka förutsättningarna för att internationella adoptioner
              till samkönade par ska kunna genomföras, och detta tillkännager
              riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-8feQJngXpGZQ4sJsNM5WXG">
            3 Inledning
          </head>
          <p xml:id="i-PyroxDkjXSYoQM6PyrUvTU">
            Den familjerättsliga lagstiftningen är i dag föråldrad och könsstereotyp
            och saknar ett tydligt barnperspektiv. För Vänsterpartiet är det
            självklart att alla människors kärlek ska respekteras. Ingen ska
            diskrimineras p.g.a. sin sexuella läggning eller könsidentitet
            utan alla ska ges samma förutsättningar att bilda och vara en
            familj. Dessvärre har vi en lång väg kvar att vandra innan vi
            nått fram till detta mål.
          </p>
          <p xml:id="i-47oZUvSvpJDSRhsdLwM5Mb">
            Vi lever i ett samhälle där hbtq-personer fortfarande osynliggörs,
            ifrågasätts och tvingas till utanförskap. För att sexuell läggning
            och könsidentitet ska vara ovidkommande krävs en lagstiftning
            som inte diskriminerar och särskiljer.
          </p>
          <head type="h1" xml:id="i-Ddj948a3cFQj49DD7GErQt">
            4 Könsneutral lagstiftning
          </head>
          <p xml:id="i-MitUFiNRRFzDsKKg4rUNpN">
            Dagens familjerättsliga lagstiftning utgår i mångt och mycket
            från heteronormativa föreställningar om hur en familj ser ut och
            innehåller många bestämmelser och antaganden kopplade till kön
            och sexualitet. Dessutom är många bestämmelser specifikt kopplade
            till modern (som alltid förutsätts vara en kvinna) och moderskapet
            respektive fadern (som alltid förutsätts vara en man) och faderskapet.
            Sedan samkönade par fått rätt att ingå äktenskap, adoptera och
            inseminera har dock vissa tillägg gjorts i de befintliga bestämmelserna.
            Efter att kravet på tvångssterilisering vid ändring av juridiskt
            kön togs bort har nya problem med lagstiftningen uppstått. Mot
            bakgrund av den rättsliga och samhälleliga utvecklingen framstår
            det som omotiverat att upprätthålla och behålla den nuvarande
            heteronormativa och könsstereotypa lagstiftning som dessutom blir
            allt svårare att tillämpa på ett rättssäkert och bra sätt.
          </p>
          <p xml:id="i-73zS12D8t7nkxAsNe4xw9v">
            Vänsterpartiet anser att det saknas skäl att dela upp föräldraskapet
            och göra åtskillnad mellan moderskap och faderskap. För oavsett
            vilken sexuell läggning och vilket juridiskt eller biologiskt
            kön den person som föder barnet har så är den personen barnets
            förälder. Samma sak gäller för den eller de personer som i övrigt
            är att anse som barnets förälder/föräldrar. Det bör därför göras
            en översyn av den familjerättsliga lagstiftningen i syfte att
            den ska bli både materiellt och språkligt könsneutral. Detta bör
            riksdagen ställa sig bakom och ge regeringen till känna.
          </p>
          <head type="h1" xml:id="i-TDXS6wxyb5CTaJTvQE7wka">
            5 Avskaffa omotiverade rättsliga skillnader mellan gifta och
            ogifta föräldrar
          </head>
          <p xml:id="i-4nd3vRaBFfr6apkBovTSti">
            Enligt nuvarande lagstiftning måste en ogift man skriftligen
            bekräfta faderskapet till sitt barn. Bekräftelsen ska bevittnas
            av två personer och skriftligen godkännas av modern samt socialnämnden
            (1 kap. 4 § FB). Om modern är gift med en man vid barnets födelse
            anses däremot den mannen automatiskt som barnets far enligt den
            s.k. faderskapspresumtionen (1 kap. 1 § FB). Om ett barn inte
            omfattas av faderskapspresumtionen är socialnämnden skyldig att
            försöka utreda vem som är far till barnet och se till att faderskapet
            fastställs om barnet har hemvist i Sverige (2 kap. 1 § FB).
          </p>
          <p xml:id="i-JqJiBpYiKxGr5pCrYghc7Q">
            Om föräldrarna är sammanboende och har varit det under tiden
            för befruktningen brukar socialsekreteraren på ett ganska smidigt
            sätt godta de uppgifter som föräldrarna lämnar, men fortfarande
            måste föräldrarna svara på frågor om de haft sexuellt umgänge
            under konceptionstiden, dvs. den tid då barnet kan vara avlat.
            Modern måste även svara på frågan om hon haft sexuellt umgänge
            med någon annan man under denna tid. Protokoll ska föras över
            det som kommer fram under utredningen. Om utredningen med tillräcklig
            säkerhet visar att en viss man är far till barnet ska han ges
            möjlighet att erkänna faderskapet. Om föräldrarna inte är sammanboende
            blir utredningen mera omfattande, för att så långt som möjligt
            säkerställa vem som är rätt far till barnet. Det kan då också
            bli aktuellt med blodundersökning.
          </p>
          <p xml:id="i-UkXWzUP9bDb9BqQw7NeECu">
            Vänsterpartiet anser att de otidsenliga rutinerna för fastställande
            av faderskap när föräldrarna är ogifta måste förenklas och moderniseras.
            Det finns ingen anledning att upprätthålla dagens byråkratiska
            procedur som för övrigt upplevs som kränkande av många nyblivna
            föräldrar. Förenklade rutiner kommer enligt vår mening inte att
            innebära ökad risk för att det inte är den biologiska fadern som
            tar på sig faderskapet.
          </p>
          <p xml:id="i-SDHWxTVACACKU8RznWWjAr">
            Vi vill också erinra om att den nuvarande ordningen med en faderskapspresumtion
            då modern är gift inte alltid torde leda till att det verkligen
            är den biologiska fadern som presumeras vara far till barnet.
            Dessutom kan faderskapet fastställas under betryggande former
            på ett betydligt enklare sätt än vad som nu är fallet. Vi anser
            att föräldrarna redan på sjukhuset eller i samband med de första
            kontakterna med Försäkringskassan gemensamt ska kunna underteckna
            en försäkran om föräldraskap. Ett annat alternativ kan vara att
            föräldrarna gemensamt anmäler faderskapet till folkbokföringsregistret.
            Socialnämnden bör utreda faderskap endast i fall där det finns
            oklarheter.
          </p>
          <p xml:id="i-FaxSf3RbE2JaVfXmQgQoqx">
            Regeringen bör därför återkomma med förslag till lagändring som
            innebär att rutinerna för fastställande av faderskap förenklas
            när föräldrarna till ett barn är ogifta. Detta bör riksdagen ställa
            sig bakom och ge regeringen till känna.
          </p>
          <head type="h1" xml:id="i-3YWLCeWJ2HxzhDQtUyzSTN">
            6 Inför en föräldraskapspresumtion
          </head>
          <p xml:id="i-HRxeSAE38JSvbBdjjxNhto">
            Ett barn som föds av gifta heterosexuella föräldrar faller under
            den s.k. faderskapspresumtionen. Mannen i äktenskapet anses alltså
            automatiskt vara far till barnet oavsett om han verkligen är den
            biologiska fadern eller inte. Som lagstiftningen är utformad i
            dag är det möjligt att ett barn som tillkommit i ett lesbiskt
            förhållande i praktiken bara får en rättslig vårdnadshavare. Om
            ett barn tillkommit genom privat insemination i hemmet eller efter
            assisterad befruktning utomlands saknar nämligen den befruktade
            kvinnans partner möjlighet att bekräfta föräldraskapet.
          </p>
          <p xml:id="i-Rd1QcxT8ifrHSj586yqqgM">
            Vi anser att en föräldraskapspresumtion alltid ska gälla i de
            fall där paret, oberoende av om det är ett heterosexuellt eller
            lesbiskt par, är gifta eller registrerade partners – detta oavsett
            hur barnet har tillkommit. Föräldraskapspresumtionen ska kunna
            hävas om donatorn vill ta på sig det rättsliga faderskapet under
            förutsättning att den biologiska modern och hennes maka eller
            partner godkänner hans faderskapsbekräftelse. Samma regler ska
            gälla för det rättsliga föräldraskapet oavsett om föräldrarna
            lever i en heterosexuell eller en lesbisk relation.
          </p>
          <p xml:id="i-Nv18jHQwjFnuuKQRsGUTbz">
            Regeringen bör återkomma med förslag till lagändring som innebär
            att en föräldraskapspresumtion ska gälla i de fall där en lesbisk
            kvinna som lever i äktenskap eller registrerat partnerskap genomgår
            assisterad befruktning vid allmänt sjukhus eller insemineras genom
            privat försorg. Detta bör riksdagen ställa sig bakom och ge regeringen
            till känna.
          </p>
          <p xml:id="i-NpVsXemZqrEAngiJ4JD9A3">
            Regeringen bör tillse att begreppet faderskapspresumtion ändras
            till föräldraskapspresumtion i samtliga lagtexter där det förekommer.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-94JdB85xoMvKpsLrJZXTN8">
            7 Inför en föräldraskapsbekräftelse
          </head>
          <p xml:id="i-MF5w5T15uPfRW1YS7m9MJU">
            En ogift heterosexuell man måste bekräfta faderskapet till barnet
            för att han ska anses som den rättsliga fadern. Vi anser att föräldraskap
            i en lesbisk relation bör kunna bekräftas på samma sätt som faderskap
            oavsett om modern befruktats vid allmänt sjukhus eller genom privat
            försorg. Det finns inga sakliga skäl till att de regler som gäller
            för heterosexuella föräldrar inte ska kunna gälla för lesbiska
            föräldrar.
          </p>
          <p xml:id="i-8gcn9LNSZxEa4yP8ncfQVg">
            Regeringen bör återkomma med förslag till lagändring som innebär
            att partnern till den kvinna som genomgår assisterad befruktning
            utanför allmänt sjukhus eller insemineras genom privat försorg
            får möjlighet att bekräfta föräldraskapet till barnet. Detta bör
            riksdagen ställa sig bakom och ge regeringen till känna.
          </p>
          <p xml:id="i-DNoj2UkDH7eFbaBgJJXKf">
            Regeringen bör tillse att begreppet faderskapsbekräftelse ändras
            till föräldraskapsbekräftelse i samtliga lagtexter där det förekommer.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-8M8L8eT4GzTP5vrCJWne4y">
            8 Möjlighet att välja donator
          </head>
          <p xml:id="i-EKq41c2CabyjmkVVdgDCZR">
            I dag saknas en generell möjlighet för par att själva välja vilken
            person de vill ha som donator. Enligt bestämmelser i lagen om
            genetisk integritet m.m. är det läkaren som väljer en lämplig
            donator. I huvudsak ska läkarens val styras av att den tänkta
            givaren inte är olämplig av medicinska skäl. I lagen uppställs
            dock inga hinder för att läkaren väljer någon som paret själv
            har valt och som är villig att medverka, men i verkligheten varierar
            det från fall till fall om ett pars önskan om en särskild donator
            tillmötesgås eller inte. Detta beror bl.a. på att det i förarbetena
            till lagen framhållits att släkt- och vänskapsförhållanden mellan
            paret och givaren inte är okomplicerat och att det kan finnas
            en risk för att enskilda utsätts för påtryckningar att donera
            sina könsceller. Vidare har det även framhållits att det ur barnets
            perspektiv är viktigt att föräldrarna och givaren kan hantera
            förhållandet att barnet har en genetisk förälder i exempelvis
            släkt- eller bekantskapskretsen. Om ett par önskar använda könsceller
            från en känd donator, måste läkaren därför bl.a. undersöka de
            inblandade personernas motiv till det och deras möjligheter att
            framöver klara sina inbördes relationer på ett bra sätt. Uttalandena
            i förarbetena har inneburit att man inom hälso- och sjukvården
            verkar för att ett par inte använder könsceller från en känd donator.
          </p>
          <p xml:id="i-YGgkwj4jSQ3tR2zXjJpQ73">
            Vänsterpartiet anser att det ska införas en laglig rätt att välja
            en känd donator, oavsett om det gäller ägg- eller spermadonation,
            och oavsett om det rör sig om ett par eller en ensamstående kvinna
            – detta oberoende av vilken sexuell läggning paret eller den ensamstående
            kvinnan har. På samma sätt som gäller i dag är det viktigt att
            den tilltänkta donatorn är lämplig av medicinska skäl. Vi förespråkar
            inte att det ska vara möjligt att välja bland okända donatorer,
            för att exempelvis öka möjligheten att barnet får vissa egenskaper
            eller dylikt. Vi är heller inte omedvetna om den risk som finns
            att enskilda kan utsättas för påtryckningar att ställa upp och
            donera sina könsceller till en närstående. All donation måste
            givetvis ske på frivillig basis och sjukvården bör i möjligaste
            utsträckning säkerställa att det också förhåller sig så.
          </p>
          <p xml:id="i-WPwP9DSqQKYPXZ6A29Agyr">
            Det förekommer redan i dag att ensamstående kvinnor, i stället
            för att besöka en klinik utomlands, med hjälp av en vän eller
            en helt okänd person inseminerar sig själva i hemmet. Vi anser
            att det är bättre om all insemination sker inom sjukvården under
            medicinskt kontrollerade former och där professionell hjälp finns
            att tillgå. Att tydligt möjliggöra insemination från känd donator
            på allmänt sjukhus eller barnmorskemottagning, innebär både att
            rättigheter och skyldigheter blir tydligt reglerade och att det
            är en trygghet för alla inblandade parter.
          </p>
          <p xml:id="i-6V38X186VfZT4JnRkoHVaR">
            Regeringen bör därför återkomma med förslag som innebär att par
            och ensamstående kvinnor får uttrycklig rätt att välja en känd
            donator för assisterad befruktning. Detta bör riksdagen ställa
            sig bakom och ge regeringen till känna.
          </p>
          <head type="h1" xml:id="i-JPNKFrJCQywgXTdJodLfve">
            9 Möjlighet för spermadonator att bekräfta föräldraskapet
          </head>
          <p xml:id="i-NdvuXT9qizQE1vrbUJhb5a">
            För många homosexuella män är donation av sperma den enda möjligheten
            som finns att bli biologisk förälder till ett barn. I dag kan
            en donator bekräfta faderskapet till ett barn som tillkommit genom
            privat insemination på samma sätt som en man som haft samlag med
            barnets mor. Vi anser att det även ska finnas en möjlighet att
            bekräfta faderskapet till ett barn som tillkommit genom assisterad
            befruktning vid allmänt sjukhus. Denna möjlighet kommer enbart
            att bli aktuell i de fall där paret själva eller den enskilda
            kvinnan själv valt ut en donator som de är överens om ska vara
            barnets rättsliga far. För den donator som läkaren väljer ut åt
            paret kommer situationen att vara oförändrad. Möjligheten för
            en man att bekräfta faderskapet till det barn som tillkommit genom
            befruktning vid allmänt sjukhus bereder väg för att fler inseminationer
            kan genomföras under medicinskt kontrollerade former.
          </p>
          <p xml:id="i-5EtX43vxWeVzCNF98mELHx">
            Regeringen bör därför återkomma med förslag till lagändring som
            innebär att den man som donerat sin sperma för assisterad befruktning
            av en kvinna får möjlighet att bekräfta faderskapet till barnet.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-VdubLWAV2BhrhQ4MgdBmZ2">
            10 Stoppa landstingens diskriminering av lesbiska par
          </head>
          <p xml:id="i-21a1woVEqi7Ay5LMzDvYmQ">
            Det förekommer fortfarande att lesbiska par som ansöker om assisterad
            befruktning behandlas annorlunda än heterosexuella par. Det är
            inte acceptabelt. Vissa landsting har helt olika regler beroende
            på parens sexuella läggning. Detta är ren diskriminering och vittnar
            om den okunskap om hbtq-personer som fortfarande finns bland politiska
            beslutsfattare och inom sjukvården.
          </p>
          <p xml:id="i-3CESpJkpwR9GhNXynMwHMm">
            Lesbiska par som försöker få barn genom assisterad befruktning
            vill ibland dela behandlingsförsöken emellan sig, men i dag ser
            även dessa rutiner helt olika ut hos olika landsting. Vi anser
            att lesbiska par alltid ska ha möjlighet att dela på antalet försök
            samt att lesbiska par ska slippa att bli diskriminerade och godtyckligt
            behandlade inom sjukvården. Regeringen bör därför ta fram nationella
            riktlinjer för assisterad befruktning. Detta bör riksdagen ställa
            sig bakom och ge regeringen till känna.
          </p>
          <head type="h1" xml:id="i-LHeeR9yuG6Biuq6Wsfx7du">
            11 Behandling med donerat ägg och donerad sperma samtidigt
          </head>
          <p xml:id="i-RWLjPMX4AScsUJSQWcqcZ1">
            I dag är det endast kvinnor som lever i en relation med en man
            som har möjlighet att ta emot donerade ägg. Dagens lagstiftning
            stadgar nämligen att det vid assisterad befruktning alltid ska
            finnas en genetisk koppling mellan barnet och minst en av föräldrarna,
            vilket innebär att åtminstone en av personerna i paret måste ha
            könsceller som kan användas vid befruktningen. Samtidigt är användning
            av donerade ägg och donerade spermier inte tillåten. En konsekvens
            av detta är att det inte är tillåtet för den ena kvinnan i ett
            samkönat par att donera sina ägg för användning vid behandling
            av den andra kvinnan i paret, trots att barnet då skulle få en
            genetisk koppling till en av sina föräldrar. I förarbetena har
            förbudet mot samtidig användning av donerade spermier och donerade
            ägg motiverats med bl.a. att en annan ordning kan ses som en alltför
            långtgående strävan att med tekniska insatser kompensera livets
            ofullkomlighet (prop. 2001/02:89 s. 52).
          </p>
          <p xml:id="i-AFtwR3Lvzrj14u8wMbweog">
            Lesbiska par som lider av ofrivillig barnlöshet saknar möjlighet
            att få behandling. Vi anser att lesbiska kvinnor som är infertila
            självklart ska ha samma rättigheter och möjligheter som heterosexuella
            kvinnor. Lagen bör därför inte ställa krav på att den kvinna som
            vill ta emot ett donerat ägg är gift eller sambo med en man. På
            Island är det i vissa fall tillåtet att vid befruktning utanför
            kroppen använda både donerade ägg och donerade spermier. Så är
            exempelvis fallet om båda parterna eller den ensamstående kvinnan
            har en nedsatt fertilitet.
          </p>
          <p xml:id="i-9doMQUvst378m9jqxbQ14t">
            En möjlighet att få behandling med donerade ägg och donerad sperma
            samtidigt skulle även ge heterosexuella par där båda parter är
            infertila en möjlighet att skaffa barn. Vidare skulle den kvinna-till-man
            transsexuella man som vill donera ägg till sin kvinnliga partner
            kunna bli biologisk förälder.
          </p>
          <p xml:id="i-LE7C7pBMbe8sduoMYgKrt2">
            År 2016 kom utredningen Olika vägar till föräldraskap (SOU 2016:11)
            som föreslog en lagändring om att det ska bli möjligt att behandlas
            med både donerade ägg och donerad sperma.
          </p>
          <p xml:id="i-M5ZhxmXhhwukp2JudTNaZi">
            Regeringen bör därför lägga fram förslag till lagändring som
            ger kvinnor möjlighet att få tillgång till behandling med donerade
            ägg och donerad sperma samtidigt. Detta bör riksdagen ställa sig
            bakom och ge regeringen till känna.
          </p>
          <head type="h1" xml:id="i-MwodVBJKPrHLQVXAERU9EG">
            12 Möjlighet till insemination på barnmorskemottagningar
          </head>
          <p xml:id="i-U7oVjQZtZbEGJpY5vyM2V4">
            Enligt nuvarande regler får en donatorinsemination inte utan
            tillstånd av Inspektionen för vård och omsorg utföras annat än
            vid offentligt finansierade sjukhus. Samma krav gäller för en
            befruktning utanför kroppen i sådana fall där paret kan använda
            sina egna könsceller vid behandlingen. Om en befruktning utanför
            kroppen ska genomföras med donerade ägg eller spermier, får befruktning
            och införande av ägg bara utföras vid universitetssjukhus. Universitetssjukhusen
            är i dag sju till antalet och är belägna i Stockholm, Uppsala,
            Göteborg, Linköping, Malmö, Umeå och Örebro.
          </p>
          <p xml:id="i-7xwe1tSra7uhWuRx1yq2nW">
            Sedan lesbiska par 2005 fick tillgång till assisterad befruktning
            inom den svenska sjukvården har sjukhusens köer ökat. Vi anser
            därför att det finns all anledning att tillåta insemination även
            på t.ex. barnmorskemottagningar. I Danmark och Finland är det
            redan i dag möjligt för barnmorskor att utföra insemination. Ett
            heterosexuellt par som söker assisterad befruktning har oftast
            själva försökt bli med barn genom samlag under en längre tid.
            En del lesbiska par kan ha försökt bli gravida genom privat insemination
            i hemmet men en del har inte försökt på egen hand utan i stället
            valt att söka behandling direkt. För de lesbiska par och ensamstående
            kvinnor där kvinnan som ska bära barnet inte har problem med infertilitet
            vore det betydligt enklare att söka sig till en barnmorskemottagning
            för att där få hjälp med inseminationen i stället för att behöva
            ställa sig i kö vid något av universitetssjukhusen.
          </p>
          <p xml:id="i-XcAFcAUmgP3DsP8ntW6wYG">
            I de fall där kvinnan är infertil krävs självfallet en mer ingående
            medicinsk utredning än vad en barnmorskemottagning kan erbjuda.
            Om barnmorskemottagningar ges möjlighet att utföra inseminationer
            minskar belastningen på de ovan nämnda sjukhusen och de par som
            söker behandling behöver inte vänta på sin tur i åratal. Vänsterpartiets
            förslag innebär även en effektivare hantering av inseminationer
            när det gäller både kostnader och köer.
          </p>
          <p xml:id="i-9ADxkAFzKaw5KAxDc39Yzr">
            Regeringen bör därför lägga fram förslag till lagändring som
            innebär att det blir möjligt att få tillgång till assisterad befruktning
            på barnmorskemottagningar. Detta bör riksdagen ställa sig bakom
            och ge regeringen till känna.
          </p>
          <head type="h1" xml:id="i-MvBrEXZzanb8BFVoQQVyJy">
            13 Adoption
          </head>
          <p xml:id="i-XTZ4VDLVCHNTmFLMHvWWhF">
            I fjorton år har det varit lagligt för samkönade par att adoptera
            barn i Sverige, ändå skedde den första internationella adoptionen
            till ett samkönat par i år. Det innebär i praktiken att det är
            väldigt svårt för samkönade par att adoptera trots att de har
            laglig rätt till det.
          </p>
          <p xml:id="i-4AfoNBSYovdJ9BGr8s2kGn">
            I dag finns det flera länder som tillåter adoption till samkönade
            par, bl.a. Sydafrika och Colombia. I andra europeiska länder har
            man också lyckats hitta lösningar där samkönade par kunnat genomföra
            internationella adoptioner. Grundproblemet i Sverige är att de
            adoptionsorganisationer som förmedlar adoptioner valt att bara
            verka i länder som inte tillåter adoption till samkönade par eller
            att samarbeta med enskilda organisationer som inte förmedlar barn
            till samkönade par.
          </p>
          <p xml:id="i-JGyqYaLtFvdDr7J9EPhhqf">
            Myndigheten för familjerätt och föräldraskapsstöd (MFoF) är den
            myndighet som har övergripande ansvar för adoptioner från andra
            länder. MFoF beslutar om auktorisation av de ideella organisationer
            som arbetar med internationell adoptionsförmedling, samt utövar
            tillsyn och fördelar statsbidrag till dessa.
          </p>
          <p xml:id="i-SFDPym7yevfX453N19oioZ">
            I Sverige finns det tre adoptionsorganisationer som är godkända
            av MFoF och som har hand om alla utländska adoptioner till landet.
            Samtliga organisationer tar emot skattepengar för att finansiera
            sin verksamhet samt är skyldiga att följa de krav som MFoF uppställer.
          </p>
          <p xml:id="i-7EVCxAGXY7yaa42s2yuWUQ">
            För att öka möjligheten för samkönade par att adoptera bör det
            därför uppställas krav på adoptionsbyråerna att samarbeta med
            organisationer som accepterar samkönade par som adoptivföräldrar.
            Regeringen bör därför utreda hur sådana krav kan formuleras och
            om en ändring av lagen (1997:192) om internationell adoptionsförmedling
            är nödvändig. Detta bör riksdagen ställa sig bakom och ge regeringen
            till känna.
          </p>
          <p xml:id="i-SKS8AmuWJCsv5LXrHaHRda">
            Regeringen bör även ge ett uppdrag till MFoF om att vidta åtgärder
            för att på olika sätt stärka förutsättningarna för att internationella
            adoptioner till samkönade par ska kunna genomföras. Detta bör
            riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-WayMefepF3Dty4EyTYokqL">
              Lotta Johnsson Fornarve (V)
            </item>
            <item xml:id="i-CJrQuKg2g7QNxUCLJDnQ6g">
              Nooshi Dadgostar (V)
            </item>
            <item xml:id="i-6y6a78XaNfkUwTBGxwo17h">
              Rossana Dinamarca (V)
            </item>
            <item xml:id="i-NaCGuYW5fimqxpu6rXwkAd">
              Maj Karlsson (V)
            </item>
            <item xml:id="i-VvwSSoYENTnvdUXeNdBmzA">
              Karin Rågsjö (V)
            </item>
            <item xml:id="i-SUbxN3x3iapTfBTBmhRLsS">
              Linda Snecker (V)
            </item>
            <item xml:id="i-BA7PfgjaoQVstDBwVhzNeB">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
