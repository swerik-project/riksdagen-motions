<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0027/mot_200001_MJ_0027-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ27 pnr: m1165
          </p>
          <p>
            Motion till riksdagen 2000/01:MJ27
          </p>
          <p>
            av Göte Jonsson m.fl. (m) med anledning av prop. 2000/01:65
          </p>
          <p>
            Kemikaliestrategi för Giftfri miljö
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att kemikaliestrategin för målet Giftfri miljö
            bör användas som en utgångspunkt för Sverige i arbetet med att
            utforma en gemensam kemikaliestrategi för EU. 2. Riksdagen tillkännager
            för regeringen som sin mening vad i motionen anförs om att Sverige
            bör avvakta resultatet av det pågående arbetet med att utforma
            en kemikaliestrategi för EU innan beslut om delmål för att uppnå
            målet Giftfri miljö fattas.
          </p>
          <p>
            Inledning
          </p>
          <p>
            I propositionen Kemikaliestrategi för giftfri miljö preciseras
            fem delmål för att nå det av riksdagen antagna miljökvalitetsmålet
            Giftfri miljö. Miljömålskommittén lämnade i sitt betänkande förslag
            till sex delmål. Förslaget till delmål om sanering av förorenade
            områden kommer dock att behandlas i den kommande miljömålspropositionen.
            Regeringen vidareutvecklar i propositionen hur de nya riktlinjerna
            för kemikaliepolitiken som lades fast i propositionen Svenska
            miljömål skall definieras och genomföras. Regeringen konstaterar
            i propositionen att EU är en viktig arena för fortsatta åtgärder
            för att nå målet Giftfri miljö. Regeringen vill verka för att
            den kemikaliestrategi som nu utarbetas inom EU blir ett effektivt
            verktyg för att komma till rätta med de problem som finns inom
            kemikalieområdet. I propositionen föreslås bland annat att farliga
            ämnen skall fasas ut. Nyproducerade varor som används på ett sådant
            sätt att de kommer ut i kretsloppet skall senast år 2007 så långt
            det är möjligt vara fria från cancerframkallande ämnen och andra
            ämnen som påverkar arvsmassan eller stör fortplantningen. Varorna
            skall inte heller innehålla några nya organiska ämnen som är långlivade
            och bioackumulerande. I produktionsprocesserna skall inte ingå
            farliga ämnen av angivet slag, om användningen kan skada
          </p>
          <p>
            [PA Lä
          </p>
          <p>
            MOT. 2000/01
          </p>
          <pb facs="riksdagen-motions-pdf/data/200001/mot_200001_MJ_0027/mot_200001_MJ_0027-0002.pdf"/>
          <p>
            2000/01:MJ27
          </p>
          <p>
            hälsa och miljö. Kvicksilver skall inte förekomma i nyproducerade
            varor efter år 2003. Detsamma skall gälla för kadmium och bly
            efter år 2010. Regeringen föreslår också att hälso- och miljöriskerna
            med användningen av kemiska ämnen skall minska fortlöpande. I
            propositionen presenteras också strategier för hur delmålen skall
            nås.
          </p>
          <p>
            En kemikaliestrategi för giftfri miljö
          </p>
          <p>
            Propositionen beskriver till stora delar på ett bra sätt de brister
            som finns på kemikalieområdet. I huvudsak är problemformuleringen
            korrekt och många av förslagen till åtgärder är bra. Det finns
            dock en genomgående resonemangsmässig brist i propositionen. Regeringen
            tycks inte till fullo inse att implementeringen av en svensk kemikaliestrategi
            måste vara åtminstone kompatibel med den gemensamma kemikaliestrategin
            som just nu utarbetas inom EU. Handeln med kemikalier och varor
            som innehåller kemikalier är global. Av de 11 000 kemiska ämnen
            som används i Sverige är enbart ca 300-400 tillverkade i Sverige.
            De produktförändringar och lagändringar som krävs för att målet
            om en giftfri miljö skall kunna nås måste drivas igenom internationellt.
            Eftersom Sverige är en del av den europeiska gemensamma marknaden
            vore det bästa att i detta skede koncentrera kraft och resurser
            på att den gemensamma kemikaliestrategin blir så bra som möjligt.
            Moderata Samlingspartiet anser därför att propositionen skall
            användas som utgångspunkt i det fortsatta arbetet med att utforma
            en gemensam kemikaliestrategi för EU. De samlade positiva miljöeffekterna
            blir betydligt större av en bra gemensam kemikaliestrategi än
            av en isolerad svensk kemikaliestrategi oavsett hur långtgående
            den sistnämnda kan bli. Av detta följer att det är bättre att
            vänta med att fastställa bindande svenska delmål för att uppnå
            miljömålet en giftfri miljö tills vi vet hur den gemensamma kemikaliestrategin
            blir slutgiltigt utformad. Lyckas Sverige
          </p>
          <p>
            medverka till att den gemensamma strategin blir bra kan vi utan
            problem anta svenska delmål som överensstämmer med EU:s regler.
            Blir den gemensamma kemikaliestrategin svag vet vi i varje fall
            då i vilken utsträckning Sverige kan anta hårdare regler än EU.
            Slutsatsen blir, oavsett hur den gemensamma strategin faller ut,
            att det är bättre att vänta med att fastställa bindande svenska
            delmål tills gemenskapsstrategin på kemikalieområdet är färdig.
            Ett alternativ till att vänta skulle kunna vara att delmålen uttrycks
            som önskvärda att nå men utan bindande formuleringar. Detta skulle
            kunna uppnås genom att ordet ”skall” i delmålen byts ut mot ordet
            ”bör”. I delmål 1 sägs exempelvis att: ”Senast är 2010 skall det
            finnas uppgifter om egenskaperna hos alla avsiktligt framställda
            eller utvunna kemiska ämnen som finns på marknaden.” Genom att
            byta ut ordet ”skall” mot ”bör” kan man markera att det inte enbart
            beror på vad vi gör i Sverige utan i högsta grad är beroende av
          </p>
          <p>
            beslut på bland annat EU-nivå.
          </p>
          <pb facs="riksdagen-motions-pdf/data/200001/mot_200001_MJ_0027/mot_200001_MJ_0027-0003.pdf"/>
          <p>
            I strategierna för att nå de olika delmålen framgår att regeringen
            trots allt är medveten om att det kommer att krävas förändringar
            av bland annat EU- regler för att nå delmålen. Det naturliga vore
            att man också i formuleringen av delmålen tar hänsyn till att
            Sverige är beroende av omvärlden och av gemensamma beslut inom
            EU för att delmålen skall kunna uppnås. Med ett riksdagsbeslut
            som innebär att Sverige skall använda sig av den föreslagna kemikaliestrategin
            i arbetet med att utforma EU:s kemikaliestrategi bör regeringen
            kunna verka kraftfullt för att den gemensamma kemikaliestrategin
            skall bli så bra som möjligt.
          </p>
          <p>
            Stockholm den 23 februari 2001
          </p>
          <p>
            Göte Jonsson (m)
          </p>
          <p>
            Ingvar Eriksson (m) Carl G Nilsson (m) Catharina Elmsäter-Svärd
            (m) Lars Lindblad (m) Per-Samuel Nisser (m) Berit Adolfsson (m)
            Inger René (m) Anders G Högmark (m) Patrik Norinder (m) Lars Björkman
            (m) Ola Sundell (m)
          </p>
          <p>
            2000/01:MJ27
          </p>
        </div>
      </div>
    </body>
  </text>
</TEI>
