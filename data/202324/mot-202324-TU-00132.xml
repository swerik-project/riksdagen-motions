<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-TU-00132">
  <teiHeader>
    <fileDesc>
      <titleStmt>
        <title>Åldersbegränsning av däck</title>
        <author corresp="i-Y6pV2kmHmseFnW9xv9t8yX">av Eric Palmqvist (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:132 av Eric Palmqvist (SD)</title>
          <idno type="rdwebb">HB02132</idno>
          <rs type="number">132</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HB02132/text</ref>
          <ref type="dokument_url_html">https://data.riksdagen.se/dokument/HB02132</ref>
          <ref type="dokumentstatus_url_xml">https://data.riksdagen.se/dokumentstatus/HB02132</ref>
          <ref type="pdf">https://data.riksdagen.se/fil/8A0B13F9-791A-489F-94F7-9AF6DBA21213</ref>
          <ref type="docx">https://data.riksdagen.se/fil/2F268CB4-9033-4707-855E-AB7C21B04533</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-QvwqAd2hCobvAPh9w76XtU" type="signed"/>
        <correspContext corresp="i-QvwqAd2hCobvAPh9w76XtU">
          <note type="signatory" corresp="i-Y6pV2kmHmseFnW9xv9t8yX"/>
        </correspContext>
        <correspAction type="submitted" xml:id="i-XTyyWxPumHJTTrhTk4Z9iS">
          <date when="2023-09-26"/>
          <time when="16:07:26"/>
        </correspAction>
        <correspAction type="reviewed" xml:id="i-8zVMVkBQVeuvJMzcUdEFWB">
          <date when="2023-09-26"/>
          <time when="16:31:40"/>
        </correspAction>
        <correspAction type="referred" xml:id="i-TCsc9MmXYBxX3uL4dnmC47">
          <date when="2023-10-17"/>
        </correspAction>
        <correspAction type="assigned" xml:id="i-JpQwvs4ecETxWeLn3ayjM4">
          <date when="2024-03-06"/>
          <time when="16:29:15"/>
        </correspAction>
        <correspContext corresp="i-JpQwvs4ecETxWeLn3ayjM4">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-EDTaaC7bPa5RFqocqJcLSv"/>
        <correspContext corresp="i-EDTaaC7bPa5RFqocqJcLSv">
          <ref type="uppgift">2023/24:TU7</ref>
          <ref type="ref_dok_id">HB01TU7</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU7</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:132 av Eric Palmqvist (SD) Åldersbegränsning av däck</div>
      </div>
      <div type="motBody">
        <div type="motProposal" subtype="förslag">
          <head xml:id="i-Hi6BinHcBqxT8CFMvPyRav">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-TyVd9VtpnRdxh8GkSftgrF">
              Riksdagen ställer sig bakom det som anförs i motionen om att
              utreda om en åldersbegränsning, eller annan åtgärd för att förhindra
              bruket av alltför gamla däck, är möjlig att införa och tillkännager
              detta för regeringen.
            </item>
          </list>
          <list>
            <item sortKey="Yrkande 2" xml:id="i-TaCyjfdwhV9NJVDQRbtDE">
              Riksdagen ställer sig bakom det som anförs i motionen om kontroll
              av efterlevnad och påföljd och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-CNVQdRk6RH1HrNwNQsXzMf">
            Motivering
          </head>
          <p xml:id="i-FF7HiUwuhXbGuTfGov39Tn">
            De däck som sitter på våra fordon som vi färdas i utgör fordonens
            enda kontakt med vägbanan. En yta stor som fyra handflator är
            ungefär det som utgör fästet för en personbil som färdas längs
            en kurvig väg i 90 km/h, och då det gäller motorcyklar är ytan
            inte mycket större än motsvarande två femkronor.
          </p>
          <p xml:id="i-Lo1jbYXUqv2vfewjeF5xXu">
            Däckens beskaffenhet har en direkt avgörande inverkan på bland
            annat fordonets accelerationsförmåga, bromsförmåga, kurvtagningsförmåga
            och förmåga att hantera väta på vägbanan. Bra däck är inte primärt
            en fråga om komfort och utseende utan skall ses som en av fordonets
            viktigaste säkerhetskomponenter.
          </p>
          <p xml:id="i-KUPwN9jspLv4QGGFsqwHGc">
            Vi har idag lagkrav vad avser dimension, hastighetsklassning
            och belastningsindex på däck, vilket regleras av fordonets helhetsgodkännande.
            Vidare har vi lagstadgade krav då det gäller vinterdäck då det
            råder vinterväglag, och när det gäller däckens slitage föreligger
            det regler avseende kvarvarande mönsterdjup. Att de däck som sitter
            monterade på ett fordon stämmer överens med vad registreringsbeviset
            föreskriver kontrolleras enkelt under exempelvis kontrollbesiktningen.
            Detsamma gäller för återstående mönsterdjup och att däcket har
            rätt beskaffenhet för årstiden. Även polisen kan göra en kontroll
            av däcken i samband med att de utför en fordonskontroll, och kontrollen
            är inte komplicerad.
          </p>
          <p xml:id="i-3FwjoRykk36vmXRFz13tsW">
            Däck är en färskvara
          </p>
          <p xml:id="i-21LVRTxiUzMZAVRtQpTSBg">
            Däck brukar beskrivas som en färskvara, och även om det inte
            är hela sanningen så ligger det mycket i påståendet, i synnerhet
            sedan de mjukgörande men miljöskadliga HA-oljorna fasades ut ur
            tillverkningsprocessen. Aktuell forskning visar emellertid att
            ett fabriksnytt däck kan lagras i flera år utan att dess egenskaper
            påvisbart försämras så länge det förvaras korrekt. Däcket får
            under lagringen inte utsättas för värme, olja, UV‑strålning eller
            höga ozonhalter om det skall bibehålla de egenskaper som det hade
            då det tillverkades. Detta ställer således stora krav på distributionskedjorna
            och återför­säljarna, och ju äldre ett däck är desto svårare är
            det för kunden att förvissa sig om att det däck som denne köper
            har förvarats korrekt och inte exempelvis i en container utomhus
            under en längre tid.
          </p>
          <p xml:id="i-BttTZfiQjZSd1DPh2LuHzC">
            Den gängse uppfattningen är annars, om man bortser från resonemanget
            ovan om riskerna med brister vid lagringen av nya däck, att ett
            däcks åldrande påbörjas då det börjar användas. Detta för att
            däcket då utsätts för friktionsvärme, solljus och kemikalier på
            marken eller i miljön som har negativ inverkan på gummits egenskaper.
            Däck som börjat användas förvaras heller inte sällan på ett direkt
            dåligt sätt då det inte används exempelvis under en presenning
            på altanen eller i någon annan för däcket mindre gynnsam miljö.
          </p>
          <p xml:id="i-KEqwByctp8MSnTechRpxVq">
            Ett däck som har börjat användas, eller har lagrats på ett felaktigt
            sätt, hårdnar med tiden och tenderar att förr eller senare få
            torrsprickor. Däckens stomme utgörs av en kord som ofta har inslag
            av metalltrådar, i synnerhet på äldre däck. Då sprickbildning
            uppstår kan fukt leta sig in till korden som då riskerar att korrodera
            (rosta), varpå man får ett däck med exempelvis en ”bula” på sidan.
            Ett sådant däck är direkt trafikfarligt att färdas med då det
            förr eller senare brister under färd då det blir varmt – en så
            kallad däckexplosion. Även om gamla däck inte alltid nyttjas så
            länge att utgången blir så drastisk skall det påpekas att ett
            gammalt och torrt däck har avsevärt försämrade broms-, regn- och
            vägegenskaper, vilket utgör en risk för alla som vistas i trafiken.
          </p>
          <p xml:id="i-PfHU9JLXFFLCpVqiyxc7Hz">
            Tyvärr ser vi idag längs våra vägar fordon som framförs med mycket
            gamla och torrspruckna däck som fortfarande har tillräckligt mönsterdjup
            för att anses vara lagliga. Detta är särskilt vanligt förekommande
            på släpvagnar, fritidsfordon och vissa typer av hobbyfordon som
            inte körs så många mil per år. Gamla torrspruckna däck är livsfarliga
            och hårda som bakelit, och de riskerar att slitas sönder vid en
            undanmanöver eller kraftig inbromsning eller då de blir varma
            av friktionsvärmen vid färd, och detta är en problematik som nuvarande
            lagstiftning inte förmår att adressera på ett tydligt sätt. Regeringen
            bör därför låta utreda om och hur en åldersbegränsning, eller
            annan åtgärd för att förhindra brukandet av alltför gamla däck
            med tvivelaktiga trafiksäkerhets­egenskaper, är möjlig att införa
            samt hur ett sådant regelverk om så är möjligt skall utformas.
          </p>
          <p xml:id="i-NTzt2Q79u3A8pgymxGsiUc">
            Kontroll av efterlevnad och påföljd
          </p>
          <p xml:id="i-2TMYcumipqiHX2yWvwKuAJ">
            Av all den information som finns att utläsa av däckens märkning
            idag framgår även tiden för däckets tillverkning som anges med
            en kod för år och vecka. Det är därför möjligt att ålägga samma
            kontrollorgan som idag kontrollerar ifall våra fordon har rätt
            däck med rätt mönsterdjup att även kontrollera att däcken inte
            är för gamla utan att arbetsbelastningen skulle öka eller ytterligare
            kontrollinstanser skulle behöva tillskapas.
          </p>
          <p xml:id="i-KtirzxUg1xpuwVXg2QDbRE">
            En rimlig påföljd vid färd med för gamla och därmed trafikfarliga
            däck skulle, om en åldersbegränsning på däck införs, kunna vara
            böter i samma nivå som vid färd med däck med för litet mönsterdjup
            eller däck av fel beskaffenhet för fordonet.
          </p>
        </div>
        <div type="motSignatures">
          <list>
            <item xml:id="i-BFTqwNLaD6L1vfaQq4qNp9" who="i-Y6pV2kmHmseFnW9xv9t8yX">
              Eric Palmqvist (SD)
            </item>
          </list>
        </div>
      </div>
    </body>
  </text>
</TEI>
