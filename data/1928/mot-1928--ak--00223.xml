<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1928--ak--00223">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__ak__223/mot_1928__ak__223-001.pdf"/>
      <fw xml:id="i-Br39TkSDJQN7ZiFqmELri2">
        Motioner i Andra kammaren, Nr 223. 11
      </fw>
      <div xml:id="i-KDeigsatv35wEAeR8jfGPd" type="motHeader">
        <div xml:id="i-LAMjdMrGauuwNUnPWq4Ska" type="motTitle"/>
        <div xml:id="i-Hv63BwRBbC8t96mde3eXkc" type="motSubmissionInfo"/>
      </div>
      <div xml:id="i-MFTFjVfqm4sj2AzhviF2XQ" type="motBody">
        <div xml:id="i-Vadrw8oZ5pQQDyriRDS8np">
          <p xml:id="i-Luh4oQWvfT34YuAqSFACfh">
            Nr 223.
          </p>
          <p xml:id="i-KHpUQUZt5tHoLcz9sqEfWd">
            Av fru Nordgren, angående bidrag i vissa fall av statsmedel till
            kost- nader för regelbundna läkareundersökningar vid folk- och
            småskolorna.
          </p>
          <p xml:id="i-Qy7B8qQRiBtaj8koqx3kQG">
            Att omvårdnaden av folkhälsan och tillvaratagandet av människomateri-
            alet höra till en nations viktigaste uppgifter, liksom att ett
            lands värde- fullaste tillgång består i ett friskt och livsdugligt
            släkte, väl rustat i andligt och kroppsligt hänseende, torde vara
            obestridliga fakta, varom inga delade meningar råda. Också har
            den tankegången alltmera gjort sig gällande, att man, för att
            uppnå goda resultat i berörda avseende, med uppmärksamhet måste
            följa det uppväxande släktets hälsotillstånd och redan på ett
            tidigt ålderstadium omhändertaga barnen samt genom lämpliga åtgärder,
            så långt detta låter sig göra, sätta dem i stånd att växa upp
            till friska och arbetsdugliga människor. Särskilt efter världskriget
            har man i de stora kulturländerna inriktat sig på att söka framkomliga
            vägar för folkhälsans förbättrande genom förebyggande åtgärder.
            En företeelse tydligen framsprungen ur en strävan att reparera
            vad kriget och kristiden nedbrutit. Framförallt är spörsmålet
            om huru man skall kunna ge de klena barnen en livschans, lika
            stor som de normalas, föremål för dessa länders uppmärksamhet.
            I detta syfte har man i Amerika, England, Frankrike och Tyskland
            igångsatt vetenskapliga institutioner, som insamla och bearbeta
            statistiskt material, och våra närmaste grannländer Danmark och
            Norge äro sedan några år inne på . samma väg. I vårt land ha de
            statliga myndigheterna icke ägnat sin uppmärksamhet åt detta problem,
            vilket dock torde vara värt beaktande även hos oss. Ty ehuruväl
            vi förskonades från att komma med i kriget, undgingo vi dock icke
            dess följeslagare, kristiden. Och det torde väl vara obestridligt,
            att en stor del av de barn, som föddes under kristidsåren, blivit
            klenare och sämre rustade i fysiskt hänseende än de som komma
            till världen under normala tider. Liksom att den svåra arbetslöshet,
            som under åratal varit rådande och alltjämt hemsöker stora delar
            av vårt folk, med undernäring och bristfällig hygienisk omvårdnad
            för barnen i tusentals hem, kommer att i hög grad öka de klena
            barnens skara. Vilka risker för en försämring av folkmaterialet
            dessa förhållanden innebära, torde lätt kunna inses. Från auktorativt
            håll har anförts, att särskilt de klena barnen i åldern 7—14 år
            bära inom sig den risk för kroniska sjukdomar, som är den vuxna
            befolkningens arvedel, och att
          </p>
          <pb facs="riksdagen-motions-pdf/data/1928/mot_1928__ak__223/mot_1928__ak__223-002.pdf"/>
          <fw xml:id="i-KijVYR6axKM3LJgPY4gJuD">
            12 Motioner i Andra kammaren, Nr 223.
          </fw>
          <p xml:id="i-CXLwAM9q8WQUULDcqriYjX">
            deras kroppsliga eller andliga svagheter kunna få sviter för
            livet. Det är därför icke tillfyllest att spädbarnen övervakas
            och bli föremål för om- sorger för samhällets sida, utan är det
            jämväl av vikt att barnen under uppväxttiden, framförallt under
            skolåren, ägnas nödig uppmärksamhet i fråga om hälsotillståndet,
            ty just under denna tid torde nedärvda eller förvärvade sjukdomsanlag
            bäst kunna bekämpas. Införandet av en väl ordnad och effektiv
            läkarevård vid våra folkskolor torde vara den säkraste vägen till
            förebyggandet av sjukdomar och invali- ditet, och särskilt skulle
            en dylik komma att utgöra ett värdefullt vapen i kampen mot tuberkulosen.
            Det är anmärkningsvärt, att ännu ingenting åtgjorts från statsmakternas
            sida för att få denna viktiga fråga löst, utan har man helt överlämnat
            åt kommunerna och det enskilda initiativet att sörja härför. Detta
            så mycket märkligare som man redan så tidigt som år 1878, alltså
            för ett halvsekel tillbaka, haft uppmärksamheten riktad på betydelsen
            av läkareundersökning och läkarevård, när det gällt barnen vid
            de allmänna läroverken. Erinras bör, att alltsedan 1892, eller
            i över 35 år, statsmedel utgått för sagda ändamål, och i årets
            statsverksproposition äskas ett sammanlagt belopp av 93,050 kronor,
            för budgetåret 1928—1929, till arvode åt skolläkarna vid dessa
            läroverk, medan för innevarande budgetår 88,700 kronor utgått
            för nämnda ändamål. Av dessa medel utgå bidrag till såväl läkareundersökningar
            av samtliga lärjungar som läkare- vård åt obemedlade lärjungar.
            Enligt bestämmelserna i 1905 års läro- verksstadga ingår det dessutom
            i skolläkarens skyldigheter att övervaka de hygieniska förhållandena
            vid läroverket samt de gymnastiska övningarnas utförande, vadan
            det här på alla sätt är sörjt för barnens omvårdnad. Beträffande
            folkskolornas barn har man däremot, som nämnts, helt över- lämnat
            omvårdnaden av dessa åt kommunerna och det enskilda initiativet.
            Detta ehuru krav på en ordnad skolläkareverksamhet upprepade gånger
            framförts från läkarekårens sida, senast vid sjuttonde allmänna
            svenska folkskolläraremötet i Stockholm 1924, vid vilket en resolution
            antogs, vari framhölls, att medicinsk-hygienisk omvårdnad borde
            komma alla svenska barn i skolåldern till del, i den mån resurserna
            tillåta. Erkännas måste att kommunerna visat stort intresse och
            gjort sitt bästa för att ordna denna angelägenhet. Ett flertal
            städer ha infört en ordnad läkarevård vid folk- skolorna, med
            särskilda skolläkare, som vaka över barnens hälsotillstånd och
            skolans hygien. Även på landsbygden har man börjat omfatta denna
            sak med intresse och vid en del landsbygdsskolor äro numera regelbundna
            läkareundersökningar av barnen införda. Härtill har vissa landsting
            med- verkat genom att lämna ekonomiskt stöd åt verksamheten. Sålunda
            lämna landstingen i Örebro och Södermanlands län, bland andra,
            anslag för dylikt ändamål, sedan något år tillbaka. Och Malmöhus
            läns landsting har för innevarande år beviljat ett anslag av 3,000
            kronor för understöd till läkare- undersökning av eleverna i små-
            och folkskolorna åt landskommunerna, inom länet och, där särskilda
            skäl föreligga, jämväl åt stadskommunerna.
          </p>
          <pb facs="riksdagen-motions-pdf/data/1928/mot_1928__ak__223/mot_1928__ak__223-003.pdf"/>
          <fw xml:id="i-Bykvcyp2Y2B4Fx3Wza4LU7">
            Motioner i Andra kammaren, Nr 225. 13
          </fw>
          <p xml:id="i-K6xxiSzk6YLzA1HXAwvJyj">
            Som villkor för bidrags erhållande har ställts dels att läkareundersök-
            ningar skola verkställas minst tvenne gånger under skoltiden samt
            att hälsoregister skall upprättas över resultatet av dessa och
            dels skyldighet för kommun att efter årets utgång till landstinget
            lämna redogörelse över verksamheten. Även det enskilda intresset
            har uträttat en hel del på detta område. Sålunda har främst på
            initiativ av dr C. Aug. Ljunggren i Trälleborg, en kraftig upplysningsverksamhet
            bedrivits, vilken säkerligen i en framtid kommer att få stor betydelse
            för folkhälsans höjande. Efter utländskt mönster har dr Ljunggren,
            vid de skolor där han tjänstgör som skol- läkare — bland annat
            vid ”Trälleborgs och Malmö folkskolor — infört systematiska vägningar
            och mätningar av barnen samt upprättande av ett hälsoregister,
            vari barnens hälsotillstånd och utveckling antecknas. Detta hälsoregister
            upptager uppgifter om hållningsfel, syn och hörsel, körtelsjukdom,
            tuberkulos, kroniska sjukdomar och defekter m. m. Genom dessa
            observationer väckes barnens intresse för sitt hälsotillstånd
            och för de hygieniska åtgärder, som av läkare och lärare föreskrivas,
            något som Ju jämväl är ägnat att förbättra hemmens hygien, i vilken
            ofta mycket brister, av ren okunnighet. Föräldrars och målsmäns
            intresse väckes också på detta sätt och ett samarbete mellan samtliga
            intresserade parter uppstår, som måste få till följd ett förbättrat
            hälsotillstånd bland barnen och en förbättrad hygien i allmänhet.
            Systemet är i övrigt byggt på samverkan mellan läkare och lärare,
            och har de sistnämndas intresse för saken visat sig vara mycket
            stort. Ett utbredande av denna verk- samhet till ett allt större
            antal skolor i landet torde också vara särdeles önskvärt. Riksdagen
            har ju också vid skilda tillfällen sysslat med den fråga, som
            det här gäller, och härvid ställt sig synnerligen välvillig till
            densamma. Sålunda beviljade 1911 års riksdag, efter framställning
            av Kungl. Maj:t, ett anslag av 5,000 kronor, att utgå för år 1912,
            till bestridande av utgifter för undersökningar rörande hälsoförhållandena
            vid små- och folk- skolorna å landsbygden, en undersökning vilken
            dock huvudsakligast torde ha varit av statistisk art. Och efter
            motioner i andra kammaren år 1913, dels motion nr 59 och dels
            motion nr 155, angående utredning och förslag om bidrag av statsmedel
            till läkareundersökningar av folkskolebarn — vilka utredningar
            tillstyrktes av såväl första kammarens första tillfälliga utskott,
            i utlåtande nr 15, som av andra kammarens andra tillfälliga utskott,
            i utlåtande nr 7 — beslöto båda kamrarna utan debatt, att avlåta
            skrivelse till Kungl. Maj:t med hemställan om utredning i ärendet.
            I första kammarens utskottsutlåtande heter det bland annat: »Statens
            intresse av att barnens hälsotillstånd på ett tidigt stadium undersökes
            ligger i alltför öppen dag, för att här behöva närmare ut- vecklas.
            Månget sjukligt anlag torde på så sätt kunna kvävas i sin linda,
            medan det måhända eljest kunnat ödelägga individen och även, om
            det
          </p>
          <pb facs="riksdagen-motions-pdf/data/1928/mot_1928__ak__223/mot_1928__ak__223-004.pdf"/>
          <fw xml:id="i-J4LsonMyW4g5w9yUftxCVU">
            14 Motioner i Andra kammaren, Nr 223.
          </fw>
          <p xml:id="i-CgaSpsbpjrfnrP93nt5hgy">
            varit av smittobärande art, sprida sig till hans omgivningar.
            En, enligt utskottets mening, viktig synpunkt i denna fråga är
            vidare den, att en av de primära förutsättningarna för framgångsrik
            skolgång är kroppslig hälsa. Då staten och kommunerna offra mycket
            för skolundervisningen, synes det framstå som en ganska rimlig
            konsekvens att icke underlåta en åtgärd, som i hög grad är ägnad
            att göra undervisningen effektiv. Slutligen torde även förtjäna
            framhållas, att föräldrar och målsmän väl kunna anses hava rätt
            att fordra, att i möjligaste mån förebygges att deras barn i skolan
            ådraga sig smitta eller ohälsa.» Och i andra kammarens utskottsutlåtande
            anföres bland annat: »Samhället har alltför stora intressen att
            bevaka med avseende å det uppväxande släktets hälsa för att det
            skall kunna överlämna omvård- naden därom uteslutande åt det enskilda
            initiativet. I samma mån som åtgärder i profylaktiskt syfte vidtagas
            till folkhälsans bevarande, lära i framtiden det allmännas kostnader
            för de sjukas vård och underhåll komma att minskas.» Den beslutade
            utredningen torde också ha kommit till stånd och i ett av folkskoleöverstyrelsen
            den 30 september 1916 avgivet utlåtande fram- lades de grunder,
            enligt vilka ifrågavarande läkareundersökningar borde anordnas,
            samt hemställdes att Kungl. Maj:t täcktes föreslå riksdagen att
            på extra stat för år 1918 bevilja ett förslagsanslag av 100,000
            kronor, att i enlighet med de grunder överstyrelsen framställt
            utgå till under- stöd åt skoldistrikt, vilka beslöto anordna sådana
            läkareundersökningar av lärjungarna i små- och folkskolorna, som
            i riksdagsskrivelsen av den 9 maj 1913 avsågs. Några åtgärder
            i den av folkskoleöverstyrelsen före- slagna riktningen synes
            emellertid av för undertecknad obekanta skäl icke ha vidtagits.
            Sedermera har frågan, i anledning av motion nr 20 i andra kammaren
            år 1921, ånyo varit föremål för riksdagens behandling. Även denna
            gång tillstyrkte vederbörande utskott, men på grund av de måhända
            alltför snäva riktlinjer som uppdragits i motionens yrkande, avslogs
            densamma. Starka skäl torde emellertid föreligga för att något
            nu åtgöres från statens sida för att föra denna fråga framåt.
            Med den genomgripande omdaning vårt folkskoleväsende undergått
            de senaste årtiondena, och icke minst med tanke på den ytterligare
            utveckling folkskolan kommer att få genom 1927 års beslut i skolfrågan,
            torde statsmakterna icke längre kunna undandraga sig medverkan
            och medansvar för omvårdnaden av folkskole- barnens hälsotillstånd.
            Och denna omvårdnad kan icke ordnas på ett för landet tillfredsställande
            sätt utan genom ekonomiskt stöd från statens sida. Ty även om
            intresset är tillfinnandes hos kommunerna själva, är det stora
            flertalet av dessa dock icke ensamma i stånd att bära de härför
            erforderliga kostnaderna. Främst gäller detta landsbygdens kommuner,
            men även stadskommuner finnas som befinna sig i samma läge. Riktigast
            och bäst hade naturligtvis varit, om riksdagen redan nu kunnat
          </p>
          <pb facs="riksdagen-motions-pdf/data/1928/mot_1928__ak__223/mot_1928__ak__223-005.pdf"/>
          <fw xml:id="i-JczZ5uYvTjREczDqmztJ3e">
            Motioner i Andra kammaren, Nr 223. 15
          </fw>
          <p xml:id="i-G1ZFuZGVbpQtjL6sG5mbxx">
            gå in för en obligatorisk läkareundersökning vid folkskolorna,
            liksom den tidigare gjort beträffande de allmänna läroverken.
            Men då detta väl av ekonomiska skäl icke låter sig göra, torde
            tillsvidare frågan böra lösas på så sätt, att kommunerna och skoldistrikten,
            i främsta rummet lands- bygdens men i vissa fall även stadskommuner
            som därav äro i behov, vilka införa läkareundersökning vid folk-
            och småskolorna, skola kunna erhålla bidrag ur statsmedel för
            sagda ändamål, efter därom gjord fram- ställning. Sådana bidrag
            kunde tänkas utgå antingen med viss del av kommuns eller skoldistrikts
            sammanlagda kostnader för skolläkareverksam- heten eller ock för
            viss del av läkarearvodet för läkareundersökningarna, eventuellt
            för landsbygdens vidkommande jämväl bidrag till läkares rese-
            kostnader enligt fastställd taxa i de fall läkaren vore bosatt
            å annan ort. Som villkor för statsbidrags erhållande borde också
            uppställas vissa krav på undersökningarnas beskaffenhet, såsom
            upprättande av hälsoregister 0. S. Vv. samt redogörelse för verksamheten
            under den tid för vilken bidrag utgått. I övrigt bör naturligtvis
            en blivande utredning kunna ge anvis- ningar om vilka vägar som
            lämpligast kunna beträdas för statens med- verkan i denna sak.
            Och då en utredning av ärendet redan förekommit, bör en förnyad
            sådan icke behöva taga någon längre tid i anspråk. I anslutning
            till vad sålunda anförts tillåter jag mig föreslå,
          </p>
          <p xml:id="i-PXTVobJZx5xuXkvasnvceW">
            att riksdagen ville i skrivelse till Kungl. Maj:t hem- ställa,
            att Kungl. Maj:t måtte skyndsammast låta utreda, huruvida och
            efter vilka grunder bidrag av statsmedel må kunna utgå till de
            kommuner och skoldistrikt på landsbygden, och i vissa fall även
            till stadskommuner, som införa regelbundna läkareundersökningar
            vid folk- och småskolorna.
          </p>
          <p xml:id="i-3PfGwETJYFwWgHp71Lq9hX" type="date">
            Stockholm den 21 januari 1928.
          </p>
          <p xml:id="i-4NtLGdHtVAfZJDdAb5pmsb">
            Olivia Nordgren.
          </p>
        </div>
      </div>
    </body>
  </text>
</TEI>
