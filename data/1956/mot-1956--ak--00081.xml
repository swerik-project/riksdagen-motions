<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__81/mot_1956__ak__81-001.pdf"/>
      <div type="motHeader" xml:id="i-WfkQnbo7CtzwK2oa8xFBn7">
        <div type="motTitle" xml:id="i-XXCRpTC6RAYegFeSZZn2tQ"/>
        <div type="motSubmissionInfo" xml:id="i-7ocBxfsAEy1V5mqfzAV5Ej"/>
      </div>
      <div type="motBody" xml:id="i-8VbPfKFrRQq5YCuCGM6kLo">
        <div xml:id="i-Wv6DX5MVoADpp6LiL32Y7L">
          <p xml:id="i-NYjFe14wAGrP5M84MBK1e">
            Motioner i Andra kammaren, nr 81 år 1956 13
          </p>
          <p xml:id="i-UNkZcyNtuSs55NxmH7cpVt">
            Nr 81
          </p>
          <p xml:id="i-vA7Bxogi3xxR2z5hFdvp5">
            Av herrar Hamrin och Braconier, om ändrad lydelse av $ 90 rege-
            ringsformen.
          </p>
          <p xml:id="i-XzEJueGNcCceN8tYX8kSxp">
            Den viktigaste bland våra grundlagar, som bildar den formella
            grund- valen för vårt statsskick — 1809 års regeringsform — bygger
            i många av- seenden på föreställningar, som numera framstå som
            starkt föråldrade. En allmän översyn av regeringsformen pågår
            för närvarande inom författ- ningsutredningen. Detta stora på
            lång sikt syftande författningsarbete ute- sluter emellerlid icke
            att enstaka frågor avseende regeringsformen upptagas till särskild
            behandling. I sin uppbyggnad och sitt innehåll återspeglar regeringsformen
            skilda vid dess tillkomst aktuella maktdelningsteorier. I överensstämmelse
            med dessa läror drages i regeringsformen en bestämd skiljelinje
            mellan den styrande makten, som innehas av Kungl. Maj:t, den lagstiftande,
            vilken Kungl. Maj:t delar med riksdagen, och den beskattande,
            som tillagts riksdagen. Denna maktdelning har ansetts kräva, att
            riksdagen icke får inlåta sig på bl. a. regeringsmaktens handläggning
            av särskilda ärenden. Minnet av frihets- tidens ständervälde har
            framför allt påverkat 1809 års grundlagstiftare i denna fråga.
            Endast vid utövande av sina kontrollerande funktioner ansågs riksdagen
            böra befatta sig med regeringsmaktens beslut i särskilda fall.
            En regel av sådan innebörd fick sin plats i regeringsformens $
            90: Under riksdagens, dess kamrars eller utskotts överläggningar
            och pröv- ning må icke uti något annat fall eller på något annat
            sätt än grundlagarna bokstavligen föreskriva, komma frågor om
            ämbets- och tjänstemäns till- och avsättande, regerings- och domaremaktens
            beslut, resolutioner och ut- slag, enskilda medborgares och korporationers
            förhållanden, eller verkställig- heten av någon lag, författning
            eller inrättning. Stadgandet har sin logiska plats i en författning,
            vilken skall reglera ett stalsskick av den art som 1809 skapades
            i vårt land. Parlamentarismens genombrott har emellertid helt
            förändrat läget. Regeringsmakten är icke längre någon helt oavhängig
            samhällsfunktion; för dess innehav fordras riksdagens förtroende.
            Det är under sådana omständigheter nödvändigt att riksdagen kan
            diskutera och taga ställning till regeringsmaktens avgöranden
            utan några särskilda begränsningar. Frågan om regeringen alltjämt
            åtnjuter riksdagens förtroende kan ofta nog tänkas bli aktuell
            just i samband med något särskilt regeringsavgörande, som riksdagen
            då måste kunna disku- tera. Förbudet i RF $ 90 mot överläggningar
            rörande regeringsmaktens avgöranden står sålunda i fullständig
            strid med det statsskick, som numera tillämpas i vårt land, Inte
            minst måste det verka hindersamt för en na-
          </p>
          <pb facs="riksdagen-motions-pdf/data/1956/mot_1956__ak__81/mot_1956__ak__81-002.pdf"/>
          <p xml:id="i-8sYemh5TS3xoSRkRn6VKzB">
            14 Motioner i Andra kammaren, nr 81 år 1956
          </p>
          <p xml:id="i-W9xEpBVWNKmEsaafi3tWwx">
            turlig utveckling av interpellations- och frågeinstituten som
            parlamentariska kontrollmedel. I en debatt i första kammaren 1944
            (19/4) utvecklade bl. a. nuvarande utrikesminister Undén dessa
            synpunkter: När det sålunda heter i paragrafen, att regeringens
            beslut inte få disku- teras i riksdagen i andra fall än grundlagarna
            bokstavligen föreskriva, måste väl var och en kunna säga sig,
            att är det någonting som skall kunna disku- teras i en parlamentarisk
            församling, så är det regeringens beslut. Och när det säges, att
            verkställigheten av någon lag, författning eller inrättning inte
            heller får diskuteras i kamrarna, så förefaller detta också uppenbarligen
            orimligt i ett parlamentariskt land. Att tillämpningen av en lag,
            som stats- makterna och därmed riksdagen antagit, inte skall få
            bli föremål ens för diskussion i kamrarna, är ju besynnerligt.
            Att bestämmelsen kunnat dröja sig kvar i regeringsformen är anmärk-
            ningsvärt. Betecknande är att försök gjorts att få den avlägsnad
            just vid 1917 och 1920 års riksdagar, dvs. vid tiden för parlamentarismens
            genom- brott i vårt land. Förklaringen till att bestämmelsen icke
            omarbetats torde vara att söka däri, att den icke tillämpats i
            all sin stränghet. Då konstitu- tionsutskottet år 1944 avvisade
            ett nytt försök att få lagrummet ändrat, motiverade utskottet
            sitt avstyrkande med att de dåvarande motionärerna icke påvisat
            något praktiskt behov för en ändring. Bestämmelsen utgjorde enligt
            utskottet med den tillämpning den erhållit i praxis icke något
            hinder för en inom rimliga gränser hållen överläggningsfrihet
            inom riksdagen. Denna utskottets ståndpunkt torde dock knappast
            varit hållbar. Redan i den nyssnämnda förstakammardebatten 1944
            kunde herr Knut Petersson peka på ett vid 1943 års riksdag inträffat
            fall då paragrafen begränsat yttrandefriheten i riksdagen på ett
            orimligt sätt. Stadgandets otidsenlighet har återigen belysts
            av en händelse under 1955 års riksdag, vilken klart visar paragrafens
            oförenlighet med ett parlamentariskt sty- relseskick. I anledning
            av svar å en enkel fråga i andra kammaren den 9 november 1955
            förklarade sig den riksdagsman, som ställt frågan, på grund av
            gällande bestämmelser — varmed han tydligen åsyftade RF $ 90 —
            vara förhindrad att kommentera svaret. En omarbetning bör syfta
            till att ur paragrafen avlägsna förbudet mot att diskutera regeringsmaktens
            åtgöranden och lagars och författningars till- lämpning. Från
            regeringsmaktens åtgöranden bör domstolarnas verksamhet särhållas.
            Vid tiden för regeringsformens tillkomst 1809 var visserligen
            ännu naturligt, i anknytning till äldre svensk tradition, att
            icke göra någon skill- nad mellan den styrande maktens och domstolarnas
            verksamhet. Utveck- lingen efter 1809 har emellertid fört därhän
            att domstolarna kommit att i enlighet med många maktdelningsläror
            betraktas som en Konung och riksdag sidoordnad, fristående samhällsmakt.
            I överensstämmelse här- med bör riksdagen icke äga ingå på bedömning
            av domstolarnas göranden. I denna del bör sålunda paragrafens
            innehåll kvarstå oförändrat. Det synes ur många synpunkter angeläget
            att paragrafen blir föremål för en omedelbar revision. Konstitutionsutskottet
            torde under sin behandling av ärendet kunna utarbeta erforderlig
            författningstext.
          </p>
          <pb facs="riksdagen-motions-pdf/data/1956/mot_1956__ak__81/mot_1956__ak__81-003.pdf"/>
          <p xml:id="i-FxkwyG54Kio8nV1MU3YGt2">
            Molioner i Andra kammaren, nr 81 år 1956 15
          </p>
          <p xml:id="i-N4Xx9wxayCkbassvWmd8wz">
            Vi få under hänvisning till det anförda hemställa, att riksdagen
            måtte såsom vilande för grundlagsenlig be- handling antaga förslag
            till sådan ändrad lydelse av rege- ringsformen $ 90 att riksdagen
            beredes möjlighet att fritt överlägga om regeringsmaktens avgöranden
            och åtgöranden samt om lagars och författningars tillämpning.
          </p>
          <p xml:id="i-69VCQEPzdMcudiV2bgs557">
            Stockholm) den 24 januari 1956
          </p>
          <p xml:id="i-9ytezaXxv66neR1BWEqUWS">
            Yngve Hamrin Jean Braconier
          </p>
          <p xml:id="i-Aw2oo3uRK75spVqYnbkmwP">
            560189 Stockholm 1956. Isaac Marcus Boktryckeri Aktiebolag
          </p>
        </div>
      </div>
    </body>
  </text>
</TEI>
