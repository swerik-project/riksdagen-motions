<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-19992000-UU-00643">
  <teiHeader>
    <fileDesc>
      <titleStmt>
        <title>Kina</title>
        <author corresp="i-NgCTKqp2fs7ZtdGdg2MLiL i-NgCTKqp2fs7ZtdGdg2MLiL">av Karl-Göran Biörsmark m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kina</title>
          <idno type="rdwebb">GN02U643</idno>
          <rs type="number">U643</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GN02U643/text</ref>
          <ref type="dokument_url_html">http://data.riksdagen.se/dokument/GN02U643</ref>
          <ref type="dokumentstatus_url_xml">http://data.riksdagen.se/dokumentstatus/GN02U643</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NgCTKqp2fs7ZtdGdg2MLiL</idno>
            <name>Karl-Göran Biörsmark</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>Elver Jonsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-N1qw8jfKGpQHZKgF3gs76j</idno>
            <name>Siw Persson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-NgCTKqp2fs7ZtdGdg2MLiL</idno>
            <name>Karl-Göran Biörsmark</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>Elver Jonsson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-N1qw8jfKGpQHZKgF3gs76j</idno>
            <name>Siw Persson</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HEg2hibFQb3Qk4P1yL9DXu" type="signed"/>
        <correspContext corresp="i-HEg2hibFQb3Qk4P1yL9DXu">
          <note type="signatory" corresp="i-NgCTKqp2fs7ZtdGdg2MLiL"/>
          <note type="signatory" corresp="i-Gcjbk3nJyjWXPaa2dm3MFR"/>
          <note type="signatory" corresp="i-N1qw8jfKGpQHZKgF3gs76j"/>
          <note type="signatory" corresp="i-NgCTKqp2fs7ZtdGdg2MLiL"/>
          <note type="signatory" corresp="i-Gcjbk3nJyjWXPaa2dm3MFR"/>
          <note type="signatory" corresp="i-N1qw8jfKGpQHZKgF3gs76j"/>
        </correspContext>
        <correspAction xml:id="i-XPFy9qTjwkpkvzGkr2VsWk" type="referral">
          <date when="1999-10-12"/>
        </correspAction>
        <correspAction xml:id="i-GjcsL22EApbTAqt5BgfPUS" type="dismissal">
          <date when="1999-10-12"/>
        </correspAction>
        <correspAction xml:id="i-Bm2K2C1uWK5Sf2a9PyaD2c" type="submission">
          <date when="1999-10-05"/>
        </correspAction>
        <correspAction xml:id="i-8ovzQ3Yyhe4i1jFXRFYP4u" type="referral">
          <date when="1999-10-12"/>
        </correspAction>
        <correspAction xml:id="i-L72uATUeiunr26zPfg3t3v" type="dismissal">
          <date when="1999-10-12"/>
        </correspAction>
        <correspAction xml:id="i-YCqTcU2pK1CVUDzVWnV88X" type="submission">
          <date when="1999-10-05"/>
        </correspAction>
        <correspAction xml:id="i-9qYAk6UNz9nh4r7EY1doFL" type="assigned"/>
        <correspContext corresp="i-9qYAk6UNz9nh4r7EY1doFL">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_U_0643/mot_199900_U_0643-0001.pdf"/>
      <div xml:id="i-CF7rikyABACaMVPjkmLdCX" type="motHeader">
        <div xml:id="i-4GGhGXGgaNXGZCGGSYX2JY" type="motTitle"/>
        <div xml:id="i-PSLUo3jW5a8pH6f4Tuz8WQ" type="motSubmissionInfo"/>
      </div>
      <div xml:id="i-LnzXNzNYNL7uw1JPeZdqdk" type="motBody">
        <div xml:id="i-7scG3iFmgBc9z75zj6tqni">
          <p xml:id="i-MTsvziRvu7nCRrxgFpBPdH">
            1999/2000 mnr: U643 pnr: fp139
          </p>
          <p xml:id="i-GvoG2Fc8DnqJEUi71B3KGo">
            Motion till riksdagen 1999/2000:U643
          </p>
          <p xml:id="i-5AmXZcnZbx4DrHDpDKgQ1W">
            av Karl-Göran Biörsmark m.fl. (fp)
          </p>
          <p xml:id="i-8wu67BewHQ4JDR5adhwH5j">
            Kina
          </p>
          <p xml:id="i-32ygLHtHyuuDYF8L5nkPwA">
            Mot. 1999/2000
          </p>
          <p xml:id="i-AL2Leo1ibFyq8c2FGjFMrY">
            1 Folkrepubliken Kina 50 år
          </p>
          <p xml:id="i-LecjthF4qzUPhvkm7R3B7J">
            Den 1 oktober 1999 firade Folkrepubliken Kina 50 år. De omfattande
            festligheter som manifesterades kan inte skyla över det faktum
            att det rör sig om en jätte som vacklar. Världens folkrikaste
            stat — världens största diktatur — får allt svårare att få ekonomin
            att gå i rätt riktning. Liksom i det forna Sovjetunionen visar
            det sig alltmer hur svårt det är att reformera en gammal kommunistisk
            kommandoekonomi. Även den centrala politiska ledningen visar allt
            oftare sitt missnöje med ekonomisk statistik som är helt missvisande
            och kraftigt överdriver de ekonomiska framgångarna. Till detta
            kommer allt fler uppgifter om hur omfattande de allt värre påfrestningarna
            på miljön i Kina är. Jubileumsåret 1999 har visat på en för de
            flesta oväntat stark oro från de styrande inför varje yttring
            av avvikande uppfattningar i Kina. Demokrati- förespråkare har
            minutiöst bevakats, arresterats och dömts till drakoniska fängelsestraff.
            Denna utveckling accelererade inför tioårsdagen av massakern på
            Himmelska fridens torg den 4 juni 1989. Den andliga sekten Falun
            Gong utsattes för ett massivt angrepp av de kinesiska säkerhetsorganen.
            De omfattande bokbålen för tankarna till sorgliga historiska paralleller
            såväl i Kina som annorstädes i världen. Internationellt har Kina
            under 1999 framstått som en aggressiv, arrogant och osäker medelstor
            stormakt. I sin irritation över Makedoniens erkännande av Taiwan
            lade Kina in sitt veto i säkerhetsrådet mot en förlängning av
            den fredsförebyggande FN-styrkan i Makedonien bara veckor innan
            kriget i Kosovo bröt ut. Kinas hot om veto omöjliggjorde för FN
            att ta ansvaret för att ingripa till skydd för grundläggande humanitära
            värden i Kosovo. Under våren 1999 ökade spänningarna i Sydkinesiska
            sjön genom ett alltmer aggressivt kinesiskt uppträdande gentemot
            Filippinerna. När Taiwans president Lee Teng-hui i en tysk radiointervju
            i början av juli förklarade att förhållandet mellan Kina och Taiwan
            borde hanteras som för- hållandet mellan två stater ledde detta
            snabbt till att Beijing gjorde hotfulla utfall mot Taiwan ackompanjerade
            av militära maktdemonstrationer. USA, som bl a mot bakgrund av
            de frostigare relationerna till Beijing som en följd av raketanfallet
            mot den kinesiska ambassaden i Belgrad, såg sig tvunget att ta
            Taiwan i örat för ett i alla avseenden fullt rimligt konstaterande
            av Lee
          </p>
          <pb facs="riksdagen-motions-pdf/data/199900/mot_199900_U_0643/mot_199900_U_0643-0002.pdf"/>
          <p xml:id="i-NowXHzeTDkXarWXmVxhwo9">
            Teng-hui. När Taiwan i september drabbades av en mycket svår
            jordbävning Mot. 1999/2000 krävde Beijing av FN och andra stater
            att hjälpinsatser först skulle clearas U643 med Kina.
          </p>
          <p xml:id="i-T82bAukbJJu1tUrWx2CRGU">
            2 Världens största diktatur
          </p>
          <p xml:id="i-Eo5UkDyXLQ2GTWcnutJFYV">
            Folkrepubliken Kina är världens till befolkningen största statsbildning.
            I avsaknad av de mest grundläggande demokratiska institutionerna
            och en omfattande brist på respekt för grundläggande mänskliga
            fri- och rättigheter är det också världens största diktatur. Välkomna
            utfästelser från Beijing om att ansluta sig till de grundläggande
            FN-konventionerna om mänskliga fri- och rättigheter — mer än 50
            år efter det att dessa antogs av Förenta nationerna — skymmer
            inte det faktum att det därifrån är mycket långt till dess att
            dessa legalt, institutionellt och i praktiken kommer att tillämpas
            i Kina. Därefter återstår det avgörande kriteriet på demokrati,
            d v s att folket i fria val får möjlighet att själva välja sina
            ledare och om det så önskar välja nya. Ledningen i Beijing är
            medveten om vilken potentiell fara dessa folk- massor representerar.
            Den har inte glömt hur det kinesiska kommunistpartiet kom till
            makten. Händelserna på Himmelska fridens torg i Beijing i juni
            989 visade att den politiska ledningen har svårt att hantera folkligt
            miss- nöje, som kan befaras kunna sprida sig. Fortfarande vistas
            ett stort antal ängslade dissidenter utan dom i fängsligt förvar
            mer än tio år efter massakern. I september 1997 höll det kinesiska
            kommunistpartiet sin 15:e partikon- gress, där partichefen Jiang
            Zemin befäste sin ställning som Folkrepublikens jedare efter Deng
            Hsiao-pings död i början av året. När nu kommunismen i stort endast
            går att återfinna i partinamnet förefaller den kinesiska ledningen
            behöva ett nytt kitt för att hålla samman landet. För att kunna
            rättfärdiga partiets fortsatta maktinnehav, vända folkets blickar
            åt andra håll och ha något att skylla på har kommunism mer och
            mer ersatts med nationalism.
          </p>
          <p xml:id="i-WouKpHmB2AmcvDYBafJYW3">
            3 Folkrepubliken Kina och omvärlden
          </p>
          <p xml:id="i-6tA6BuNVZ6rtrgUG5FCRGM">
            Fokus i den globala säkerhetspolitiska utvecklingen förflyttas
            alltmer till Asien-Stilla Havs-regionen. Folkrepubliken Kina spelar
            här med sin geo- grafiska belägenhet, sina verkliga eller befarade
            ambitioner och sitt agerande en central roll i praktiskt taget
            varje delproblem i området. De kinesiska ledarnas oro efter Sovjetunionens
            upplösning och de amerikanska militära framgångarna i kriget med
            Irak har övertygat dem om behovet av en snabb modernisering av
            den kinesiska försvarsmakten. Till detta kommer en allt mer påtaglig
            utbyggnad av de marina högsjöstyrkorna. I kombination med den
            utpräglade slutenheten i det kinesiska politiska systemet accentuerar
            detta den stora osäkerhet som länderna i Folkrepublikens närområde
            upplever. Förutom att hantera de interna problemen och lösa upp
            hindren för fortsatt ekonomisk tillväxt har den kinesiska regeringen
            således ett antal frågor av huvudsakligen utrikespolitisk karaktär
            att hantera och lösa. På den inter- nationella scenen måste man
            lyckas fullfölja ett mjukt övertagande av Hong-
          </p>
          <pb facs="riksdagen-motions-pdf/data/199900/mot_199900_U_0643/mot_199900_U_0643-0003.pdf"/>
          <p xml:id="i-VEdHWv8DNuqpabSLam4Ejt">
            kong och bli en full medlem i världshandelsordningen (WTO), för
            vilket man Mot. 1999/2000 fortfarande är dåligt förberedd. U643
            Man måste övertyga USA, Japan och sina grannar om att man inte
            är inriktad på expansion samtidigt som locket hålls nere på de
            nationalistiska strävandena inom de egna gränserna. Och man måste
            hantera Taiwan på ett sätt som inte oroar omvärlden och som får
            ölandets befolkning att inte också i handling överge tanken på
            att en återförening är att föredra. Utvecklingen under sommaren
            1999 visar på hur svårt Kina har att hitta en trovärdig strategi
            för dessa strävanden. Folkrepubliken Kina har 14 landgränser varav
            åtminstone fyra — Ryssland, Nordkorea, Tadjikistan och Indien
            — delvis är omstridda. Inkluderas kraven till sjöss — främst i
            Sydkinesiska sjön — har fastlands-Kina territoriella konflikter
            med 20-talet andra stater. Under detta sekel har Kina varit i
            konflikt med sju av dessa — Ryssland, Indien, Japan, Vietnam,
            Sydkorea, Taiwan och USA. De indiska kärnvapenprovsprängningarna
            våren 98 har i första hand setts i relation till den indisk-pakistanska
            konflikten, men torde i minst lika hög grad från indisk sida vara
            avsedd som en kraftfull markering inför Folkrepubliken Kinas militära
            och nukleära upprustning och utplacering. Den militära konfrontationen
            mellan Indien och Pakistan i Kashmir våren 1999 illustrerar hur
            allvarlig kärnvapenupprustningen på den sydindiska subkontinenten
            är. I detta sammanhang är det viktigt att uppmärksamma att Pakistans
            både nukleära och missilteknologiska kunnande är en direkt följd
            av ett omfattande stöd från Kina. Detta i förening med att Kina
            är den av de fem stora kärnvapenmakterna som fortfarande utvecklar
            och utplacerar kärnvapen i offensiva positioner främst riktade
            mot Indien, gör att de internationella strävandena till kärnvapenkontroll
            och ickespridning framför allt bör riktas mot Kina. Den svenska
            utrikesministern ”glömde helt bort” denna viktiga aspekt i sin
            uppmärksammade artikel i International Herald Tribune tidigare
            i år.
          </p>
          <p xml:id="i-2gpun2brZE83DXssPyuy1t">
            4 Kina och Taiwan
          </p>
          <p xml:id="i-24U3TfUQqPHBTUyqCFuM1C">
            Händelserna under sommaren 1999 visar återigen att Taiwan synes
            utgöra den mest explosiva eller åtminstone mest känsliga oroshärden
            i Kinas relationer till sitt grannskap. I Folkrepubliken Kina
            är enigheten stor att Taiwan en dag skall återförenas med fastlandet.
            Det torde i hög grad sam- manhänga med strävan att återställa
            de nationella oförätter, som man i Kina anser sig ha utsatts för
            från omvärldens sida det senaste århundradet. Skulle Taiwan förklara
            sig formellt självständigt, är sannolikheten stor att ledningen
            i Beijing av inrikespolitiska skäl kanske inte ser något annat
            alternativ än att svara med militära medel. Detta riskerar i sin
            tur att destabilisera hela regionen. Missilkrisen i mars 1996
            gav Beijing signalen att USA inte självklart skulle avstå från
            att ingripa i ett sådant läge. Om ledningen i Beijing beslutar
            sig för att blockera ön genom att stänga transportlederna runt
            om och till
          </p>
          <pb facs="riksdagen-motions-pdf/data/199900/mot_199900_U_0643/mot_199900_U_0643-0004.pdf"/>
          <p xml:id="i-25AMxPA9q9Wo1stV1e2U87">
            Taiwan får det allvarliga konsekvenser bl a för Japan, vars oljeimport
            Mot. 1999/2000 anländer via dessa rutter. U643 Det var därför
            att välkomna att de inofficiella samtalen mellan Beijing och Taipei
            återupptogs hösten 98, efter att ha varit djupfrysta sedan president
            Lee Teng-huis USA-besök våren 95. Den taiwanesiska chefsförhandlaren
            förklarade dock i Beijing att frågan om återförening för Taiwans
            del är helt avhängig om Kina blir en demokrati. Händelseutvecklingen
            under 1999 har tyvärr åter lett till att Beijing frusit samtalen
            med Taiwan. All kinesisk maktpolitik mot Taiwan måste fördömas
            klart och entydigt. Oavsett om Taiwan vunnit internationellt erkännande
            eller ej är det i strid med folkrätt och ett hot mot den internationella
            säkerheten i FN-stadgans mening. Medborgarna på Taiwan avgör själva
            om de vill bli en del av Folkrepubliken eller fortsätta leva sitt
            eget liv.
          </p>
          <p xml:id="i-P1bjUG8XvjrTrzBYVX4HdS">
            5 Tibet och Xinjiang
          </p>
          <p xml:id="i-XrAdhnNuww459YSmH1Mv3D">
            I framförallt Tibet och Xinjiang i västra Kina reses krav på
            självbestämman- de. Problemet för regionernas ursprungsbefolkning
            är att det kinesiska inslaget hela tiden ökar. Därmed försämras
            långsamt förutsättningarna för självständighet. Under det senaste
            året har de kinesiska myndigheterna vid upprepade tillfällen slagit
            till mot oppositionella i Xinjiang. Beijing bör i stället uppmuntras
            att ge regionerna långtgående självbestämmande, upprätthålla respekt
            för mänskliga rättigheter samt skapa förutsättningar att vårda
            och utveckla kulturella särdrag utan att riskera hot eller förföljelser.
          </p>
          <p xml:id="i-bYESPA4uMHVuTyFSviGG8">
            6 Hongkong
          </p>
          <p xml:id="i-2v4auz41eMUWVyN9AJiqUA">
            Hur Folkrepubliken Kina framöver kommer att behandla Hongkong
            och dess innevå-nare är fortfarande oklart. Folkrepubliken Kina
            har i den gemen- samma överenskommelsen med Storbritannien från
            1984 lovat Hongkong en hög grad av självständighet och att området
            skall få behålla sitt marknads- ekonomiska system. Hongkong skall
            styras av Hongkongs invånare inom vad som har kommit att kallas
            "ett land, två system". Om det nu inte går att förena två så olika
            system och traditioner inom ett och samma land, vad kommer då
            att tvingas förändras? Eftersom den kinesiska regeringen har gått
            hårt fram mot regimkritiker på fastlandet är det inte osannolikt
            att också oppositionen i Hongkong kan komma att tystas eller drivas
            ur landet. I takt med att överlämnandet närmade sig ökade graden
            av självcensur i Hongkongmedia. Parlamentsvalen i Hongkong i maj
            1998 genomfördes enligt det tidigare valsystemet, vilket innebar
            att hela den röstberättigade befolkningen bara fick rösta om en
            tredjedel av de 60 parlamentsledamörterna. I det valet visade
            sig den demokratiska oppositionen erhålla 2/3 av mandaten. Men
            eftersom den Beijingstyrda administrationen kontrollerade valen
            av återstående 40 ledamöter har folkets flertal bara valt färre
            än 20 ledamöter. Människorna i Hongkong visade i ett val med högre
            valdeltagande än någonsin tidigare att de vill ha demokrati. Valsystemet
            resulterade i något helt annat. Med det nuvarande valsystemet
            kommer den demokratiska
          </p>
          <pb facs="riksdagen-motions-pdf/data/199900/mot_199900_U_0643/mot_199900_U_0643-0005.pdf"/>
          <p xml:id="i-FtsJPT2CG9YuLtScV9Ydfu">
            oppositionen inte att kunna påverka den nya konstitution som
            väntas efter Mot. 1999/2000 2007. Oppositionen kommer inte heller
            att väljas att ingå som delegater i U643 Folkkongressen, Folkrepublikens
            högsta beslutande organ. I en uppmärksammad dom i Hongkongs högsta
            domstol i slutet av 1998 fastställdes rätten för barn till fastlandskineser
            som har bosättning i Hongkong att få invandra dit. I början av
            1999 upphävdes domen genom ett beslut i den kinesiska Folkkongressen.
            Beslutet innebär ett allvarligt ingrepp i Hongkongs självständiga
            jurisdiktion. Det kan komma att få effekter också på omvärldens
            fortsatta investeringsbenägenhet i Hongkong, när man inte längre
            kan lita på det rättsliga systemets hållfasthet och oberoende,
            något som oppositionen i Hongkong varnade för före återföreningen
            1997. Det internationella stödet till den demokratiska oppositionen
            i Hongkong måste vara uthålligt.
          </p>
          <p xml:id="i-4GDf272gBc7rFRHm4tGXix">
            7 Taiwan
          </p>
          <p xml:id="i-UyMKE4328fWSdhRxnkAQwt">
            Folkrepubliken Kinas anspråk på att företräda ett och hela Kina
            har i förhållandet till Asiens mest lovande demokrati — Taiwan
            — på nytt tagit sig ytterst arroganta och aggressiva uttryck under
            sommaren 1999. Den militära uppladdningen i havsområdet mellan
            fastlandet och Taiwan inför presidentvalen i mars 1996 saknar
            motstycke internationellt. Omvärldens beslut i samband med att
            Folkrepubliken övertog Taiwans plats i FN:s säkerhetsråd uppfattas
            av Beijing som ett erkännande av att regimen där fått världssamfundets
            godkännande på att vara den legitima företrädaren för ett och
            ett enda Kina. När omvärlden 1971 genom generalförsamlingens resolution
            2758 bytte ut Republiken Kina (Taiwan) mot Folkrepubliken Kina
            som ständig medlem i FN:s säkerhetsråd, var det ett naturligt
            uttryck för vilka världens stormakter, dessutom kärnvapeninnehavare,
            faktiskt var och är. Att Taiwan ställdes utanför FN:s medlemsskara
            berodde däremot på att varken Beijing eller Taipei kunde acceptera
            mer än en företrädare för Kina i FN:s medlemskrets. Detta accepterades
            av ett realpolitiskt världssamfund. Historien visar däremot med
            såväl Tyskland som Korea, att någon entydig enstatsdoktrin inte
            finns internationellt etablerad. Till historien hör naturligtvis
            också att varken regeringen i Beijing eller den i Taipei vid den
            tidpunkten hade någon demokratisk legitimitet. Idag är läget ett
            helt annat. Taiwan är det mest glädjande exemplet på att demokrati
            inte är ett västerländskt påfund utan något, som har universell
          </p>
          <p xml:id="i-FzQwrNawp87rsM5tyQmauz">
            giltighet för människor runt om i världen. Allt tal om asiatiska
            värden när det gäller krav på demokrati och mänskliga rättigheter
            i Ost- och Sydostasien har på Taiwan avslöjats. Det uttrycker
            bara oförbätterliga politiska ledares rädsla för ett öppet och
            demokratiskt samhälle. Det presidentval som hölls i mars 1996
            i Taiwan och parlamentsval som följde i december 1998 var mönsterexempel
            för Asiens många hel- eller halvdiktaturer. I borgmästarvalen
            i Taiwans två största städer segrade utmanaren. I Taiwans direktvalda
            parlament är 2096 av de valda kvinnor i klar kontrast mot förhållandena
            i de flesta andra asiatiska parlament. I detta avseendet borde
            därför inte EU och dess medlemsstater behöva hymla.
          </p>
          <pb facs="riksdagen-motions-pdf/data/199900/mot_199900_U_0643/mot_199900_U_0643-0006.pdf"/>
          <p xml:id="i-RcyNgc5xPE4jKq3Hyxr4Vq">
            Tvärtom bör exemplet Taiwan lyftas fram och på alla sätt stödjas
            och upp- Mot. 1999/2000 muntras, oavsett hur mycket regimen i
            Beijing uttrycker sina hot. U643 Det kommande presidentvalet i
            mars 2000 förklarar till en del Kinas aggressiva reaktion under
            krisen sommaren 1999. Särskilt om Chen Sui-bien, kandidat för
            DPP, det liberala oppositionspartiet som tidigare av Beijing uppfattats
            som klart självständighetsinriktat, skulle ha chans att segra
            (efter- som regeringspartiet Kuomintang splittrats bakom två presidentkandidater)
            kan man förvänta sig fortsatta kinesiska överreaktioner. Frågan
            om människor av kinesiskt ursprung önskar leva i en eller flera
            statsbildningar kan bara avgöras av dessa människor i fria och
            demokratiska former. Även om principen om ett Kina lever vidare,
            kan den aldrig med någon automatik ge regimen i Peking något slags
            ensamföreträdarrätt. Det saknar den varje demokratisk legitimitet
            för. Om och när folken i Kina och i Taiwan önskar återförenas
            kan det endast ske genom att de båda folken i fria och demokratiska
            former tar ställning för detta. På den punkten måste världssamfundet
            också vara entydigt. FN skall bestå av företrädare för världens
            alla stater. Tyvärr tvingas vi acceptera att alla stater inte
            är demokratiska och att dess företrädare därför inte alltid har
            demokratisk legitimitet. Det kan emellertid inte vara acceptabelt
            att en stabil statsbildning med demokratiskt styre och legitimitet
            ställs utanför världssamfundet. Taiwan hör hemma också i FN:s
            gemenskap om landet önskar söka medlemskap. Exemplen på hur man
            redan under kalla kriget kunde hantera två Tyskland och två Korea
            visar att det inte kan finnas några formella hinder för Taiwans
            fulla deltagande i folkgemenskapens institutioner. Enda hindret
            är Beijings veto. Det bör vi inte medverka till att dölja. Inom
            ramen för den gemensamma utrikes- och säkerhetspolitiken inom
            EU bör Sverige verka för att det demokratiska Taiwan ges plats
            i FN vid sidan av Folkrepubliken Kina till dess att folken i Kina
            och på Taiwan i demokratiska val kan ta ställning till sin eventuella
            gemensamma framtid. Så sent som vid generalförsamlingens öppnande
            i september 1998 väcktes åter frågan av ett antal medlemsstater
            om att låta utreda Taiwans representation i FN. Frågan föll som
            vanligt på Kinas veto. Sverige bör i fortsättningen aktivt stödja
            detta förslag. Det avser också frågan om Taiwans representation
            i olika underorgan, vars medlemskår inte endast består av erkända
            statsbildningar. Sverige bör på olika sätt utveckla sina förbindelser
            med Taiwan. Taiwans representationskontor i Stockholm bör ges
            diplomatisk skattefrihet. Den svenska representationen i Taipei
            bör förstärkas. Representationen visade sig vara ytterst värdefull
            för att tillvarata de omfattande svenska intressena i Taiwan i
            samband med den stora jordbävningskatastrofen i september 1999.
            Sverige bör inom EU medverka till att EU upprättar ett informationskontor
            i Taipei. Det är i det sammanhanget upprörande att svenska myndigheter
            vägrar att utfärda besöksvisum för taiwanesiska medborgare i ledande
            ställning, samtidigt som företrädare för världens största diktatur
            besöker Sverige på löpande band. Varje hänvisning till EU-regler
            är absurd, då sådana i detta fall inte kan ha tillkommit utan
            Sveriges delaktighet och tillstyrkan. Invånare
          </p>
          <pb facs="riksdagen-motions-pdf/data/199900/mot_199900_U_0643/mot_199900_U_0643-0007.pdf"/>
          <p xml:id="i-XwutSf26ikkeNWU3EGUPco">
            från demokratiska stater får aldrig vägras inresa i Sverige av
            politiska Mot. 1999/2000 etikettsskäl. U643
          </p>
          <p xml:id="i-9zQF6BX2NcoXQvL2aFfj1N">
            8 Sverige, EU och Kina
          </p>
          <p xml:id="i-VrbvCvRxhmzDNcaaWoE18Y">
            USA och EU-länderna — även sinsemellan — har visat upp en närmast
            full- ständig provkarta på inkonsekvens, motstridighet och konkurrens
            i för- hållande till den snabbt växande marknaden i världens folkrikaste
            stat. Sverige bör därför inom ramen för EU:s gemensamma utrikes-
            och säker- hetspolitik verka för en samlad och effektiv politik
            för att främja demokrati och mänskliga rättigheter i Folkrepubliken
            Kina. Det bör dessutom ske i samarbete med USA och andra ledande
            demokratiska stater. Om ledningen i Beijing isoleras/isolerar
            sig kan den nuvarande regeringen snabbt komma att ersättas med
            en långt mer aggressiv och nationalistisk, inriktad på att t ex
            till varje pris återupprätta Storkina med Taiwan som en självklar
            del. Även om detta inte sker har Beijing förutsättningar att destabilisera.
            Samtidigt är Folkrepubliken inte opåverkbar. Ökat samarbete måste
            emellertid knytas till ovillkorliga krav på demokratisk utveckling
            och respekt för mänskliga rättigheter samt folkrättsliga regler
            för fredlig sam- levnad. Klara besked, tillsammans med morötter
            för dess regering att arbeta emot, som till exempel medlemskap
            i WTO, kan skapa förutsättningar för utveckling såväl ekonomiskt
            som i mer demokratisk riktning. Det är ytterst angeläget såväl
            för Folkrepubliken Kina som för resten av världssamfundet med
            ett medlemskap i WTO. Folkrepubliken Kina måste emellertid uppfylla
            de grundläggande medlemsvillkoren på samma sätt som gäller för
            andra stater. Inför sessionen våren 1998 i FN:s kommission för
            mänskliga rättigheter valde EU p g a inre oenighet att lägga ned
            talan mot Folkrepubliken Kina. Denna linje fortsatte under 1999.
            EU hänvisar till värdet av en ”konstruktiv dialog” med ledarna
            i Beijing. Frågan kan givetvis ställas om FN:s kommission längre
            har något berättigande, om inte brott mot FN-konven- tionerna
            kan påtalas i fallet med världens största diktatur. Är det bara
            ofarliga, betydelselösa randstater i periferin som världens demokratier
            vågar ställa till ansvar för brott mot mänskliga rättigheter?
            Bristen på konsekvens och uthållighet i omvärldens kritik av Beijings
            fortsatta och omfattande övergrepp på mänskliga rättigheter urholkar
            trovärdigheten. Människorättsaktivister och demokratiförkämpar
            förföljs och döms alltjämt till långvariga och nedbrytande frihetsberövanden.
            Ett stöd till demokratisk utveckling i Folkrepubliken Kina inklusive
            Hongkong måste därför utformas inom ramen för en konsekvent, sammanhållen
            och uthållig strategi. Ett från svenskt håll tydligt och generellt
            stöd för demokratiska strävanden i varje icke-demokratiskt land
            är svårare att bemöta för ledningen i Beijing. Ett sådant stöd
            bör utformas så att möjlighet finns att ge asyl till politiska
            aktivister som förföljs i Folkrepubliken. Samtidigt får inte stödet
            för Hongkongs demokratiförespråkare upphöra. Det måste klargöras
            att Sverige
          </p>
          <pb facs="riksdagen-motions-pdf/data/199900/mot_199900_U_0643/mot_199900_U_0643-0008.pdf"/>
          <p xml:id="i-59EziFSy71uLYUEohNVL7p">
            och övriga västländer ser mycket negativt på inskränkningarna
            i de Mot. 1999/2000 demokratiska friheter som hade uppnåtts. U643
            Folkrepubliken Kina har mycket att förlora på en konfrontation
            med väst. Väst bör utnyttja detta och ställa krav på att dess
            ledning behandlar oliktänkande och minoriteter väl och få det
            att inse att allteftersom man liberaliserar landet desto större
            blir de utländska investeringarna, desto mer ökar handeln och
            därigenom tillväxten. Ett Kina uppbundet av internationella regler
            och avtal ger en bättre garanti för gott beteende än ett bakbundet
            inträngt Kina. Detta ligger också i Folkrepublikens eget intresse.
          </p>
          <p xml:id="i-KM5ucJRRchCwmYa8LdFnJR">
            9 Hemställan
          </p>
          <p xml:id="i-B7j193KqHjzpgGJzQpBtHZ">
            Med hänvisning till det anförda hemställs 1. — att riksdagen
            som sin mening ger regeringen till känna vad i motionen anförts
            om att klart och tydligt fördöma all kinesisk maktpolitik mot
            Taiwan, 2. att riksdagen som sin mening ger regeringen till känna
            vad i motionen anförts om Kinas ansvar för kärnvapenupprustning
            och kärnvapenspridning i världen, 3. — att riksdagen som sin mening
            ger regeringen till känna vad i motionen anförts om situationen
            i Tibet och i Xinjiang, 4. att riksdagen som sin mening ger regeringen
            till känna vad i motionen anförts om den fortsatta utvecklingen
            i Hongkong, 5. att riksdagen som sin mening ger regeringen till
            känna vad i motionen anförts om en återförening av folken i Kina
            och Taiwan, 6. att riksdagen som sin mening ger regeringen till
            känna vad i motionen anförts om att inom ramen för EU:s gemensamma
            utrikes- och säkerhetspolitik verka för att frågan om Taiwans
            representation i FN utreds inom FN, 7. att riksdagen som sin mening
            ger regeringen till känna vad i motionen anförts om Taiwans representation
            i FN:s underorgan, 8. — att riksdagen som sin mening ger regeringen
            till känna vad i motionen anförts om skattefrihet för Taiwans
            representationskontor i Stockholm, 9. att riksdagen som sin mening
            ger regeringen till känna vad i motionen anförts om att förstärka
            den svenska representationen i Taipei, 10. att riksdagen som sin
            mening ger regeringen till känna vad i motionen anförts om att
            verka för att EU upprättar ett informations- kontor i Taipei,
            11. att riksdagen som sin mening ger regeringen till känna vad
            i motionen anförts om besöksvisering för taiwanesiska medborgare
            till Sverige, 12. att riksdagen som sin mening ger regeringen
            till känna vad i motionen anförts om Kinas medlemskap i WTO,
          </p>
          <pb facs="riksdagen-motions-pdf/data/199900/mot_199900_U_0643/mot_199900_U_0643-0009.pdf"/>
          <p xml:id="i-KFKFv8aWjR1jK4z9ZF5H4y">
            13. attriksdagen som sin mening ger regeringen till känna vad
            i Mot. 1999/2000 motionen anförts om en konsekvent, sammanhållen
            och uthållig U643 strategi för stöd till demokratisk utveckling
            och respekt för mänskliga rättigheter i Folkrepubliken Kina.
          </p>
          <p type="date" id="i-F8fz9CsKpi9MWgQy38j9Xg">
            Stockholm den 5 oktober 1999
          </p>
          <div type="signatureBlock" id="i-8cVab4ECSaE1CJ8zy6nYT6">
            <p who="i-NgCTKqp2fs7ZtdGdg2MLiL" type="signature">
              Karl-Göran Biörsmark (fp)
            </p>
          </div>
          <p xml:id="i-8GDp162wM6VwfkY6NEhqf9">
            Elver Jonsson (fp) Siw Persson (fp)
          </p>
        </div>
      </div>
    </body>
  </text>
</TEI>
