<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KrU-02118">
  <teiHeader>
    <fileDesc>
      <titleStmt>
        <title>Filmpolitik</title>
        <author corresp="i-JP8NeL17uoQgDiTaxrGnVM">av Jonas Andersson i Linköping m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2118 av Jonas Andersson i Linköping m.fl. (SD)</title>
          <idno type="rdwebb">H8022118</idno>
          <rs type="number">2118</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H8022118/text</ref>
          <ref type="dokument_url_html">http://data.riksdagen.se/dokument/H8022118</ref>
          <ref type="dokumentstatus_url_xml">http://data.riksdagen.se/dokumentstatus/H8022118</ref>
          <ref type="docx">http://data.riksdagen.se/fil/B2D48BF7-4939-4AC9-BDF4-B40A6B6374D5</ref>
          <ref type="pdf">http://data.riksdagen.se/fil/75F92F9B-2E15-4141-A777-D0EC94F6D80C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DuhA5ZgdWtmPJ4w6NMPG77" type="signed"/>
        <correspContext corresp="i-DuhA5ZgdWtmPJ4w6NMPG77">
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction xml:id="i-LitgZd2uWkG1Y6XCUk5jmV" type="submitted">
          <date when="2020-10-05"/>
          <time when="08:57:42"/>
        </correspAction>
        <correspAction xml:id="i-KdBdwvbX7rUaQ8k1oZMuPH" type="reviewed">
          <date when="2020-10-05"/>
          <time when="10:41:37"/>
        </correspAction>
        <correspAction xml:id="i-NsQmyEWaqYkiME24Lucimx" type="referred">
          <date when="2020-10-14"/>
        </correspAction>
        <correspAction xml:id="i-NzbbE7bDrvJN3BcJFvxubE" type="assigned">
          <date when="2021-04-07"/>
          <time when="16:49:16"/>
        </correspAction>
        <correspContext corresp="i-NzbbE7bDrvJN3BcJFvxubE">
          <ref type="assignedTo">Kulturutskottet</ref>
        </correspContext>
        <correspAction xml:id="i-UUdPkZeb7z7TdmjdQiK4e5" type="behandlas_i"/>
        <correspContext corresp="i-UUdPkZeb7z7TdmjdQiK4e5">
          <ref type="uppgift">2020/21:KrU4</ref>
          <ref type="ref_dok_id">H801KrU4</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU4</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GR85sxNgG4vqvNz4kmT9J2" type="motHeader">
        <div xml:id="i-4xPAeohendGwZosAgQvVpy" type="motTitle">
          Motion till riksdagen 2020/21:2118 av Jonas Andersson i Linköping
          m.fl. (SD) Filmpolitik
        </div>
      </div>
      <div xml:id="i-PJTTmg1G6NMjr73QBRyG26" type="motBody">
        <div xml:id="i-Sy2oSXQY3uJKmYwaPmwvxM" type="motProposal" subtype="förslag">
          <head xml:id="i-Mq5VpXDERC3bWPJjXJXykz">
            Förslag till riksdagsbeslut
          </head>
          <list xml:id="i-7FSPsEq8Uty9cUFj9iE1J3" style="ol">
            <item xml:id="i-TwzhEwBbGcKFTu3a4bzRDb">
              Riksdagen ställer sig bakom det som anförs i motionen om att
              regeringen ska presentera ett nytt helhetsförslag för svensk filmpolitik,
              i samråd med riksdagens partier och branschens berörda aktörer,
              och detta tillkännager riksdagen för regeringen.
            </item>
            <item xml:id="i-9hdEpZbgPhWMoBmH9sLgi6">
              Riksdagen ställer sig bakom det som anförs i motionen om att
              förbättra filmbranschens insyn och påverkan via branschråden och
              tillkännager detta för regeringen.
            </item>
            <item xml:id="i-7bbCsNkAWyTeZAzj75UaYG">
              Riksdagen ställer sig bakom det som anförs i motionen om att
              utreda hur svensk filmpolitik kan finansieras genom ett nytt och
              moderniserat filmavtal och tillkännager detta för regeringen.
            </item>
            <item xml:id="i-K6F8K2XV4CVvqTS5Rk8isX">
              Riksdagen ställer sig bakom det som anförs i motionen om att
              utreda möjligheterna till gemensamma nordiska produktionsincitament
              för film och tillkännager detta för regeringen.
            </item>
            <item xml:id="i-Aa3v8X1qXU9GcCCL1V7mpQ">
              Riksdagen ställer sig bakom det som anförs i motionen om insatser
              mot illegal hantering av film och tillkännager detta för regeringen.
            </item>
            <item xml:id="i-GhEHpBNZoRBKd7eF1ZqFcm">
              Riksdagen ställer sig bakom det som anförs i motionen om att
              tillsätta en förutsättningslös utredning om möjligheterna till
              en differentierad biografavgift för inhemsk film i förhållande
              till utomeuropeisk film och tillkännager detta för regeringen.
            </item>
            <item xml:id="i-LxroBmrE6J6xk4hXk4HcVZ">
              Riksdagen ställer sig bakom det som anförs i motionen om småortsbiografernas
              framtid och deras vikt för landsbygden och tillkännager detta
              för regeringen.
            </item>
            <item xml:id="i-DnbivPDwGZkiLcsVSuzcqV">
              Riksdagen ställer sig bakom det som anförs i motionen om att
              utreda hur den svenska film- och biografkulturen kan bli mer motståndskraftig
              i framtiden med hjälp av lärdomar dragna från coronakrisens effekter,
              och detta tillkännager riksdagen för regeringen.
            </item>
            <item xml:id="i-J81Yutw2AtLrwvRp1frfLD">
              Riksdagen ställer sig bakom det som anförs i motionen om att
              kulturarvsfilmproduktioner bör vara ett mål för filmpolitiken
              och tillkännager detta för regeringen.
            </item>
            <item xml:id="i-FJ7JNntCZkMsvY2N4JSXC5">
              Riksdagen ställer sig bakom det som anförs i motionen om att
              det nordiska filmpolitiska samarbetet bör utökas och tillkännager
              detta för regeringen.
            </item>
            <item xml:id="i-VaeMrmFC3FQTA1N6aTgPbE">
              Riksdagen ställer sig bakom det som anförs i motionen om Internationella
              Samiska Filminstitutet och tillkännager detta för regeringen.
            </item>
            <item xml:id="i-HTKH8CaAgy5PShPR32qc7s">
              Riksdagen ställer sig bakom det som anförs i motionen om att
              minska den politiserade detaljstyrningen vid stödgivning i svensk
              filmpolitik och tillkännager detta för regeringen.
            </item>
          </list>
        </div>
        <div xml:id="i-G7z58yrBEahzYEpqnhr7ZD" type="motContent">
          <head xml:id="i-2k5rG7A5cjiPKZMaLQmLeb" type="h1">
            Framtidens filmpolitik
          </head>
          <p xml:id="i-JdGieSUHqB4YBxbWR3va3F">
            Svensk filmpolitik är i behov av reformer. Förutsättningarna
            för att producera svensk film har med tiden blivit sämre. Det
            finns en risk att filmer som återger berättelser i svenska miljöer
            på det svenska språket i en svensk kulturell kontext blir färre
            i fram­tiden. Sverigedemokraterna ser ett stort värde i att det
            finns ett välutvecklat svenskt filmutbud för Sverige som nation.
          </p>
          <p xml:id="i-BJRPdVyffyXKnNdAphWJY1">
            Framtidens filmpolitik måste hantera de svårigheter som filmbranschen
            står inför, av vilka det huvudsakliga problemet är att det är
            svårt att få filmproduktioner att gå runt ekonomiskt. Eftermarknaden
            har i stort sett försvunnit till följd av den tekniska utveck­lingen,
            som möjliggjort såväl illegal som legal spridning av film genom
            internet. Dess­värre inbringar inte de legala tjänster som finns
            för spridning av film via internet några större intäkter som kompenserar
            för inkomsttappet av den försvunna vhs-, dvd- och Blu-ray-försäljningen.
            Samtidigt kan de illegala tjänsterna distribuera upphovsrättsskyddade
            filmer till ett obegränsat antal mottagare och då ofta med högre
            kvalitet än de legala alternativen.
          </p>
          <p xml:id="i-qJqBsKdQCQ9GBjhjHJLDm">
            Regeringen Löfven försökte genom de förslag den presenterade
            i filmpropositionen 2016 förbättra förutsättningarna för svensk
            film. Riksdagen underkände dock nämnda regerings filmpolitiska
            förslag och det tvistades om huruvida regeringens konsekvens­analys
            av dess egna förslag verkligen var trovärdig. Trots detta valde
            den dåvarande regeringen att genomföra förslagen, vilka inkluderade
            ett helförstatligande av film­politiken. Helförstatligandet av
            filmpolitiken har gett upphov till en rad negativa konsekvenser,
            såsom försämrad förankring och samverkan med filmbranschen, men
            också en ökad vänsterpolitisk detaljstyrning via Svenska Filminstitutet.
          </p>
          <p xml:id="i-FLuTNhVn6aJu1Pkh1Kevxu">
            Sverigedemokraterna anser att rådande filmpolitik inte ger förutsättningar
            för en livskraftig filmbransch i Sverige och att de filmpolitiska
            förändringar som regeringen Löfven genomförde inte förbättrade
            förutsättningarna för filmbranschen i stort. Film­branschens svåra
            ekonomiska förutsättningar att få en filmproduktion att gå runt
            kvarstår.
          </p>
          <p xml:id="i-8RDiCSP2ke1jz4Y3HQHk91">
            För att få bukt med detta problem krävs breda lösningar över
            flera politikområden. Det behövs en översyn över vilka hinder
            vi kan röja ur vägen för att filmbranschen i största möjliga mån
            ska kunna stå på egna ben. Samtidigt bör vi utreda vilka resurser
            samhället kan bidra med, genom ekonomiskt stöd, men även genom
            tjänster via institu­tioner som redan är offentligt finansierade.
            För oss sverigedemokrater är det tydligt att den bästa vägen för
            att nå lösningar som filmbranschen behöver går via samtal och
            samråd mellan branschen och riksdagens partier. Sverigedemokraterna
            anser att reger­ingen bör presentera ett nytt helhetsförslag för
            svensk filmpolitik, i samråd med riksdagens partier och branschens
            berörda aktörer.
          </p>
          <head xml:id="i-9ndVK6Rg9qQWkpBnW5wfiJ" type="h1">
            Branschråden
          </head>
          <p xml:id="i-TJzxJBb49vjJ4gmgvySmH7">
            Svenska Filminstitutets samarbete med filmbranschen via de branschråd
            som finns på plats i dagens läge via den helförstatligade filmpolitiken
            fungerar inte tillfredsställande. Även om Sverigedemokraterna
            helst vill se ett nytt och moderniserat filmavtal i stället för
            dagens filmpolitik, så har vi ändå tills vidare att förhålla oss
            till branschråden som existerar i dag. Vi vill se att branschen
            via dessa får ett större inflytande än vad som är fallet i dag.
            Kritiken mot branschråden har varit tung, inte minst från branschen
            själv, och frågan har återkommande hamnat i medialt fokus. Även
            Statskontoret har under 2019 kritiserat att övergången till den
            nya helförstatligade filmpolitiken inte har fungerat tillfredsställande
            vad gäller branschens inflytande via de aktuella råden. Stora
            delar av den kritik som har framkommit har haft poänger och delas
            av oss sverigedemokrater; exempelvis är ett problem som framhållits
            att branschråden bara håller möten två gånger om året. Sverigedemokraterna
            vill i stället att åtgärder vidtas i en riktning som ger branschen
            större möjlighet till insyn och påverkan.
          </p>
          <head xml:id="i-ScYMB9EXq8c823EBpgKuqN" type="h1">
            Finansiering av ny svensk film
          </head>
          <p xml:id="i-X63S4UQ1ewcv2EB4TfwY3w">
            Filmavtalet fanns i över 50 år och var länge en väl fungerande
            modell för stöd till svensk film. Dock så har vi med tiden kunnat
            konstatera att teknikens utveckling har gjort att avtalet i olika
            avseenden blivit förlegat. Den största anledningen, och även början
            till slutet på filmavtalet, var finansieringsunderskottet som
            årligen växte. Eftermarknadens borttynande har gjort det avsevärt
            svårare att skapa ekonomiskt hållbara filmprojekt. Att förstatliga
            filmpolitiken återuppväcker dock inte eftermark­naden, och regeringens
            förslag visade ingen vilja till att kompensera filmbranschen ekonomiskt
            på en nivå som täcker filmbranschens ekonomiska bortfall från
            eftermark­nadens sjunkande försäljning.
          </p>
          <p xml:id="i-K49BUEqpSevb2wTg1R3ArF">
            Att riva upp filmavtalet som gjordes var inte förankrat från
            vare sig politikens eller filmbranschens sida, och det löste inte
            heller branschens problem. Även om filmavtalet hade många brister
            under sitt slutskede så var det ogenomtänkt att riva upp det utan
            att ha presenterat ett genomtänkt ersättningsförslag.
          </p>
          <p xml:id="i-U3MYnnohn5QxiNfM2pg8YU">
            Vi sverigedemokrater vill se ett nytt och moderniserat filmavtal,
            men vi vet givetvis att det är något som skulle ta tid att kunna
            återgå till. Ett sådant nytt och moderniserat avtal måste hantera
            de brister som identifierades i det gamla filmavtalet. Dessa måste
            åtgärdas på ett hållbart och tydligt sätt. Grundtanken med att
            både staten och branschen finansierar filmpolitiken är något vi
            stödjer. Vi anser att en framtida utformning av ett nytt filmavtal
            bör utredas med utgångspunkt i att ett ömsesidigt engagemang bör
            finnas från såväl branschens som statens sida. Om det av ett sådant
            nytt avtal skulle följa ett nytt slags filmpolitiskt samarbete
            med branschen är vi öppna för att titta på sådana lösningar efter
            att förslag för framtidens filmavtal presenterats. Att det nu
            finns en helförstatligad filmpolitik är dock något som Sverigedemokraterna
            förhåller sig till här och nu då detta kommer att gälla under
            överskådlig tid, även om vår målsättning om ett nytt och moderniserat
            filmavtal skiljer sig tydligt från regeringens politik.
          </p>
          <head xml:id="i-JZv2VSCsudTQVq8tPboKmr" type="h1">
            Produktionsincitament
          </head>
          <p xml:id="i-BUoJeFTvL8vLqz1R6TxJSW">
            I de flesta europeiska länder har man med framgång infört produktionsincitament
            för film. Produktionsincitamentens form varierar länder emellan,
            men en populär modell är ett rabattsystem som ger en procentuell
            rabatt på alla produktionskostnader. Sverige har på grund av avsaknaden
            av produktionsincitament gått miste om ett betydande antal internationella
            och inhemska filmprojekt på grund av konkurrensen från andra länder.
            HBO:s storserie Game of Thrones hade Gotland som en tilltänkt
            inspelningsplats under 30 dagar för serien, men man valde till
            slut bort Sverige i konkurrensen med andra länder, bland annat
            på grund av avsaknad av produktionsincitament. Sverige går miste
            om sådana produktioner trots att vi i landet har intressanta miljöer,
            en god infrastruktur och den kompetens som krävs för filmproduktion
            i världsklass. Produktionsincitament har i flera länder visat
            sig kunna vara självfinansierande. Det är också en åtgärd som
            efterfrågas av svenska filmproducenter. Ett införande av produktionsincitament
            kan stärka den svenska filmbranschen i den internationella konkurrensen
            och ta bort barriärer som finns för filmproduktion i vårt land.
          </p>
          <p xml:id="i-Snh4j97pQJHs4KbU3MVkVh">
            Frågan om produktionsincitament har utretts av Tillväxtverket
            och Svenska Film­institutet i en rapport där man kommer fram till
            att Sverige missgynnas i den internatio­nella konkurrensen och
            att detta urholkar kapaciteten och kompetensen inom svensk filmproduktion.
            I rapporten föreslås att Sverige inför ett statligt produktionsincitament
            i form av en produktionsrabatt till företag, där rabatten ska
            vara minst 25 procent. Rapporten togs fram som en följd av att
            riksdagen 2016 röstade för att regeringen skyndsamt borde utreda
            möjligheten till produktionsincitament och finansierings­stimulanser
            för filminspelning i Sverige. Sverigedemokraterna har länge varit
            pådrivande för ett införande av produktionsincitament och vill
            se det bli verklighet.
          </p>
          <p xml:id="i-Lh8H2mxFL2FDgmowbByfdN">
            Vidare vill Sverigedemokraterna utreda hur Sverige kan samarbeta
            med övriga nordiska länder rörande produktionsincitament. Det
            skulle gynna samtliga berörda länder om vi har ett gemensamt system
            och ser Norden mer som en helhet och som en inspelningsplats.
            På så vis kan filmskapare röra sig inom hela Norden under sina
            filminspelningar, utan att behöva sätta sig in i flera olika system.
          </p>
          <head xml:id="i-LHWqVbiWvcje232YaUWoV6" type="h1">
            Insatser mot illegal hantering av film
          </head>
          <p xml:id="i-91S9AdLJywyLhL5MWr1KZ3">
            Det är viktigt för politiken att försöka finna sätt att strama
            åt och skärpa lagstiftningen kring illegal visning och hantering
            av film. Eftersom den illegala hanteringen av film är en del av
            kärnproblemet för filmbranschen hade det varit lämpligt om förslag
            till ny lagstiftning på området presenterats innan man införde
            nuvarande helförstatligade filmpolitik. Vidare bör Sverige se
            närmare på hur andra närliggande länder har utformat sina respektive
            lagstiftningar för att motverka illegal visning och hantering
            av film, i stället för att uppfinna hjulet på nytt. Ett problem
            som det behöver arbetas mot interna­tionellt gällande de webbsidor
            som visar och hanterar film illegalt är de annonsintäkter som
            nämnda sidor får in.
          </p>
          <p xml:id="i-ULumqipM43NP4buPfRDGMS">
            Vi sverigedemokrater hoppas att filmbranschen ska lyckas förse
            marknaden med legala digitala visningslösningar som kan konkurrera
            och leverera en bättre film- och konsumentupplevelse än de illegala
            lösningarna. De så kallade svarta fönstren bör elimineras som
            en förebyggande åtgärd mot piratkopiering och illegal spridning.
            Undersökningar har visat att konkurrenskraftiga legala alternativ
            kan konkurrera ut illegal fildelning. Detta har exempelvis skett
            i Norge på musikområdet. Även om den politiska makten kan skärpa
            lagstiftningen på fildelningsområdet så är troligtvis den mest
            effektiva lösningen mot illegal kopiering att filmbranschen gör
            det som musikbranschen har klarat av, det vill säga skapar ett
            konkurrenskraftigt legalt visningsfönster med stort och brett
            utbud som levererar en bättre helhetsupplevelse än illegala alternativ.
          </p>
          <head xml:id="i-AZDLBUBsbBMoh5NdhUxfbm" type="h1">
            Differentierad biografavgift
          </head>
          <p xml:id="i-HHbwh7XddhNCeGkyyfhEKw">
            För att täppa igen de ekonomiska hål som blev tydliga inom ramen
            för det gamla filmavtalet bör politiskt fokus läggas på det som
            i stället fungerar. Det tidigare film­avtalet tecknades med såväl
            biograferna som leverantörerna till eftermarknaden. Som omnämnts
            så har eftermarknaden försvunnit vilket inneburit att den enda
            kommersiella avtalsparten inom filmavtalet som faktiskt levererade
            betydande summor till filmpotten var biograferna. Med anledning
            av det föreslår Sverigedemokraterna en förutsättnings­lös utredning
            av en differentierad biografavgift för inhemsk film i förhållande
            till utomeuropeisk film. Det skulle kunna ge den svenska filmen
            ett välbehövligt ekono­miskt tillskott samtidigt som det ökar
            svensk films inhemska konkurrenskraft. Vi sverigedemokrater är
            beredda att diskutera statens möjlighet att anslå en medelstillök­ning
            till svensk film i paritet med den ökning som branschen lyckas
            inbringa genom ovanstående förslag.
          </p>
          <head xml:id="i-DuH38KdWYQpU2LbfGXmqS1" type="h1">
            Småortsbiografernas framtid
          </head>
          <p xml:id="i-Swv25Bs8dVZmJg1x5ajM49">
            Sverigedemokraterna är mycket kritiska till den momshöjning på
            biobiljetter som regeringen Löfven genomförde under mandatperioden
            2014–2018. Eftersom riksdagen motsatte sig den dåvarande regeringens
            höjning av biografmomsen förväntar vi oss en återgång till den
            gamla momssatsen på sex procent framöver. Bland annat är vi oroliga
            för hur momshöjningen som skedde påverkar småortsbiograferna.
            Vissa småortsbiogra­fer har redan fått lägga ner som en följd
            av höjningen, och andra har larmat om att de inte kommer kunna
            upprätthålla sin verksamhet. Regeringen har valt att satsa på
            ett tillfälligt och särskilt ekonomiskt stöd till småortsbiografer
            efter momshöjningen, men detta hjälper inte dessa biografer då
            det tillfälliga stödet inte får gå till att betala den ökade momsen
            utan ska investeras i biografverksamheten. De omnämnda biograferna
            är i många fall den centrala kulturförmedlaren på mindre orter.
            Sverigedemokraterna anser att kulturlivet på landsbygden ska leva
            och småortsbiografernas vara spelar en viktig roll i detta.
          </p>
          <head xml:id="i-8PnPcxEv5haN3rA4AXFLH6" type="h1">
            Svensk film- och biografkulturs framtid efter coronakrisen
          </head>
          <p xml:id="i-U6syLF7ZPnDmmdatCL3RMn">
            Coronakrisen slog till med full kraft under våren 2020 och har
            haft en mycket negativ inverkan på svensk filmnäring, precis som
            på kulturområdet generellt. Beslut som regeringen har fattat om
            motåtgärder mot virusspridningen, förvisso nödvändiga och rimliga
            beslut i flera fall, har ytterligare bidragit till den svåra situationen.
            Exempelvis har hela den svenska biografkulturen hotats som sådan
            på grund av krisen, inte minst för att mindre aktörer som redan
            hade små marginaler sattes under än kraftigare press. På mindre
            orter är dessutom biografer ofta helt centrala kulturförmedlare,
            och det vore särskilt allvarligt om dessa dukar under i kölvattnet
            av krisen.
          </p>
          <p xml:id="i-EddZEFwH5uiUc3YPzjpZ9k">
            Sverigedemokraterna ser positivt på att Svenska Filminstitutet
            (SFI) under corona­krisen på olika sätt ställde om och omfördelade
            resurser för att stötta aktörer i film­branschen på grund av de
            negativa effekter som följde. Ett sätt som SFI ställde om på under
            våren 2020 och som berörde biografer var genom att öka efterhandsstödet
            för öppna visningar till 20 kronor per såld biljett, i stället
            för tidigare 10 kronor. SFI införde också mer flexibla stödvillkor
            för stödmottagare.
          </p>
          <p xml:id="i-SGvD7m44gnixz88p8KuFp2">
            Framgent är det viktigt att det från politiskt håll dras lärdomar
            av och utreds förslag som skulle kunna göra svensk film- och biografkultur
            mer motståndskraftig för att kunna överleva under kriser och katastrofer
            som i framtiden kan drabba oss med kraft likt coronakrisen.
          </p>
          <head xml:id="i-9sTjX2Kx2pVBYabZyhRDvi" type="h1">
            Digitalisering av filmarkiv
          </head>
          <p xml:id="i-56d8mKMexWRZR4iM7wwbtk">
            Sverigedemokraterna vill se en hög ambitionsnivå för digitalisering
            av det svenska filmarvet. Digitaliseringen av våra filmarkiv är
            en viktig del i att bevara vår historia för framtida generationer.
            Därför kommer Sverigedemokraterna att lyfta digitaliserings­frågan
            av arkiven som en viktig del även i den nya filmpolitik vi vill
            att riksdagen, regeringen och branschens aktörer ska arbeta fram
            i den nya helhetsöversyn vi vill se. Det behöver också undersökas
            huruvida mer resurser kan tillföras för att höja ambi­tions­nivån
            i digitaliseringsarbetet. Vidare behöver det säkras vägar för
            kompetens­överföring till nästa generation inom professionen när
            det kommer till digitalisering av filmarkiv. Något slags samverkan
            med högre utbildning kan i det avseendet vara önskvärt.
          </p>
          <head xml:id="i-Nb2bqdwBiU3FtbCorwrh5m" type="h1">
            Filmstöd till kulturarvsfilm
          </head>
          <p xml:id="i-2ncNgaJN83x5gn4sWoL4wE">
            Sverigedemokraterna vill se en filmpolitik med mål om att levandegöra
            det svenska kulturarvet, och då inte enbart genom restaurering
            av gamla svenska filmer utan även genom filmatisering som utspelar
            sig i historiska svenska miljöer. Producenter av historisk film
            och kulturarvsfilm verkar ofta under särskilda och ibland fördyrande
            villkor. Genren tenderar att hamna mellan stolarna i fråga om
            bidragsgivning. Sverigedemokraterna menar att det vore önskvärt
            med ett särskilt stöd riktat mot nyproduktioner som lyfter upp
            och levandegör den svenska historien och det svenska kulturarvet.
            Genom att känna vår historia känner vi oss själva då vårt gemensamma
            arv utgör ett fundament i ett sunt samhällsbygge. Det är vår övertygelse
            att stärkta möjlig­heter till produktion av detta slags film är
            ett steg i riktning mot stärkt gemenskap och sammanhållning i
            Sverige.
          </p>
          <head xml:id="i-AMiARXDi3FXu8zrC1Qw1nT" type="h1">
            Utökad nordisk filmsamverkan
          </head>
          <p xml:id="i-UuMP6S33EMxgNpCMVppBnM">
            För Sverigedemokraterna är det naturligt att söka en utökad samverkan
            med övriga nordiska länder. I 2016 års filmproposition anförs
            det att den svenska marknaden är för liten för att kunna upprätthålla
            en levande filmbransch utan statligt stöd. Sverigedemo­kraterna
            delar denna verklighetsbeskrivning, men samtidigt har vi genom
            åren haft ett gott nordiskt samarbete på filmområdet. Vi vill
            att detta samarbete ska utvidgas. En sammanhållen nordisk marknad
            innebär större möjligheter för de nordiska ländernas filmbranscher
            att stå på egna ben. Filmbranschens konstnärliga frihet är beroende
            av sin egen självständighet. Det innebär att den konstnärliga
            friheten skulle öka ju närmare filmbranschen är en marknad som
            klarar av att stå på egna ben.
          </p>
          <p xml:id="i-UWPd7aidrBxRQLv4QAvPhF">
            Ett nordiskt samarbete på filmområdet kan ge en positiv påverkan
            på det nordiska samarbetet i sin helhet inklusive att förbättra
            den nordiska språkförståelsen. Den nordiska språkförståelsen är
            på tillbakagång och vi räds att detta kan komma att påverka våra
            handelsförbindelser negativt på sikt. Sveriges närmaste handelspartners
            är just de nordiska länderna, och ett stärkt nordiskt samarbete
            stärker de nordiska ländernas ekonomier. Av det skälet är en fördjupad
            nordisk filmsamverkan positiv både kulturellt och för den gemensamma
            ekonomiska utvecklingen.
          </p>
          <head xml:id="i-WtisDsCfbAGvDuxZn39hYT" type="h1">
            Internationella Samiska Filminstitutet
          </head>
          <p xml:id="i-7tkwPQTu8eCtRuNhDo18RJ">
            Internationella Samiska Filminstitutet med säte i Kautokeino
            i Norge representerar samerna i Norge, Sverige och Finland. I
            dagsläget ger endast norska stortinget och norska sametinget ekonomiska
            medel till nämnda filminstitut, fastän svenska samer och produktionsbolag
            är delaktiga i projekt och produktioner som institutet står för.
            Nordis­ka rådet har rekommenderat de nordiska länderna att samfinansiera
            filminstitutet, vilket Sverigedemokraterna anser vore positivt
            då det är en gemensam nordisk angelä­genhet samtidigt som institutet
            har en ambition att verka internationellt. Vi anser att den svenska
            regeringen i möte med övriga regeringsrepresentanter i Nordiska
            ministerrådet bör argumentera för att Nordiska rådets hållning
            bör anammas för att nå en samnordisk finansiering. Innan en sådan
            lösning finns på plats anser vi att regeringen bör se över vad
            Sverige kan göra från nationellt håll.
          </p>
          <p xml:id="i-2C1mHXijpeVR8CSnKMVRYi">
            Samisk film är dels viktig ur ett kulturellt perspektiv, dels
            ett viktigt verktyg för att berätta om och levandegöra samernas
            ställning i samhället, samisk historia, samiska traditioner och
            samiska språk. För att ge förutsättningar för institutet att verka
            och utvecklas i rätt riktning är det av vikt att även Sverige
            tar ett ansvar för detta som en del av en heltäckande nationell
            filmpolitik. Med tanke på att Sverige, Norge och Finland har samisk
            befolkning ger institutet även stora möjligheter till nordiskt
            samarbete på flera plan. Det samiska filminstitutet utgör en viktig
            del i arbetet med att bevara och förvalta den samiska kulturen
            i Norden.
          </p>
          <head xml:id="i-3s5QivqzaPdVXJcxARjgYh" type="h1">
            Vänsterpolitisk detaljstyrning, jämställdhet och mångfald
          </head>
          <p xml:id="i-Qu8UiA1RvHHHN8CXxSjNJf">
            Den vänsterpolitiska detaljstyrningen som alltmer har kommit
            att prägla den svenska filmpolitiken är problematisk. Sedan helförstatligandet
            har problemet framträtt än tydligare. Ett av målen för den statliga
            filmpolitiken som regeringen ligger bakom är att ”jämställdhet
            och mångfald präglar filmområdet”. Det må se ut som en tämligen
            okon­troversiell målsättning vid första anblicken men blir något
            som man lutar sig mot hos Svenska Filminstitutet (SFI) när man
            i praktiken implementerar ett slags vänsterpolitisk detaljstyrning
            i verksamheten.
          </p>
          <p xml:id="i-8pLhfyHBAUrW24UFd4tooy">
            SFI har flera olika kvoteringsmålsättningar i sin verksamhet.
            Det gäller bland annat fördelningen av kvinnor och män framför
            och bakom kameran i de projekt som man ger stöd. Vid filmfestivalen
            i Cannes 2018 hotade SFI:s vd Anna Serner även med att enbart
            avsätta 2020 års marknadsstöd till kvinnliga sökande, om inte
            branschen hjälpte till med att uppnå målet med hälften kvinnor
            bakom kameran till 2020. Liknande synsätt är rådande hos SFI vad
            gäller människors härkomst, vilket bland annat framgår av olika
            styrdokument som man har upprättat. Man framhäver mångfald som
            en ”kvalitativ aspekt” vid stödgivningen vilket innebär att man
            har större chans att få stöd om man följer SFI:s syn på mångfald.
            SFI har dessutom krävt utbildning i normkreativitet för de som
            vill erhålla stöd till sina filmprojekt, något man har fått massiv
            kritik för då det innebär politiska och uppfostrande krav på filmskapare.
          </p>
          <p xml:id="i-U8HhJQCku1g5nzQDRsUMUa">
            För att få stöd till olika slags filmprojekt från SFI krävs i
            praktiken ”rätt” uppsätt­ning av kön, etnicitet och andra egenskaper
            för att matcha det vänsterorienterade identitetspolitiska synsättet
            på begrepp som ”mångfald” och ”jämställdhet”. Det ska sägas att
            kritik mot den politiska detaljstyrning som förekommer hos SFI
            har varit återkommande i samhällsdebatten. Även viktiga aktörer
            i filmbranschen såsom Sveriges Biografägareförbund har kritiserat
            det enögda fokuset på mångfald i svensk filmpolitik, vilket man
            menar har bidragit till att sänka kvaliteten på svensk film, vilket
            i sin tur gör det svårare för svensk film att konkurrera mot utländsk
            film på biografer i Sverige.
          </p>
          <p xml:id="i-5K2TGq8DLu4HQTQchgWXaX">
            Sverigedemokraterna ser den vänsterpolitiserade detaljstyrningen
            av filmpolitiken som oacceptabel. Den konstnärliga friheten och
            svensk films möjlighet att nå framgång även kommersiellt kringskärs
            alltför mycket i dag och ska inte få stryka på foten så som sker.
            Riksdagen behöver se över hur den politiserade detaljstyrningen
            vid stödgivningen kan minska, och för att nå dit är Sverigedemokraterna
            beredda att förändra de filmpoli­tiska målen och andra delar som
            är styrande på politikområdet, om så behövs.
          </p>
          <p xml:id="i-Yv5A29cYCHpdXaNe88wfU">
            Dagens svenska filmpolitik förespråkar bland annat via filmpropositionen
            från 2016 att SFI inför stöd för textning av svenska filmer till
            språk som är vanliga hos nyanlända invandrare. Förslaget strider
            mot Sverigedemokraternas syn på integrationsarbete där fokus ligger
            på att man ska ta seden dit man kommer. Vi anser att det nämnda
            stödet för textning bör fokusera på insatser på det svenska språket
            eller något av de nationella minoritetsspråken, så att incitamenten
            att anpassa sig till Sverige ökar snarare än minskar. Textning
            på andra språk än svenska eller de nationella minoritetsspråken
            bör således inte prioriteras.
          </p>
        </div>
        <div xml:id="i-H5JB3pKDzV9XaN4hbrE89s" type="motSignatures">
          <list xml:id="i-UDjYtGuafVrdC1q3KgpJsr">
            <item xml:id="i-LJcN8SnbuHxvbF8GdHq5s3">
              Jonas Andersson i Linköping (SD)
            </item>
            <item xml:id="i-TAud6CEZrPVSkCxuCDSLds">
              Aron Emilsson (SD)
            </item>
            <item xml:id="i-3xy7whdjVTwZ4FZ8yjGEh1">
              Angelika Bengtsson (SD)
            </item>
            <item xml:id="i-SBFhMe66HSEFhMdoGou8hU">
              Cassandra Sundin (SD)
            </item>
          </list>
        </div>
      </div>
    </body>
  </text>
</TEI>
