<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UbU-00754">
  <teiHeader>
    <fileDesc>
      <titleStmt>
        <title>Högskolan Väst</title>
        <author corresp="i-XbuULEUsCsZ36bYqq75hFV">av Jörgen Hellman m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:754 av Jörgen Hellman m.fl. (S)</title>
          <idno type="rdwebb">H502754</idno>
          <rs type="number">754</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H502754/text</ref>
          <ref type="dokument_url_html">http://data.riksdagen.se/dokument/H502754</ref>
          <ref type="dokumentstatus_url_xml">http://data.riksdagen.se/dokumentstatus/H502754</ref>
          <ref type="docx">http://data.riksdagen.se/fil/34207D0B-CDC1-45D9-B6C3-C4B0BE0EEC48</ref>
          <ref type="pdf">http://data.riksdagen.se/fil/30E0EC1F-CA52-4B95-8349-7D5B1C5F3D35</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XbuULEUsCsZ36bYqq75hFV</idno>
            <name>Jörgen Hellman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GymTck6WQqRkdN12tqCZDr</idno>
            <name>Peter Johnsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PTrhiFiqUrHZfrUpsQ8Nyy</idno>
            <name>Paula Holmqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-m7GJRj8akMzEMvne6RMHA" type="signed"/>
        <correspContext corresp="i-m7GJRj8akMzEMvne6RMHA">
          <note type="signatory" corresp="i-XbuULEUsCsZ36bYqq75hFV"/>
          <note type="signatory" corresp="i-GymTck6WQqRkdN12tqCZDr"/>
          <note type="signatory" corresp="i-PTrhiFiqUrHZfrUpsQ8Nyy"/>
          <note type="signatory" corresp="i-H4Edsjz4cmdv9sJHCLVnfS"/>
        </correspContext>
        <correspAction type="submitted" xml:id="i-Pb6JdC2x15c7UhG7P6eB7j">
          <date when="2017-09-29"/>
          <time when="16:11:45"/>
        </correspAction>
        <correspAction type="reviewed" xml:id="i-A5KnJGaHpkHSX7YzfcPMiZ">
          <date when="2017-09-29"/>
          <time when="17:37:51"/>
        </correspAction>
        <correspAction type="referred" xml:id="i-7oDUV8dgcozVHVyNJ8SbZr">
          <date when="2017-10-13"/>
        </correspAction>
        <correspAction type="assigned" xml:id="i-KMKtUoMnRnkUPnfipLrAn1">
          <date when="2018-05-03"/>
          <time when="16:41:26"/>
        </correspAction>
        <correspContext corresp="i-KMKtUoMnRnkUPnfipLrAn1">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-KfFUjZx8P6xgy1F3AA3V9m"/>
        <correspContext corresp="i-KfFUjZx8P6xgy1F3AA3V9m">
          <ref type="uppgift">2017/18:UbU16</ref>
          <ref type="ref_dok_id">H501UbU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU16</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:754 av Jörgen Hellman m.fl. (S) Högskolan Väst</div>
      </div>
      <div type="motBody">
        <div type="motProposal" subtype="förslag">
          <head xml:id="i-Q341kfCerz5oC6niH8T2gM">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-8SUKPXQXbzEY7VpNVsXNze">
              Riksdagen ställer sig bakom det som anförs i motionen om Högskolan
              Väst och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-9xQZSjVk2U9iV3xR2CoK7a">
            Motivering
          </head>
          <p xml:id="i-NgGCHd71bDuG7GMUhocYrP">
            Sverige behöver fler högskoleutbildade, eftersom framtidens arbetsliv
            kräver välutbildad personal. Högskolan Väst i Trollhättan lägger
            stor kraft på att upprätthålla ett brett utbildningsutbud för
            att tillgodose kompetensbehov i regionen och kritiska samhällsbehov
            i olika branscher. Utbildningarna är attraktiva och lockar många
            sökande. Högskolan Väst redovisar fortsatt, tillsammans med Lunds
            universitet och Södertörns högskola, landets högsta sökandetryck
            bland ”breda” lärosäten, med 1,7 behöriga förstahandssökande per
            antagen student, höstterminen 2016. Högskolan Väst har också landets
            högsta andel studenter från hem där föräldrarna saknar eftergymnasial
            utbildning, och arbetar aktivt för alla studenters framgång i
            studierna.
          </p>
          <p xml:id="i-NxPh9VMx64SpyawwEjTnXt">
            Högskolan Väst är lokaliserad i en region där företag och offentlig
            verksamhet visar stor efterfrågan på högskoleutbildad personal.
            Närhet till högre utbildning har en stor betydelse för arbetsmarknadens
            tillgång på kvalificerad arbetskraft. Många av företagen efterfrågar
            tekniska utbildningar och tekniska innovationer. Samtidigt har
            området alltjämt en utmaning vad gäller nivåerna av ungdomsarbetslöshet.
          </p>
          <p xml:id="i-Kt9G7w3LnPkAH9PxBqyrPr">
            Högskolan Väst har en betydande regional rekrytering. En mycket
            stor andel av dem som rekryterats stannar också kvar i området
            efter examen. Högskolan Västs studenter etablerar sig mycket väl
            på arbetsmarknaden i ett nationellt perspektiv. Inom ett till
            ett och ett halvt år efter examen har över 83 procent av alla
            examinerade från Högskolan Väst fått arbete i relevant bransch.
          </p>
          <p xml:id="i-BrgLVT87UxyEgtPT9NvWAK">
            Högskolan Västs profil är arbetsintegrerat lärande, AIL, och
            högskolan har utvecklat ett närmast heltäckande, nära och djupt
            samarbete med arbetslivet, både inom utbildning och inom forskning,
            manifesterat inte minst genom etablerandet av flera regionala
            samproduktionsplattformar. Den senast etablerade, Kommunakademin
            Väst, är en arena för långsiktigt avtalad kunskapssamverkan med
            Fyrbodals 14 kommuner, unik i Sverige.
          </p>
          <p xml:id="i-8WtBhKLysdUgPKYVdXrGLY">
            Inget av Sveriges lärosäten har enbart ett regionalt uppdrag,
            utan samtliga verkar på en nationell och internationell nivå för
            utbildning, forskning och samverkan. Samtliga utvärderas och konkurrerar
            utifrån samma kriterier, men med väsentligt olika förutsättningar
            i anslag för att genomföra uppdragen.
          </p>
          <p xml:id="i-Wkz9raoEroyHcBZQGUjm9q">
            Högskolan har en avgörande roll som drivmotor för fortsatt tillväxt,
            välfärd och utveckling i regionen. Ett utbildningsuppdrag med
            en volym om minst 5 500 helårsstudenter, HST, skulle ge Högskolan
            Väst kapacitet och flexibilitet att i än högre utsträckning vara
            den drivmotorn.
          </p>
          <p xml:id="i-RfkrojdaKHyKUQ3Y9rYmba">
            Ett stort bekymmer för de mindre lärosätena är forskningsanslagets
            relation till utbildningsvolymen. Högskolan Väst har lägre statligt
            forskningsanslag än de flesta nya lärosäten. Idag går 0,27 % av
            det statliga forskningsanslaget till högskolor och universitet
            till Högskolan Väst. Det kan också noteras att nya universitet
            har två gånger mer anslagsmedel för forskning per anställd lärare/forskare
            än högskolorna. De äldre universiteten har nästan fyra gånger
            mer anslagsmedel för forskning per student än högskolorna. Varje
            år räknas forskningsanslagen till lärosäten upp med cirka 1 procent
            som ett erkännande för god vetenskap. Gapen ökar därmed för varje
            år på ett ohållbart sätt. Det är också så att de stora lärosätena
            inte förbrukar sina forskningsanslag.
          </p>
          <p xml:id="i-8AyyMPLM16Ajd4xhPKvBcb">
            Trots att högskolan endast har cirka 50 miljoner kronor (2017)
            i direkta forskningsmedel håller forskningen vid Högskolan Väst
            hög vetenskaplig kvalitet, och högskolan erhåller i konkurrens
            omfattande externa medel från exempelvis olika EU-fonder, från
            KK-stiftelsen och Vinnova. Det statliga forskningsanslaget växlas
            upp med faktor 1,2, vilket nationellt sett är högt. Under 2016
            finansierades 52 procent av Högskolan Västs forskning externt,
            vilket även visar på en hög grad av samverkan och samproduktion.
            Högskolan kvalificerade sig nyligen till att bli s.k. KK-miljö,
            vilket är KK-stiftelsens kraftfullaste program med långsiktig
            finansiering och stora tematiska satsningar.
          </p>
          <p xml:id="i-RTkv85vNjtW3ruUkdPGnWP">
            Regeringen bör överväga en översyn avseende fördelningen av forskningsresurserna
            och i samband med det beakta Högskolan Västs, och andra högskolors
            med liknande ekonomiska förutsättningar, behov av att forskningsanknyta
            sina utbildningar – och därigenom säkerställa examensrätterna.
          </p>
          <p xml:id="i-8AiHQLNzz9gy9rr6aCWVYd">
            Om Sverige ska vara en ledande kunskaps- och forskningsnation
            är det viktigt att ta vara på den kompetens och kapacitet som
            finns vid landets alla lärosäten. Om forskning bedrivs i mindre
            eller större skala, eller vid ett universitet eller en högskola,
            ska inte stå i centrum. Avgörande är att kvaliteten är hög.
          </p>
          <p xml:id="i-VvSzssnRufhLM6CHCu65JR">
            Med sitt utbud av lärarutbildningar, sjuksköterskeutbildningar,
            ingenjörs-, IT- och ekonomutbildningar samt som anordnare av flera
            samhällskritiska utbildningar är Högskolan Väst en mycket viktig
            kompetensförsörjare regionalt och nationellt. Högskolan är också
            unik med sin AIL-profil där samverkan är en integrerad dimension
            i både utbildning och forskning, och där mottot ”Kunskap i samverkan”
            realiseras i all verksamhet.
          </p>
          <p xml:id="i-5fnJ5VxWtwkVkjsnVLbqx7">
            Det är viktigt att vårda universiteten och högskolorna i hela
            landet eftersom de är betydelsefulla regionala tillväxtmotorer.
            Annars kommer såväl Fyrbodal som hela Sverige att stå inför stora
            framtida problem med den regionala kompetensförsörjningen. Vi
            vill framhålla vikten av att regeringen beaktar Högskolan Västs
            betydelse för kompetensförsörjningen och den framtida tillväxten.
          </p>
        </div>
        <div type="motSignatures">
          <list>
            <item xml:id="i-YNy3RXqXWdj6jfE6jVqLB7">
              Jörgen Hellman (S)
            </item>
            <item xml:id="i-Biasg6SQetjLHLc2jNoRq">
              Peter Johnsson (S)
            </item>
            <item xml:id="i-GiMbryoooDBvzNMj9PaQqh">
              Paula Holmqvist (S)
            </item>
            <item xml:id="i-6fT3AX8dzT4YCWMW51sYUa">
              Catharina Bråkenhielm (S)
            </item>
          </list>
        </div>
      </div>
    </body>
  </text>
</TEI>
