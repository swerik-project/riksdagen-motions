<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199899-SoU-00466">
  <teiHeader>
    <fileDesc>
      <titleStmt>
        <title>Kvinnofrid</title>
        <author corresp="i-LzYBGnvuhNHdQ7LQKPA6UJ i-LzYBGnvuhNHdQ7LQKPA6UJ">av Gudrun Schyman (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kvinnofrid</title>
          <idno type="rdwebb">GM02So466</idno>
          <rs type="number">So466</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GM02So466/text</ref>
          <ref type="dokument_url_html">http://data.riksdagen.se/dokument/GM02So466</ref>
          <ref type="dokumentstatus_url_xml">http://data.riksdagen.se/dokumentstatus/GM02So466</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LzYBGnvuhNHdQ7LQKPA6UJ</idno>
            <name>Gudrun Schyman </name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LzYBGnvuhNHdQ7LQKPA6UJ</idno>
            <name>Gudrun Schyman</name>
            <state type="partyAffiliation" ref="Q110837">
              <desc>v</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TczNvJAiirjc4K11PcwXqt" type="signed"/>
        <correspContext corresp="i-TczNvJAiirjc4K11PcwXqt">
          <note type="signatory" corresp="i-LzYBGnvuhNHdQ7LQKPA6UJ"/>
          <note type="signatory" corresp="i-LzYBGnvuhNHdQ7LQKPA6UJ"/>
        </correspContext>
        <correspAction type="referral" xml:id="i-7UhicJEuFkjm28bjm5V67v">
          <date when="1998-11-03"/>
        </correspAction>
        <correspAction type="dismissal" xml:id="i-KRiLBmkD2nnG4ZVnNasxNJ">
          <date when="1998-11-03"/>
        </correspAction>
        <correspAction type="submission" xml:id="i-JKqNoK45UGvcieLUuztkyi">
          <date when="1998-10-28"/>
        </correspAction>
        <correspAction type="referral" xml:id="i-CCFVe56bKPBeoTCaW9TFce">
          <date when="1998-11-03"/>
        </correspAction>
        <correspAction type="dismissal" xml:id="i-AgyGAHhYJtHQiZMwR2P15m">
          <date when="1998-11-03"/>
        </correspAction>
        <correspAction type="submission" xml:id="i-91BYJJ2Esm6awptMQLuzyD">
          <date when="1998-10-28"/>
        </correspAction>
        <correspAction type="assigned" xml:id="i-gJWA1sFG4gUYbo7WogzwR"/>
        <correspContext corresp="i-gJWA1sFG4gUYbo7WogzwR">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_so_0466/mot_199899_so_0466-0001.pdf"/>
      <div type="motHeader" xml:id="i-MxPmPVuMz6gbqUmmKCc4ie">
        <div type="motTitle" xml:id="i-VxnSLpsw9F4PZP28tgUEWn"/>
        <div type="motSubmissionInfo" xml:id="i-MbpdMzCApZ6SssTse791FZ"/>
      </div>
      <div type="motBody">
        <div>
          <p>1998/99 50466 S0466</p>
          <p>Motion till riksdagen 1998/99:S0466</p>
          <p>av Gudrun Schyman m.fl. (v) Kvinnofrid</p>
          <p>Motionen delad mellan flera utskott</p>
          <p>Inledning</p>
          <p>Makt, om man ser det som ett förhållande mellan människor, kan endast utövas av någon om någon annan samtidigt fråntas makten. Makt utövas inte alltid synligt, medvetet eller genomtänkt, inte alltid med våld och tvång till underkastelse. Så länge maktförhållandena mellan könen inte synliggörs, upprätthålls mäns överordning och kvinnors underordning befästs därmed. Manspositioner, och makt, har ett slags ”naturlig” koppling till vad som uppfattas som manlighet i människors medvetande. Kvinnors och mäns olika förutsättningar förklaras gärna med att de är biologiska varelser och därför går ingenting att ändra. Eftersom mäns makt förankras i föreställningar om vad som är ”manligt” och ”kvinnligt” framstår mäns makt som någonting annat än just makt. Det är ”naturligt” att män har makt och att kvinnor saknar makt. Om skillnaderna mellan kvinnors och mäns villkor i samhället betraktas och behandlas som ”naturliga” i betydelsen naturgivna kommer aldrig maktförhållandena mellan könen att kunna förändras. Mäns våld mot kvinnor — det könsrelaterade våldet — är ett uttryck för mäns makt. Kvinnors utsatthet för mäns våld, antingen det är misshandel, sexuella trakasserier, våldtäkt eller incest är ett samhällsproblem. Det könsrelaterade våldet har sitt ursprung i en patriarkal maktstruktur. Kvinnors rättigheter är mänskliga rättigheter. Att kunna klä sig som man vill, bete sig som man vill, utan att riskera att bli utsatt för sexuella övergrepp och trakasserier är en mänsklig rättighet. I vårt samhälle liksom i världen i övrigt berövas kvinnor denna rättighet. Det tar sig tydligast uttryck i pornografin och prostitutionen. Dessa företeelser är inte kriminaliserade utan ingår som en del av en accepterad samhällsstruktur. Pornografin är teorin, det sexualiserade våldet praktiken. I en särskild motion behandlar vi pornografins betydelse för det sexualiserade våldet. När kvinnor under täckmantel av familjeheder och kulturella traditioner misshandlas och dödas för att de med all rätt gör motstånd mot förtryckande sedvänjor och normsystem, är det ännu ett utslag av patriarkal maktutövning. Könsstympning är ett annat sätt att hålla kvinnor på plats och bevara deras undertryckta ställning. Detta är brottshandlingar som vårt samhälle kraftfullt bör motverka.</p>
          <pb facs="riksdagen-motions-pdf/data/199899/mot_199899_so_0466/mot_199899_so_0466-0002.pdf"/>
          <p>Svenska myndigheter, som genom sin passivitet medverkar till den Mot.</p>
          <p>organiserade hustruimporten, utövar ett institutionellt patriarkalt våld, väl medvetna om att kvinnor, som lurats till Sverige på detta sätt av en man som misshandlar och förgriper sig på dem, inte vågar anmäla honom, eftersom de då sannolikt kommer att skickas ut ur landet. I stället för att se till att kvinnorna får det skydd och stöd de behöver, sanktionerar myndigheterna övergreppen mot kvinnorna genom att verkställa mannens tvååriga returrätt med misshandelsgaranti. Kvinnor runt om i världen utsätts för sexualiserat våld som terror- och krigshandling. De förföljs, fängslas, torteras och våldtas på grund av sin politiska aktivitet. Alltmer sällan får dessa kvinnor asyl utan de skickas tillbaka till sina våldtäktsmän och bödlar. Detta är ett dubbelt brott mot mänskliga rättigheter som begås helt öppet av svenska myndigheter. För att förändra attityder och förebygga brott, krävs en genomgripande samhällsdiskussion om vad män gör mot kvinnor. Men det är inte tillräckligt. Det som sker i religionens och kulturens namn, som led i krigföring och som maktutövning — att kvinnor stympas, piskas, våldtas och dödas — bör få människor, varje enskild medborgare och politiska beslutsfattare, att reagera och inse att våldet mot kvinnor i all sin utstuderade grymhet och oförsonlighet handlar om makt, om mäns makt över kvinnor och om mäns makt att definiera den kvinnliga sexualiteten. De förslag som riksdagen antog i samband med propositionen om kvinnofrid är viktiga steg på vägen mot ökad jämställdhet. Bland annat infördes ett nytt kvinnofridsbrott i brottsbalken, jämställdhetslagen skärptes, det blev straffbart att inte avslöja våldtäkt och de prostituerades kunder kriminaliserades. Detta var åtgärder som Vänsterpartiet länge krävt. Nu är det dags att gå vidare. I den här motionen för vi fram en rad förslag som ytterligare skulle bidra till att hela samhället kom närmare målet om kvinnofrid.</p>
          <p>2 Översynen av sexualbrottslagstiftningen</p>
          <p>Vänsterpartiet anser att det är mycket bra att regeringen nu tillsatt en översyn av sexualbrottslagstiftningen. Översynen skall bl.a. undersöka den viktiga frågan om att ändra lagen så att våldtäktsbrottet fokuserar på samtycke i stället för på våldet. En brist i direktiven är dock att de inte tar upp asylsökande och invandrade kvinnors speciella situation. I FN:s resolution om våld mot kvinnliga invandrare uttrycker FN:s generalförsamling djup oro över våldsdrabbade invandrarkvinnors situation och hemställer att staterna erbjuder dessa kvinnor bistånd, rehabilitering och skydd. Många asylsökande kvinnor tvingas i dag leva gömda i en situation där de utnyttjas av män och av skrupelfria arbetsgivare, både sexuellt och ekonomiskt. Dessa kvinnor saknar rättssäkerhet eftersom de inte vågar anmäla brotten av rädsla att själva bli utkastade ur landet. Utredningen borde därför också belysa sina förslag i ett integrationsperspektiv. Vänsterpartiet vill därför att regeringen skall ges i uppdrag att komma med tilläggsdirektiv i denna riktning till Sexualbrotts- kommittén.</p>
          <p>1998/99S50466</p>
          <p>27</p>
          <pb facs="riksdagen-motions-pdf/data/199899/mot_199899_so_0466/mot_199899_so_0466-0003.pdf"/>
          <p>Mot. 28.3 Kvinnors asylskäl</p>
          <p>1998/99S0466 . a Våldtäkt och kvinnomisshandel är ett globalt problem, och</p>
          <p>Sverige bör erbjuda en fristad åt kvinnor som flyr av den anledningen. Från den 1 januari 1997 finns i utlänningslagen upptaget en ny kategori skyddsbehövande: den som på grund av sitt kön eller homosexualitet känner välgrundad fruktan för förföljelse. Vänsterpartiet ramförde kritik i samband med att regeln infördes. Det hade varit en mycket bättre lösning att bredda tolkningen av = flyktingkonventionens lyktingbegrepp, så att det innefattade också förföljelse på grund av kön eller homosexualitet. Om det blir mer allmänt accepterat att förföljelse på grund av kön eller homosexualitet innefattas i flyktingkonventionen blir det möjligt att få ett globalt genomslag för detta synsätt. En särreglering i den svenska utlänningslagen får inte alls samma positiva betydelse på ett internationellt plan. Den nya skyddsbestämmelsen om skydd på grund av fruktan för örföljelse, grundad på kön eller homosexualitet, har i det närmaste blivit en död bokstav, en regel som inte fått genomslag i tillämpningen. År 1997 fick endast ett tiotal personer uppehållstillstånd med stöd av den nya regeln och örsta halvåret 1998 redovisar Statens invandrarverk 0 (noll) beslut om skydd ör denna kategori. Invandrarverket har inte utfärdat några riktlinjer till sin personal för tillämpningen av den nya regeln. Det finns ett stort behov av sådana riktlinjer för dem som är beslutsfattare i dessa ärenden men också för ombud, sjukvårdspersonal m.fl. Det har visat sig att bestämmelsen annars riskerar att knappast bli tillämpad. Regeringen bör därför ge Invandrarverket i uppdrag att snarast inleda arbete med sådana riktlinjer. Vänsterpartiet har utvecklat sin syn på dessa frågor i vår motion med anledning av regeringens skrivelse 1998/99:9 Migration och asylpolitik.</p>
          <p>4 Tvåårsregeln och de misshandlade kvinnorna</p>
          <p>Under mycket lång tid har stark kritik framförts mot att kvinnor, som misshandlats under den uppskjutna invandringsprövningen av svenska män eller män med uppehållstillstånd i Sverige, ofta avvisats utan att deras utsatta situation vid ett återvändande till hemlandet beaktats tillräckligt. Nu har förslag för att komma till rätta med dessa förhållanden lagts fram av Anknytningsutredningen, förslag som bearbetas av Utredningen om ny instans- och processordning i utlänningsärenden. Det kommer dock utan tvivel att dröja mer än ett år innan en lagändring på detta område kan träda i kraft. Vänsterpartiet anser därför att regeringen bör utfärda en tidsbegränsad förordning för att hjälpa de kvinnor eller, i några få fall, män som just nu hotas av avvisning i denna situation eller tvingas stanna kvar i ett förhållande där de misshandlas och utnyttjas. Även denna fråga har vi behandlat i vår motion med anledning av regeringens skrivelse 1998/99:9 Migration och asylpolitik.</p>
          <pb facs="riksdagen-motions-pdf/data/199899/mot_199899_so_0466/mot_199899_so_0466-0004.pdf"/>
          <p>5 Kvinnojourerna</p>
          <p>Tjugo år har gått sedan kvinnojourrörelsen startade, och under alla dessa tjugo år har kvinnojourerna varit en fristad för tusentals kvinnor och barn. Kvinnojourernas förebyggande arbete är också stort. Tusentals kvinnor har deltagit i deras utbildningar och fått kunskap om mäns våld mot kvinnor, barn och om kvinnors underordning i samhället. Den senaste tiden har det kommit allvarliga signaler om en förändring i kommunernas syn på kvinnojourernas verksamhet. Det ekonomiska stödet minskar och har i en del fall helt dragits in med hänvisning till socialtjänsten. Andra kommuner villkorar bidragen och har synpunkter på öppettider, verksamhetsprioriteringar m.m.; man vill också inordna kvinnojourerna i de övriga kommunala institutionerna med anmälnings- och uppgiftsskyldighet. För kvinnojourerna är detta en omöjlighet. Deras unika verksamhet består av ideellt engagemang och är beroende av att de är fristående från myndig- heter. Kommunerna bör respektera kvinnojourerna, inse deras betydelse och ge dem ekonomiskt stöd för att driva en kontinuerlig verksamhet. Detta bör ges regeringen till känna. Kvinnojourerna har också byggt upp en gedigen kunskapsbas baserad på kvinnors verklighet samt feministisk forskning om mäns sexualiserade våld. Detta är kunskaper som borde tas tillvara. Kvinnojourernas kunskap och kompetens borde användas genomgående vid utbildning av myndighets- personal samt på alla andra utbildningsnivåer när det gäller jämställdhet. Detta bör ges regeringen till känna.</p>
          <p>5.1 Stöd till flickor som utsatts för sexuella övergrepp</p>
          <p>Vi vet i dag genom forskning att flickor som en gång utsatts för sexuella övergrepp ofta utsätts igen genom att de lärt sig att ge felaktiga signaler. De har genom de övergrepp de utsatts för inte lärt sig att värdera sin egen kropp. När de utsätts för hot igen är det svårt för dem att avvärja hotet. Detta gäller även döttrar till missbrukande kvinnor. Dessa kvinnor har ofta tvingats att prostituera sig för att få pengar till sitt missbruk, vilket gör att de kan överföra ett ”felaktigt” sexuellt beteende till sina döttrar. De flickor som utsatts för sexuella övergrepp erbjuds ofta terapi för att bearbeta sina upplevelser vilket är viktigt och nödvändigt. Vad som också behövs för dessa flickor är mentala självförsvarskurser. Vänsterpartiet anser därför att regeringen bör ge Socialstyrelsen i uppdrag att leda ett utvecklingsarbete som går ut på att flickor som utsatts för sexuella övergrepp och döttrar till missbrukande kvinnor skall känna värdet av sin kropp och sin rättighet att säga nej. Detta bör riksdagen ge regeringen till känna.</p>
          <p>Mot. 1998/99S0466</p>
          <p>29</p>
          <pb facs="riksdagen-motions-pdf/data/199899/mot_199899_so_0466/mot_199899_so_0466-0005.pdf"/>
          <p>Mot.</p>
          <p>30.6 Gratis vård och terapi till misshandlade</p>
          <p>1998/9950466 och våldtagna kvinnor</p>
          <p>Den som utsatts för kvinnomisshandel eller våldtäkt behöver ofta omfattande vårdinsatser och långvarig terapi för att ha en chans att komma tillbaka som människa. Kostnaderna för detta kan börja rulla iväg långt innan en eventuell rättegång lett fram till ett beslut om skadestånd. Ofta uppstår terapibehovet långt efter övergreppet och långt efter en eventuell rättegång. De kvinnor som blir våldtagna och misslyckas med att bevisa detta i rättegång behöver om möjligt ännu mer terapi. Vänsterpartiet anser att vård och terapi till misshandlade och våldtagna kvinnor bör vara gratis. Detta bör vara en prioriterad fråga för regeringen i framtida budgetarbete.</p>
          <p>7 Kampanjer för kvinnofrid</p>
          <p>Riksomfattande informationskampanjer för kvinnofrid bör ligga inplanerade kontinuerligt. Dessa kampanjer kan ha olika tilltal, rikta sig till olika grupper av människor och beröra olika områden — hivprevention och alkoholupplysning — men med kvinnors hälsa och välbefinnande i fokus. Riksorganisationen för kvinnojourer i Sverige, ROKS, har nyligen avslutat en mycket uppmärksammad kampanj om våld mot kvinnor. Vänsterpartiet anser att den kampanjen var bra. Att statsmakten tydligt visar sin inställning i frågan har mycket stor betydelse. I t.ex. Skottland och England har man efter en idé från Kanada bedrivit en annonspelarkampanj mot våld. Kampanjen är unik därför att den drivits av myndigheter och riktar sig direkt till män. Den var uttryckligen baserad på det faktum att manligt våld mot kvinnor bör synliggöras och att män bör ta ansvar för det våld de utövar. Ett bra sätt för statsmakterna att främja kvinnofrid är att i riksomfattande kampanjer klart uttala sitt stöd för offren av könsrelaterat våld, slå fast i den allmänna opinionen att mäns våld mot kvinnor är ett brott. Detta bör riksdagen ge regeringen till känna.</p>
          <p>8 Könsstympning</p>
          <p>Det är ett fåtal länder som har särskild lagstiftning som förbjuder könsstympning (Sverige, Storbritannien, Norge, Frankrike, Belgien, USA, Kanada, Australien, Kenya och Egypten). Detta innebär att man skulle behöva avskaffa kravet på s.k. dubbel straffbarhet. På det sättet skulle det bli straffbart i Sverige att åka utomlands och stympa sin dotters kön. Vänsterpartiet vill att riksdagen skall ge regeringen i uppdrag att återkomma med lagförslag som innebär att kravet på dubbel straffbarhet avskaffas när det gäller könsstympning.</p>
          <p>9 Rehabilitering av könsköpare</p>
          <p>Vid årsskiftet träder det nya förbudet mot köp av sexuella tjänster i kraft. Vänsterpartiet har länge krävt en sådan lagstiftning och stödde förslaget i riksdagen. När nu lagen börjar verka har vi ett bra tillfälle att pröva en</p>
          <pb facs="riksdagen-motions-pdf/data/199899/mot_199899_so_0466/mot_199899_so_0466-0006.pdf"/>
          <p>rehabiliteringsmetod för könsköpare som visat sig effektiv i San Francisco. Mot. Där får könsköpare välja mellan att antingen ta det straff som utmätts eller 1998/99S0466</p>
          <p>delta i ett rehabiliteringsprojekt. Verksamheten går bl.a. ut på att kunden får träffa f.d. prostituerade som berättar om sitt liv och sina upplevelser av prostitutionen. Könsköparen får där konfronteras med de konsekvenser som könsköpet medför. Många män har därefter upphört med att köpa prostituerade. Vänsterpartiet anser att en verksamhet av liknande slag bör prövas även i Sverige. Detta bör ges regeringen till känna.</p>
          <p>10 Sexuella trakasserier inom skola och högre utbildning</p>
          <p>Jämställdhetslagen omfattar i dag endast arbetslivet. Det innebär att bland annat förbudet mot sexuella trakasserier inte gäller inom skolan och den högre utbildningen. Detta är mycket allvarligt eftersom sexuella trakasserier är ett allvarligt problem inom utbildningsväsendet. Det handlar ofta om manliga elever och studenter som trakasserar kvinnliga elever och studenter, men också om lärare och handledare som trakasserar elever och studenter. I det senare fallet är det fråga om en mycket grov kränkning, eftersom elever och studenter står i ett starkt beroendeförhållande till sina lärare och handledare. Vänsterpartiet vill att riksdagen skall ge regeringen i uppdrag att i ett tilläggsdirektiv till den pågående översynen av jämställdhetslagen ta upp frågan om en utvidgning av  jämställdhetslagen till skola och utbildningsväsende.</p>
          <p>11 Trygga utomhusmiljöer</p>
          <p>Alla kvinnor drabbas av den otrygghet det innebär att uppleva hotet om överfallsvåldtäkter i utomhusmiljöer. Erfarenheter från Toronto i Kanada visar att lokala satsningar på tryggare utomhusmiljöer ger effekt. Vänsterpartiet vill att alla kommuner gör en översyn av utformningen av parker och andra offentliga platser i den egna kommunen där kvinnor utsätts för eller är rädda för våldtäkter och våldtäktsförsök. Bl.a. bör man överväga ytterligare belysning, snabbare byte av trasiga lampor och andra åtgärder för att göra området mer tryggt. Kvinnofridsaspekter bör läggas på all planering av nya områden. Ett enkelt sätt att förbättra tryggheten vore också att införa flexibla busstopp på alla bussar efter kl. 22.00, dvs. låta passagerarna gå av och stiga på där de själva önskar, oavsett hållplatsernas placering. Vänsterpartiet vill att regeringen verkar för att kommunerna påbörjar ett arbete för ökad utomhustrygghet i enlighet med vad vi beskrivit ovan.</p>
          <p>12 Insatser inom skolan för kvinnofrid</p>
          <p>Det borde vara en huvuduppgift för skolan och förskolan att genom diskussioner om värderingar och människosyn motverka kvinnoförakt och våld. Ett bra sätt att stärka tjejernas självförtroende är också att erbjuda självförsvarskurser i skolan, t.ex. inom idrottsämnet. Att använda könsord</p>
          <p>31</p>
          <pb facs="riksdagen-motions-pdf/data/199899/mot_199899_so_0466/mot_199899_so_0466-0007.pdf"/>
          <p>Mot. 32 som nedsättande tilltalsnamn på unga tjejer är trakasserier på 1998/99S0466 grund av kön. Varje högstadium och gymnasium bör ha en handlingsplan mot sexuella trakasserier och trakasserier på grund av kön. Detta bör ges regeringen till känna.</p>
          <p>13 Pornografi</p>
          <p>Den kvinnosyn som pornografin förmedlar drabbar alla kvinnor. Pornografin exploaterar kvinnors sexualitet och framställer kvinnor som enbart objekt. Kvinnor förnedras och framställs som viljelösa varelser, alltid redo för sex när som helst och hur som helst. Vänsterpartiet vet att frågan om pornografi är svår, men med tanke på det tydliga samband som finns mellan pornografi och våldtäkter anser vi att samhället inte kan förbli passivt hur länge som helst. Vi menar att det behövs en översyn av lagstiftning som rör pornografi i alla dess former. Eftersom många ungdomar tar stort intryck av pornografins kvinnoförnedring just under den tid då de formar sin egen sexualitet är det dock angeläget att redan nu införa en 18-årsgräns för att köpa pornografiska tidskrifter och för att köpa och att hyra pornografiska videofilmer. Vi har utvecklat vår syn på pornografin i en särskild motion.</p>
          <p>14 Utvärdering av konsekvenserna av för- ändringarna i föräldrabalken</p>
          <p>Varje år berörs 20 000-25 000 barn av skilsmässor. Utgångspunkten vid lagstiftning om vårdnadsfrågor bör alltid vara barnens bästa och FN:s barnkonvention. Barns rätt till båda föräldrar bör vara en utgångspunkt, men i familjer där det förekommer våld och övergrepp bör barns främsta rättighet vara att skyddas från detta. Denna rättighet är dock hotad genom de ändringar i föräldrabalken som riksdagen beslutade om i samband med propositionen om vårdnad, boende och umgänge (1997/98:7). Förändringen innebär att det nu blir möjligt för domstolar att döma till gemensam vårdnad mot den ena förälderns vilja. Detta riskerar att leda till att barn tvingas till umgänge med en förälder som utövar våld eller övergrepp. De kvinnor som hittills kunnat skydda sina barn från fäder som begår övergrepp, genom att få till stånd enskild vårdnad, har nu förlorat ett viktigt redskap. Denna kritik ramförde vi i samband med förändringen, och vi motsatte oss också örändringen. På samma grunder motsatte vi oss också att domstolar skulle kunna tvinga föräldrar till samarbetssamtal i de fall där det förekommit sexuella övergrepp eller våld. Nu förväntar vi oss att regeringen noga följer utvecklingen på området och snarast återkommer med en utvärdering av konsekvenserna av förändringen i föräldrabalken. Detta har vi tagit upp i vår motion om familjepolitiken.</p>
          <p>15 Ta bort brottslingen från brottsplatsen</p>
          <p>Hittills har åtgärder för att förhindra upprepade övergrepp huvudsakligen handlat om att skydda den våldsutsatta kvinnan genom larmpaket, skyddat</p>
          <pb facs="riksdagen-motions-pdf/data/199899/mot_199899_so_0466/mot_199899_so_0466-0008.pdf"/>
          <p>boende m.m. — åtgärder som inskränker kvinnans frihet. Det krävs ofta en Mot. 33 mycket allvarlig misshandel för att polisen skall gripa mannen och för att 1998/99S0466 åklagaren senare skall besluta om anhållan och senare besluta om häktning. Mannen som begått brott är i många fall den som får bo kvar på brottsplatsen medan den skadade och livrädda kvinnan får fly sitt hem. Eftersom det ofta finns barn med i bilden får det allvarliga konsekvenser även för dem. Vänsterpartiet anser att samhället bör finna nya former som innebär att det blir den våldsutövande mannens och inte den våldsutsatta kvinnans frihet som inskränks.</p>
          <pb facs="riksdagen-motions-pdf/data/199899/mot_199899_so_0466/mot_199899_so_0466-0009.pdf"/>
          <p>Mot. 34.16 Arbete inom EU mot prostitution 1998/99S0466</p>
          <p>I många av Europeiska unionens medlemsstater råder helt andra attityder till sexualiserat våld än i Sverige. Inte minst gäller detta prostitutionen. Prostitutionen är där officiellt endast ett problem om det medför tung brottslighet och missbruk. Att som i Sverige diskutera prostitutionen i termer av makt och dominans och att se prostitution som ett samhällsproblem och inte ett yrke är ovanligt söder om Malmö. I Europa sprids myten om glädjeflickan som själv valt att prostituera sig. Begreppet ofrivillig och frivillig prostitution används flitigt. De som ”frivilligt” prostituerar sig skall ges möjligheter att utöva sitt ”yrke” under trygga örhållanden. Kraven på att legalisera prostitutionen växer sig starka på många håll. Vänsterpartiets EU-parlamentariker Marianne Eriksson har på parlamentets uppdrag lagt fram ett betänkande om våld mot kvinnor. Arbetet med rapporten har visat de starka meningsskiljaktigheter som finns runt till exempel prostitution och pornografi. Men betänkandet som sammanfattar de kunskaper och erfarenheter om det sexualiserade våldet som gjorts bl.a. i Sverige, inom forskningen, i kvinnorörelsen osv, har också väckt välförtjänt uppmärksamhet och initierat en bred diskussion. En rad förslag har där lagts fram som den svenska regeringen borde driva aktivt inom EU. Hit hör även det som brukar kallas trafficking, dvs slavhandel med flickor som importeras för att utnyttjas som prostituerade. Problemet är gigantiskt i de flesta övriga EU-länder och håller på att bli ett problem även i Sverige. Flickorna kommer numera främst från Östeuropa och de som lockas hit blir allt fler. Rekryteringen av dessa flickor går ofta via äktenskapsförmedlingar, och den s.k. tvåårsregeln utnyttjas systematiskt (se tidigare avsnitt) Det behövs medvetenhet om hur sexslavhandeln med kvinnor uppstår och går till. Kvinnorna som kommer till Sverige och söker jobb bör informeras och varnas. Samhället bör upphöra med att behandla kvinnor som hamnat i sexhandeln som illegala invandrare. Det behövs en handlingsplan i Sverige och en handlingsplan för samarbete mellan medlemsländerna omkring dessa frågor. Detta bör ges regeringen till känna.</p>
          <p>17 Arbete inom FN för kvinnofrid</p>
          <p>FN:s barnkonvention och FN:s konvention om avskaffande av allt slags diskriminering av kvinnor är de enda FN-konventioner som uttalat fördömer våld i hemmet. En diskussion har nu påbörjats om samarbete mellan de båda konventionerna för att få upp frågan om våld i hemmet på den internationella dagordningen. Som ett led i det arbetet skulle FN:s barn- respektive kvinnokommitté kunna ställa krav på regeringar att samla in data för att undersöka förekomsten av misshandel. I detta arbete borde man också ta upp de frågor som berörs i FN:s resolution om våld mot kvinnliga invandrare. Det handlar bland annat om staternas ansvar att bistå dessa kvinnor med rehabilitering och skydd. Vänsterpartiet vill att den svenska regeringen och den svenska FN-delegationen aktivt verkar för att åtgärder i den ovan beskrivna riktningen vidtas.</p>
          <pb facs="riksdagen-motions-pdf/data/199899/mot_199899_so_0466/mot_199899_so_0466-0010.pdf"/>
          <p>18 Hemställan Mot. 35</p>
          <p>a 1998/99S0466 Med hänvisning till det anförda hemställs</p>
          <p>1. att riksdagen begär att regeringen beslutar om tilläggsdirektiv om asylsökande och invandrade kvinnors situation samt ett integrationsperspektiv till sexualbrottskommittén,' 2. att riksdagen som sin mening ger regeringen till känna vad i motionen anförts om kommunernas syn på kvinnojourerna, 3. — att riksdagen som sin mening ger regeringen till känna vad i motionen anförts om tillvaratagande av kvinnojourernas kunskaper, 4, att riksdagen begär att regeringen ger Socialstyrelsen i uppdrag att starta utvecklingsarbete i frågor om övergrepp mot flickebarn, 5. att riksdagen som sin mening ger regeringen till känna vad i motionen anförts om gratis vård och terapi till misshandlade och våldtagna kvinnor, 6.  attriksdagen som sin mening ger regeringen till känna vad i motionen anförts om kampanjer för kvinnofrid, ' 7. att riksdagen begär att regeringen återkommer med lagförslag som innebär att kravet på dubbel straffbarhet avskaffas när det gäller könsstympning, ' 8. — att riksdagen som sin mening ger regeringen till känna vad i motionen anförts om rehabilitering av könsköpare, ' 9. att riksdagen begär att regeringen till översynen av jämställdhetslagen beslutar om tilläggsdirektiv om en utvidgning av jämställdhetslagen till skola och utbildningsväsende,? 0. att riksdagen begär att regeringen verkar för att kommunerna påbörjar ett arbete för ökad utomhustrygghet i enlighet med vad i motionen anförts, ' 1. att riksdagen som sin mening ger regeringen till känna vad i motionen anförts om insatser inom skolan för kvinnofrid,” 2. att riksdagen som sin mening ger regeringen till känna vad i motionen anförts om att det skall vara den våldsutövande mannens och inte den våldsutsatta kvinnans frihet som inskränks i samband med åtgärder för att förhindra upprepade övergrepp, ' 3. attriksdagen som sin mening ger regeringen till känna vad i motionen anförts om arbete inom EU mot prostitution, ' 4. att riksdagen som sin mening ger regeringen till känna vad i motionen anförts om handlingsplan mot trafficking, ' 5. attriksdagen som sin mening ger regeringen till känna vad i motionen anförts om arbete inom FN för kvinnofrid.</p>
          <pb facs="riksdagen-motions-pdf/data/199899/mot_199899_so_0466/mot_199899_so_0466-0011.pdf"/>
          <p>Mot. 36 1998/99S0466</p>
          <p>Stockholm den 26 oktober 1998 Gudrun Schyman (v) Hans Andersson (v) Lars Bäckström (v) Owe Hellberg (v) Tanja Linderborg (v)</p>
          <p>Ulla Hoffmann (v)</p>
          <p>Ingrid Burman (v) Stig Eriksson (v) Berit Johannesson (v)</p>
          <p>Maggi Mikaelsson (v)</p>
          <p>"Yrkandena 1, 6-8, 10 och 12-14 hänvisade till JuU.</p>
          <p>? Yrkande 9 hänvisat till AU.</p>
          <pb facs="riksdagen-motions-pdf/data/199899/mot_199899_so_0466/mot_199899_so_0466-0012.pdf"/>
          <p>3 Yrkande 11 hänvisat till UbU. Mot. 37 ? Yrkande 15 hänvisat till UU. 1998/99S0466</p>
        </div>
      </div>
    </body>
  </text>
</TEI>
