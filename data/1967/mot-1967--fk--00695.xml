<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--fk--00695">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__fk__695/mot_1967__fk__695-001.pdf"/>
      <fw xml:id="i-Ti8orLo2yykLUKTmafoq9w">
        8 Motioner i Första kammaren, nr 695 år 1967
      </fw>
      <div xml:id="i-3QNUeV5aHcW5i5QLsFgukS" type="motHeader">
        <div xml:id="i-W7VyeCyFimFuvymYKmwvg3" type="motTitle"/>
        <div xml:id="i-A7i4fNtiHNmH7wBAxD1kNx" type="motSubmissionInfo"/>
      </div>
      <div xml:id="i-G1jftpLPUpuWjFTFg8aGfG" type="motBody">
        <div xml:id="i-5cjPwW3PtbDLWdeiDF8swN">
          <p xml:id="i-6xvteREBcWcEGYaeCqLpbf">
            Nr 695
          </p>
          <p xml:id="i-9CUqKpivGF2GrAXw58hKqD">
            Av herr Holmberg m. fl., i anledning av Kungl. Maj:ts proposition
            nr 4, angående reformerad lärarutbildning.
          </p>
          <p xml:id="i-CvG3BxtLXYntWQxS7UTdS1">
            Kungl. Maj:ts proposition nr 4 angående reformerad lärarutbildning
            är i flera hänseenden ofullständig och skjuter lösningen av betydelsefulla
            frågor till fortsatta utredningar. Icke desto mindre förutsättes,
            att riksdagen på grundval av det föreliggande materialet fattar
            principbeslut av betydande räckvidd. Detta förefaller oss i sak
            otillfredsställande. Bland de frågor som skall utredas vidare,
            men där man redan nu bort ha tillgång till utred- ningsresultat
            för att riksdagens beslut skulle kunna grundas på ett allsidigt
            material, vill vi särskilt nämna: 1. Frågan om visst lägsta medelbetyg,
            kvalificerade betyg i vissa ämnen samt skärpta krav i musik eller
            gymnastik såsom villkor för tillträde till klasslärarutbildningen
            skall prövas av kompetensutredningen. 2. Den ämnesmetodiska utbildningen
            för adjunktsutbildningen skall ytterligare prövas genom universitetskanslersämbetets
            försorg. 3. Frågan om förkunskaper för tillträde till ämneslärarutbildningen
            skall utredas av kompetensutredningen i samråd med universitetskanslers-
            ämbetet. 4. Spörsmålet om ämneskombinationer utgör en del av frågan
            om de fasta studiegångarnas, dvs. lärarutbildningslinjernas, utformning
            och ingår därför i universitetskanslersämbetets utredningsuppdrag.
            3. Frågan om kombination av läro- och övningsämne i lärartjänst
            — veterligen aktualiserad första gången omkring 1912 — kan slutgiltigt
            lösas först sedan en mer genomgripande utredning av övningslärarutbildningen
            företagits. 6. Lärarutbildning för undervisning i ämnena dramatik,
            familjekunskap och konsumentkunskap skall anordnas först sedan
            ytterligare erfarenhet vunnits av undervisningen. 7. Frågan angående
            avkortad lärarutbildning för personer, som trots avsaknad av sådan
            utbildning under många år verkat i grundskolan som klasslärare,
            skall undersökas. 8. Frågan om formerna för samverkan mellan de
            pedagogiska institu- tionerna vid lärarhögskolorna och universiteten
            skall mera ingående prövas genom en särskild utredning. 9. Beträffande
            utformningen av organisationen med praktikcentra skall skolöverstyrelsen
            senare avgiva förslag.
          </p>
          <pb facs="riksdagen-motions-pdf/data/1967/mot_1967__fk__695/mot_1967__fk__695-002.pdf"/>
          <fw xml:id="i-DpkcV52CMmmy6d4rKqb9XH">
            Motioner i Första kammaren, nr 695 år 1967 9
          </fw>
          <p xml:id="i-2EydU6WYjqRmjCurQ4VwZH">
            10. Konsekvenserna av departementschefens förslag med avseende
            på kostnadssidan presenteras icke ens översiktligt utan först
            i samband med ställningstagande till de årliga anslagsbehoven.
            De slutsatser, som rimligtvis borde dragas av denna katalog över
            icke avslutade eller planerade utredningsuppdrag av vilka vissa
            förefaller oss särskilt betydelsefulla, skulle rätteligen motivera
            ett avvisande av propo- sitionen med begäran om nya förslag, då
            ärendet är mera fullständigt ut- rett. Frågan om lärarutbildningens
            anordnande har emellertid försenats länge nog, och även i händelse
            av beslut i år dröjer det innan lärarutbild- ningsreformen får
            full effekt. Vi vill därför inskränka oss till följande syn- punkter
            och förslag med anledning av propositionen.
          </p>
          <p xml:id="i-LNx2YmZMVeeT36fRdbJ2SE">
            Behovet av lärare
          </p>
          <p xml:id="i-GQ3eRoZyWk45CGtKrMqLCD">
            Såväl LUS som remissyttrandena över betänkandet ävensom departe-
            mentschefen slår fast att ett av de svåraste problem, som skolutvecklingen
            under de senaste tjugu åren ställt statsmakterna inför, är att
            förse skol- väsendet med ändamålsenligt utbildade lärare i erforderlig
            utsträckning. Olika lärarprognoser alltsedan slutet av 1940-talet
            har förutspått att lärar- bristen skulle vara helt eller delvis
            hävd inom viss — relativt begränsad — tidsrymd. Beräkningarna
            har emellertid inte slagit in, utan lärarbristen har kvarstått
            oförändrad eller snarare skärpts. Departementschefen har också
            ifrågasatt säkerheten i LUS lärarprognos och för egen del räknat
            med en större utbildningskapacitet vid lärarutbildningsanstalterna
            än vad LUS gjort. De redovisade prognossiffrorna liksom lärarprognoser
            i allmänhet för- tjänar emellertid i detta sammanhang ytterligare
            uppmärksamhet. Prognos- verksamheten har en dubbel uppgift — att
            förse statsmakterna med under- lag för bedömning av lärarutbildningsorganisationens
            lämpliga omfattning men också att ge den för läraryrket intresserade
            en något så när tillfreds- ställande uppfattning om möjligheterna
            att efter mångårig utbildning vinna försörjning inom läraryrket.
            Såvitt gäller klasslärarutbildning ger relativt enkla uppgifter
            om undervisningsbehovets omfattning och tillgång på per- sonal
            ett visst besked om framtidsutsikterna. Svårigheterna med prognos-
            verksamhet på detta speciella område skall dock inte underskattas.
            För lärare i läroämnen är läget väsentligt mera komplicerat. Ämneslärarnas
            — och även vissa övningslärares — framtida tjänstgöringsmöjligheter
            kom- mer alt i hög grad påverkas av elevernas ämnesval. Rena tillfälligheter
            kan sålunda komma att påverka lärarbehovet i en del ämneskombinationer,
            och lärare i vissa ämnen kommer från det ena året till det andra
            inte att veta om de kommer att beredas tjänst eller icke. Det
            synes oss angeläget att den fortsatta prognosverksamheten inriktas
            på att bl.a. belysa detta pro- blem så att man såväl från lärarutbildningssynpunkt
            som från andra ut- gångspunkter skapar en beredskap som både innebär
            att brist på utbildad
          </p>
          <pb facs="riksdagen-motions-pdf/data/1967/mot_1967__fk__695/mot_1967__fk__695-003.pdf"/>
          <fw xml:id="i-RX1cur7mPKXY51Lv7DKLTV">
            10 Motioner i Första kammaren, nr 695 år 1967
          </fw>
          <p xml:id="i-VoSKMjBiHazBJLLMkdFMmb">
            arbetskraft icke lägger hinder i vägen för tillgodoseende av
            speciella studie- intressen, när de organisatoriska förutsättningarna
            i övrigt är för handen, och ger den enskilde läraren trygghet
            i den situation, då det blir &gt;»omodernt&gt; att välja hans
            ämnen. Redovisade siffror rörande den aktuella lärarbristen på
            olika stadier — 1400 småskollärare, 2400 folkskollärare, 1500
            vidareutbildade folkskol- lärare och 2 700 lärare med akademisk
            utbildning — och framför allt vad man kan utläsa om metoderna
            för lärarbristens täckande motiverar frågan om tillgänglig utbildad
            arbetskraft utnyttjas på mest effektiva sätt. Man synes automatiskt
            ha utgått från att kravet på pedagogiskt utbildade lärare har
            varit mest angeläget när det gäller högstadiet. Denna ståndpunkt
            kan förklaras genom de jämförelser som tidigare gjordes mellan
            realskolan och försöksskolans högstadium. I och för sig kan den
            vara motiverad — det framgår av de goda resultat som tusentals
            folkskollärare, vilka undervisat och undervisar på högstadiet,
            uppnår. Men förfaringssättet har medfört be- svärligheter för
            mellanstadiet för vilket folkskolläraren är utbildad och där han
            kanske skulle ha kunnat göra en ännu bättre insats. I folkskollärarnas
            ställe på mellanstadiet har kommit bl. a. 700 småskollärare, som
            tagits från lågstadiet, där man emellertid inte haft att tillgå
            ersättningspersonal med något slag av lärarutbildning. Det förhållandet
            att lågstadiets elever i större utsträckning än vad som är absolut
            nödvändigt med hänsyn till personal- situationen undanryckes förmånen
            att under de första skolåren handledas av välutbildade lärare
            har genomslagskraft under elevens hela skoltid. Det är i småskolan
            som eleverna tillägnar sig attityder, arbetsmetoder och kunskaper,
            vilka blir avgörande för deras anpassning och prestationer under
            den fortsatta skolgången. Vad som här går förlorat är svårt att
            kompensera genom vissa kvalitetsvariationer i undervisningen på
            högstadiet. Med hän- syn till såväl elever som allmänna undervisningssynpunkter
            är det mycket allvarligt att lärarbristen sålunda leder till en
            utarmning av lågstadieunder- visningen. Därför är det enligt vår
            mening motiverat att ompröva hittills tillämpade metoder för att
            täcka lärarbristen. Man borde i princip låta varje stadium bära
            sin egen lärarbrist. Vi är medvetna om att ett sådant ställningstagande
            i viss mån minskar möjligheterna att innan en bättre balans på
            lärarnas arbetsmarknad upp- nåtts praktiskt utnyttja resultatet
            av departementschefens förslag att varje lärare skall i någon
            utsträckning förvärva behörighet att undervisa på närmast högre
            stadium. Vi har emellertid i princip intet att erinra mot förslaget
            som sådant. Att man alltid måste räkna med en viss avtappning
            från varje lärarkate- gori genom en — i och för sig önskvärd —
            vidareutbildning för vinnande av behörighet för tjänst på högre
            stadium är uppenbart. Huruvida och i så fall i vilken utsträckning
            departementschefen beaktat sådana avgångar framgår inte av propositionen.
            I avvaktan på aviserade nya beräkningar
          </p>
          <pb facs="riksdagen-motions-pdf/data/1967/mot_1967__fk__695/mot_1967__fk__695-004.pdf"/>
          <fw xml:id="i-TTLoEk13KAe5VwXJGUYuVf">
            Motioner i Första kammaren, nr 695 år 1967 11
          </fw>
          <p xml:id="i-JHTQijAskXX3SZPZ6aevjF">
            avseende behovet av klasslärare har vi emellertid icke funnit
            det lämpligt att nu aktualisera en ytterligare ökning av intagningen.
            Vi vill dock under- stryka att det för oss framstår som mycket
            angeläget att småskollärarut- bildningen snarast ges en sådan
            kapacitet och uppföljes med sådana rekry- teringsbefrämjande åtgärder
            att lärarbristen på lågstadiet häves. Vid varje tillfälle då avvägningar
            mellan olika intressen är ofrånkomliga bör små- skollärarutbildningen
            så långt möjligt tillmätas prioritet.
          </p>
          <p xml:id="i-LTBbyXN3hubxpWNtxKhuG">
            Utbildningens innehåll och specialisering
          </p>
          <p xml:id="i-Mr8Chh3tm8jrLk8Z3yjTH7">
            Komponenterna i lärarutbildningen utgöres av ämnesteoretisk utbildning,
            pedagogik, metodik och praktik. Departementschefen gör i propositionen
            gällande att den nya skolan med sin förändrade målsättning aktualiserar
            en annan avvägning än tidigare mellan dessa komponenter. Vad departe-
            metschefen avser är inte fullt klart — om han t. ex. menar att
            en vidgad metodisk utbildning kan kompensera en minskning av den
            ämnesteoretiska delen. Vad som i propositionen anföres om lärarnas
            fortbildning ger när- mast vid handen att den nya s.k. avvägningen
            förutsättes gå ut över den ämnesteoretiska utbildningen. Vi vill
            starkt understryka att det icke kan få bli fråga om en omstrukturering,
            som skulle leda till att lärarkandidaten går ut i skolväsendet
            rustad med svagare ämneskunskaper än sina äldre kolleger. En lärare
            måste ju redan från sin första yrkesverksamma dag överta det fulla
            ansvaret för den undervisning, som anförtros honom. Tvärt- om
            finns det anledning ifrågasätta om icke för lärare i läroämnen
            kraven på ämnesteoretiska kunskaper bör skärpas i förhållande
            både till vad som nu gäller och i förhållande till förslagen enligt
            propositionen, medan man för klasslärarnas del främst önskar en
            förstärkning av den grund- läggande skolutbildningen med krav
            på kvalificerade gymnasiekunskaper i särskilt specificerade ämnen.
            Det synes på sina håll råda en övertro på att man kan ersätta
            ämnes- kunskaper med olika slag av s. k. tekniska hjälpmedel.
            Det finns dock ännu så länge icke någon teknik som ersätter tillfredsställande
            ämneskun- skaper hos lärarna. Speciallärarna svarar för skolans
            specialundervisning, som är ett ut- byggt system för elevvård.
            Specialundervisningen, som gives eleverna i specialklasser eller
            via kliniker, är pedagogiskt och psykologiskt tillrätta- lagd
            för att hjälpa elever, som av olika anledningar har svårt att
            följa undervisningen. På grund av sin utbildning kan speciallärarna
            betraktas som en särskild lärarkategori. Detta har också fastslagits
            i propositionen, enligt vilken ut- bildningen av speciallärare
            skall ske på speciallärarlinjer vid lärarhögsko- lor i Stockholm,
            Göteborg och Malmö. Speciallärarutbildningen kommer enligt LUS
            förslag, till vilket också departementschefen anslutit sig, att
            bli en fråga om fortsatt utbildning efter genomgången lärarutbildning.
          </p>
          <pb facs="riksdagen-motions-pdf/data/1967/mot_1967__fk__695/mot_1967__fk__695-005.pdf"/>
          <fw xml:id="i-4psK9oiLkypu7SoaoWG6p3">
            12 Motioner i Första kammaren, nr 695 år 1967
          </fw>
          <p xml:id="i-PZfouGVmU2SBF6ZmYLCjgq">
            Till betydande del kommer denna utbildning att bedrivas med personal,
            som inte är direkt knuten till lärarhögskolorna. Enligt LUS kan
            och bör därvid samverkan äga rum mellan universitet och lärarhögskola.
            Vi delar denna uppfattning och vill dessutom föreslå att till
            intagnings- fordringarna på speciallärarlinjer fogas krav på praktik
            vid rådgivnings- byrå för barn och ungdom. Beträffande specialundervisningens
            målsättning ansluter vi oss till i remissvaren anförda synpunkter
            att denna målsättning skall vara: 1. att förebygga konstitutionellt
            eller miljöbetingade skolsvårigheter,
          </p>
          <p xml:id="i-9EpxQhAAJivqYeDYwfphg8">
            2. att reparera redan etablerade sådana, samt 3. att, då så är
            nödvändigt, skapa en för vissa elever annan skolmiljö än
          </p>
          <p xml:id="i-7rVa6AAigUDbafjF78BshH">
            den vanliga klassens. Beträffande hjälpklasserna — som enligt
            LUS utgör cirka 70 procent av specialklasserna — anför LUS, att
            de inte är att anse som en för den nya skolan lämplig kategoriseringsform,
            bl. a. därför att individualiserings- kravet numera är generellt
            och verksamhetsformerna i hjälp- och skol- mognadsklasser i princip
            inte skiljer sig från den vanliga klassens. Pedagogisk-psykologiska
            undersökningar och undervisningserfarenhet ta- lar å andra sidan
            för att prestationssvaga elevers försök att följa med undervisningen
            i vanlig klass kan göra deras skolsituation alltför pres- sande.
            Det finns därför enligt vår mening fog för de remissinstansers
            upp- fattning, som menar att skolarbetet i en utbyggd hjälpskoleundervisning
            medverkar till att göra eleverna till harmoniska människor.
          </p>
          <p xml:id="i-RW8WmZ46dD8JGieuAiw2xZ">
            Vi förutsätter i detta sammanhang, att eftervården -— yrkesvägledning,
            oraktikanttjänstgöring och yrkesutbildning — för denna elevkategori
            sär- ul 8 5 5 É
          </p>
          <p xml:id="i-Lm4pRsfNvbLWJjM51wC3ts">
            skilt uppmärksammas. Undersökningsresultat från det skolpsykologiska
            fältet pekar på nöd- vändigheten av specialundervisning i klinikform.
            Försöksverksamhet med olika kliniksystem pågår och bör kunna bli
            en god komplettering till spe- cialklassystemet. En i detta sammanhang
            intressant frågeställning, som vi särskilt vill framhålla, gäller
            möjligheten att anordna en av målsmän efter- frågad temporär specialundervisning
            i klinikform av elever även på gym- nasienivå, vilka drabbats
            av tillfälliga skolsvårigheter beroende på längre bortovaro på
            grund av sjukdom, personliga problem eller andra psykiskt betingade
            störningar. Med hänsyn till den reformerade lärarutbildningens
            betydelse föreställer vi oss att universitetens och lärarhögskolornas
            pedagogiska institutioner kommer att få tillräckliga resurser
            för erforderlig forskning.
          </p>
          <p xml:id="i-AUWHGFGSLYucX7wUyqRSoQ">
            Utbildningen av klasslärare Med frångående av de sakkunniga föreslår
            departementschefen, att mi- nimikravet för antagning till klasslärarutbildning
            skall utgöras av ge- nomgången fackskola. Det förutsättes att
            vissa betyg från fackskolan skall vara kvalificerade men närmare
            riktlinjer härför redovisas icke.
          </p>
          <pb facs="riksdagen-motions-pdf/data/1967/mot_1967__fk__695/mot_1967__fk__695-006.pdf"/>
          <fw xml:id="i-QPZt6KxxjZgw5ouNBHnPQ6">
            Motioner i Första kammaren, nr 695 år 1967 13
          </fw>
          <p xml:id="i-Hj9WJHBbrkjpvYhEs3s6bG">
            I skolöverstyrelsens remissyttrande framhålles, att fackskolans
            sociala linje i vissa fall ger ett bättre utgångsläge än gymnasiet,
            och överstyrel- sens slutomdöme blir att fackskolans sociala och
            ekonomiska linjer all- mänt sett ger en godtagbar grund för klasslärarutbildning.
            Skolöversty- relsens ställningstagande har grundats på en bedömning
            av utbildnings- nivån för de fackskolans och gymnasiets ämnen
            som anses vara »relevanta för klasslärarutbildning&gt;. Vid en
            mera allmän bedömning synes man enligt vår mening emellertid inte
            kunna bortse från det förhållandet att gymnasiet med sin treåriga
            ut- bildning ger inte bara en kvantitativt sett vidare kunskapsmängd
            utan ock- så en förberedelse för fortsatta studier på annat sätt
            och på annan nivå än vad fackskolan medger. I annat sammanhang
            har departementschefen i propositionen framhållit att lärarutbildningen,
            alltså även klasslärarut- bildningen, bör stå på vetenskaplig
            grund. Hos läraren skall skapas för- måga att kritiskt bedöma
            företeelser och problem liksom han skall ges goda förutsättningar
            att följa det pedagogiska forsknings- och utvecklings- arbetet.
            Det har också talats om ett fritt och självständigt studiesätt
            även när det gäller klasslärarutbildningen. Gymnasiestudiernas
            betydelse skall inte övervärderas, men för oss står det likväl
            klart att genomgånget gym- nasium ger den blivande klassläraren
            både bättre förutsättningar att till- godogöra sig den egentliga
            lärarutbildningen och större möjligheter att med gott resultat
            utöva sitt yrke. På något längre sikt, då klasslärare genom vidareutbildning
            skaffar sig behörighet för tjänst på högre stadium, kom- mer den
            grundläggande skolunderbyggnadens omfattning och inriktning också
            att visa sig vara betydelsefull, liksom i den situation, då man
            kom- mer att samordna lärarhögskolornas verksamhet med universitetens.
            En- ligt vår mening kan alltså fackskolan inte läggas till grund
            för klasslärar- utbildningen. Däremot bör naturligtvis elev, som
            efter genomgången fack- skola kompletterat sina kunskaper till
            en nivå som motsvarar gymnasiets, ha möjlighet att utbilda sig
            till klasslärare. Vi förordar alltså att i likhet med LUS som
            allmänt behörighetsvillkor skall gälla krav på genomgånget gymnasium
            eller motsvarande utbildning. Speciella behörighetsvillkor bör
            sålunda uttryckas i krav på kunskaper i särskilt specificerade
            ämnen enligt gymnasiets läroplan. Beträffande utbildningstidens
            längd noterar vi med tillfredsställelse den ökning, som departementschefen
            ansett erforderlig i förhållande till LUS förslag, med de möjligheter
            detta medför till förbättrad ämnesteore- tisk utbildning. Vi vill
            emellertid ifrågasätta om en termins ytterligare ut- bildning
            är tillräcklig för småskollärare med hänsyn bl. a. till att utbild-
            ning i engelska skall vara obligatorisk. Den erfarenhet som man
            hittills har härom av denna speciella utbildning ger närmast vid
            handen att till- komsten av detta ämne aktualiserar en förlängning
            med ytterligare en ter- min utöver den av departementschefen föreslagna.
            Vi anser att frågan inte nu bör slutgiltigt avgöras. Vi förutsätter
            dock att den blir föremål för för-
          </p>
          <pb facs="riksdagen-motions-pdf/data/1967/mot_1967__fk__695/mot_1967__fk__695-007.pdf"/>
          <fw xml:id="i-8rLuvQk41eHmcTLPbxoRsJ">
            14 Motioner i Första kammaren, nr 695 år 1967
          </fw>
          <p xml:id="i-MrUiUztWcUgyVnNyNiUaYA">
            nyad prövning, när erfarenhet vunnits både av undervisningen
            i engelska för småskollärarutbildningen och av elevernas arbetsbelastning
            i denna utbildning. Skulle emellertid Kungl. Maj:ts förslag att
            klasslärarutbildningen skall grundas på enbart genomgången fackskola
            vinna bifall föreslår vi att små- skollärarutbildningen skall
            göras treårig.
          </p>
          <p xml:id="i-MKw9T1u4dw71yAhJVY7szb">
            Utbildning av ämneslärare
          </p>
          <p xml:id="i-MyxiBoK3QFRLajLkyrThtQ">
            Vi har i det föregående understrukit vikten av goda ämnesteoretiska
            kunskaper hos lärarna. Enligt vår uppfattning är den normalstudietid
            som ställs till förfogande för adjunktsutbildning för gymnasiet
            respektive hög- stadiet icke tillfredsställande. Allmänt sett
            kan vi ansluta oss till uppfatt- ningen att gymnasielärarnas utbildning
            bör utmärkas av fördjupning me- dan en något större bredd kan
            karaktärisera adjunktsutbildningen för grundskolan. Enligt vår
            med departementschefen samstämmiga uppfatt- ning bör studerande
            som avser att tjänstgöra företrädesvis på gymnasialt stadium normalt
            uppnå adjunktskompetens på detta stadium i två skol- ämnen. I
            motsats till departementschefen förmenar vi emellertid att stu-
            dierna i båda dessa ämnen bör avse tre terminer med möjligheter
            till ytter- ligare fördjupning för den som så önskar. I likhet
            med departementschefen förordar vi vidare att grundskolans adjunkter
            normalt bör uppnå kompetens för detta stadium i tre skolämnen.
            Studietiden i vart och ett av dessa ämnen bör vara minst två terminer.
            Studerande, som så önskar, bör vara oförhindrade att därutöver
            fördjupa studierna i ett eller två av dessa ämnen i syfte bl.
            a. att helt eller delvis vinna behörighet för gymnasietjänstgöring.
            Departementschefen uttalar sig i dessa sammanhang påfallande restrik-
            tivt. Han vill t. ex. inte »utesluta möjligheten att studerande
            som så önskar» ägnar ytterligare tid åt visst ämne. Enligt vår
            mening bör emellertid sam- hället på ett mera positivt och effektivt
            sätt tillvarata intresset hos de blivande lärare, som redan i
            sin grundutbildning eftersträvar en hög teo- retisk kompetens.
            I fråga om lektorstjänst föreslås i propositionen att sådan tjänst
            skall kunna ledigförklaras som alternativt lektors- och adjunktstjänst.
            Om nå- gon för lektorstjänst behörig icke anmäler sig som sökande,
            skall lektors- tjänsten kunna göras till adjunktstjänst och besättas
            med adjunktskom- petent sökande. I den mån en lektorstjänst tillsatts
            som adjunktstjänst och en adjunktstjänst senare ledigförklaras,
            bör denna, för att proportio- nen mellan lektors- och adjunktstjänster
            skall bevaras, normalt ledigför- klaras som lektors- och alternativt
            adjunktstjänst. Bakgrunden till förslaget är att omkring hälften
            av lektorstjänsterna är vakanta och att det inom överskådlig tid
            inte synes möjligt att besätta dem med sökande som har föreskriven
            utbildning. Denna ordning, menar
          </p>
          <pb facs="riksdagen-motions-pdf/data/1967/mot_1967__fk__695/mot_1967__fk__695-008.pdf"/>
          <fw xml:id="i-2ZE1HanKpYMcVZzDWH6nTg">
            Motioner i Första kammaren, nr 695 år 1967 15
          </fw>
          <p xml:id="i-SSVQDJBZzLKS1LduDgdgmQ">
            departementschefen, medför sådana olägenheter för gymnasiet,
            att förhål- landet inte fortsättningsvis bör accepteras. Vid 1964
            års riksdag beslöts i anledning av gymnasiepropositionen, att
            50 procent av de ordinarie tjänsterna i läroämnen skulle vara
            lektorstjäns- ter. Vakanssituationen var då ungefär densamma som
            nu. Ett bifall till departementschefens förslag nu skulle i realiteten
            innebära, att 1964 års principbeslut sattes ur kraft. Det är riktigt,
            att bristen på lektorskompe- tenta lärare är svår, men det bör
            beaktas att gymnasiet har lämnat sin expansionsperiod och nu är
            kvantitativt sett i huvudsak utbyggt. Den ök- ning av lektorsbehovet,
            som sammanhängt med en utvidgning av skolfor- men, bortfaller
            härmed. Härtill kommer, som framgår av forskarutred- ningens betänkande,
            att vi kan vänta en nedskärning av studietiden för licentiatexamen
            eller dess kommande motsvarighet. Detta senare bör kun- na öka
            tillgången på lektorsbehöriga lärare. Vi kan därför inte acceptera
            departementschefens förslag i denna del. En fullständig tillämpning
            av det föreslagna systemet skulle innebära, att praktiskt taget
            alla vakanta ordinarie lektorstjänster på en stor mängd orter
            snart kommer att besättas såsom adjunktstjänster. Endast de gym-
            nasier, som har särskilt svårt för att få även adjunktstjänster
            besatta, kommer att få behålla vakanta lektorstjänster. En försämrad
            arbetsmark- nadssituation uppstår då för nyutexaminerade licentiater.
            Det är sanno- likt, att detta kommer att minska lärarnas benägenhet
            att fortsätta stu- dierna, att uppnå behörighet för lektorstjänst.
            Den ökning av tillgången på lektorsaspiranter, som den kommande
            förkortningen av licentiatutbild- ningen skulle åstadkomma, kan
            då utebli. I gymnasiepropositionen till 1964 års riksdag förklarade
            departements- chefen, att han räknade med att dispenser för behörighet
            till lektorstjänst i något vidgad omfattning skulle kunna beviljas.
            Att möjligheterna härtill endast i ringa grad utnyttjats får inte
            tas till intäkt för ett förslag i fråga om lektorstjänsterna,
            som är av så genomgripande art som det departe- mentschefen framlagt.
            Övervägande skäl talar tvärtom för att frågan om alternativt ledigförklarande
            av lektors- och adjunktstjänster inte nu bör avgöras. Den bör
            tas upp först i samband med behandlingen av forskarutred- ningens
            betänkande rörande lektorsutbildningen. Under tiden bör möjlig-
            heten till dispenser för behörighet till lektorstjänst kvarstå
            och åtgärder eventuellt vidtagas för ett något vidgat utnyttjande
            av densamma.
          </p>
          <p xml:id="i-8oQ4Z33ve886Ua9DFhjZFg">
            Vidareutbildning
          </p>
          <p xml:id="i-KEbywnavHSeucP1UuYC5hB">
            Departementschefens uttalande i fråga om vidareutbildningens
            utform- ning att någon fullständig identitet mellan direkt utbildning
            och vidareut- bildning inte bör eftersträvas är oklart. I den
            mån därmed endast avses t. ex. en yttre organisatorisk utformning
            har vi intet att erinra. Det är dock enligt vår mening angeläget
            att det samlade resultatet av direktut-
          </p>
          <pb facs="riksdagen-motions-pdf/data/1967/mot_1967__fk__695/mot_1967__fk__695-009.pdf"/>
          <fw xml:id="i-3dDRC84NW1uSLqMFGogMV6">
            16 Motioner i Första kammaren, nr 695 år 1967
          </fw>
          <p xml:id="i-MBB3GoLfgXBRzGwXiQWfte">
            bildning och vidareutbildning blir någorlunda identiskt eftersom
            eljest onö- diga kompetenstvister och andra motsättningar lätt
            uppkommer.
          </p>
          <p xml:id="i-Gen3ckxGEoWcPxBsbym8DU">
            Fortbildning Att genomgången fortbildning skall tillmätas ett
            visst meritvärde synes riktigt. Däremot synes oss krav på viss
            genomgången fortbildning inte böra uppställas som absolut villkor
            för erhållande av tjänst. Möjligheterna att komma i åtnjutande
            av fortbildning kommer nämligen att variera i olika ämnen. Man
            får dessutom räkna med att kapaciteten i vad avser fortbild- ningskurser
            kommer att vara starkt reducerad under avsevärd tid framåt. Med
            stöd av vad ovan anförts hemställes, att riksdagen måtte besluta
            a) att som allmänt behörighetsvillkor för tillträde till klasslärarutbildning
            skall gälla krav på genomgånget gym- nasium eller motsvarande
            utbildning, b) att kompetens för adjunktstjänst skall normalt
            upp- nås för grundskolan i tre skolämnen med en studietid om minst
            två terminer per ämne samt för gymnasiet i två skol- ämnen med
            en studietid om minst tre terminer per ämne, c) att frågan om
            alternativt ledigförklarande av lektors- och adjunktstjänster
            icke nu avgöres utan tas upp i sam- band med behandlingen av forskarutredningens
            betänkan- de rörande lektorsutbildningen, d) att därest yrkandet
            under a) inte skulle bifallas ut- bildningstiden för lågstadielärare
            skall utökas till 3 år, samt e) att i skrivelse till Kungl. Maj:t
            giva till känna vad i motionen i övrigt anförts.
          </p>
          <p type="date" id="i-FrhcTPyceZVesX5MXdJxSb">
            Stockholm den 9 februari 1967
          </p>
          <div xml:id="i-2wrVcHdyrfSv9K37nMF76R" type="signatureBlock">
            <p who="i-MTA6YhhXtmnmGGwd2tXXRL" type="signature">
              Yngve Holmberg (h)
            </p>
            <p who="i-VJEkk4hYQan6syE9gekBfS" type="signature">
              Rolf Kaijser (h)
            </p>
            <p who="unknown" type="signature">
              Gösta Jacobsson (h)
            </p>
            <p who="i-GFTRsNqinZi5u1Qbi8pmh8" type="signature">
              N. Yngve Nilsson (h)
            </p>
            <p who="i-KT2UA8hC1LWZ3pQJRawYHv" type="signature">
              Carl Eskilsson (h)
            </p>
            <p who="i-PUU7m4zHNmgsoCo9JZxuNX" type="signature">
              Ragnar Sveningsson (h)
            </p>
            <p who="i-XdricRvZKp8jwbwrxEgcha" type="signature">
              Allan Hernelius (h)
            </p>
            <p who="i-QW3U8q9gqCreU8hvXKjp44" type="signature">
              G. Ivar Virgin (h)
            </p>
          </div>
          <p xml:id="i-RiTa3BACY2gNvDEmm7Jzgb">
            ESSELTE AB, STHLM 67 714570
          </p>
        </div>
      </div>
    </body>
  </text>
</TEI>
