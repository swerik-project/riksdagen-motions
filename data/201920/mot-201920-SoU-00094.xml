<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-00094">
  <teiHeader>
    <fileDesc>
      <titleStmt>
        <title>Nationellt vårdprogram för en jämlik endometriosvård</title>
        <author corresp="i-6ceKG6oPX1kT6SHqK6JSnq">av Clara Aranda (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:94 av Clara Aranda (SD)</title>
          <idno type="rdwebb">H70294</idno>
          <rs type="number">94</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H70294/text</ref>
          <ref type="dokument_url_html">http://data.riksdagen.se/dokument/H70294</ref>
          <ref type="dokumentstatus_url_xml">http://data.riksdagen.se/dokumentstatus/H70294</ref>
          <ref type="docx">http://data.riksdagen.se/fil/CF38A4AF-867B-4BC4-8505-4FCF2CA184C5</ref>
          <ref type="pdf">http://data.riksdagen.se/fil/9159E930-860D-4325-9EDA-080CDA63D4E1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6ceKG6oPX1kT6SHqK6JSnq</idno>
            <name>Clara Aranda</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PaUDYGTKx67EVtaF44BnZ2" type="signed"/>
        <correspContext corresp="i-PaUDYGTKx67EVtaF44BnZ2">
          <note type="signatory" corresp="i-6ceKG6oPX1kT6SHqK6JSnq"/>
        </correspContext>
        <correspAction xml:id="i-WoBMu9yGtgFeWUREzJ78Vo" type="submitted">
          <date when="2019-09-19"/>
          <time when="16:08:41"/>
        </correspAction>
        <correspAction xml:id="i-DzGM3gDGLgbL4GPuVk7MJD" type="reviewed">
          <date when="2019-09-20"/>
          <time when="13:14:28"/>
        </correspAction>
        <correspAction xml:id="i-7qJdkn11BJSG57S7GFe3wx" type="referred">
          <date when="2019-10-11"/>
        </correspAction>
        <correspAction xml:id="i-8vDT35PuW8sL2QCeg2wjo2" type="assigned">
          <date when="2020-06-10"/>
          <time when="16:49:15"/>
        </correspAction>
        <correspContext corresp="i-8vDT35PuW8sL2QCeg2wjo2">
          <ref type="assignedTo">Socialutskottet</ref>
        </correspContext>
        <correspAction xml:id="i-FjgnKiip6e5Fbg94aWEJFE" type="behandlas_i"/>
        <correspContext corresp="i-FjgnKiip6e5Fbg94aWEJFE">
          <ref type="uppgift">2019/20:SoU12</ref>
          <ref type="ref_dok_id">H701SoU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU12</ref>
          <ref type="ref_dok_titel">Kompetensförsörjning och prioriteringar inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HQh5v3y1e5o31mTgfmhnZv" type="motHeader">
        <div xml:id="i-TCSVUZVXfiPykkxqTfBoLp" type="motTitle">
          Motion till riksdagen 2019/20:94 av Clara Aranda (SD) Nationellt
          vårdprogram för en jämlik endometriosvård
        </div>
      </div>
      <div xml:id="i-P6nGmZZAZoBUzvpC7tKgzy" type="motBody">
        <div xml:id="i-HypsVWDYBw52i6ovs9CVDu" type="motProposal" subtype="förslag">
          <head xml:id="i-JjQYW8QqBViUGsJ45WMA4j">
            Förslag till riksdagsbeslut
          </head>
          <list xml:id="i-McE2b43wiiwA2863cXXJfw" style="ol">
            <item xml:id="i-Q6kmtoqjP7PzrDRQ4oYfk7">
              Riksdagen ställer sig bakom det som anförs i motionen om att
              ta fram ett nationellt vårdprogram för en jämlik endometriosvård
              och tillkännager detta för regeringen.
            </item>
            <item xml:id="i-TeNFzsUT363KFfSkhF2NFx">
              Riksdagen ställer sig bakom det som anförs i motionen om ett
              ökat stöd till forskning som är relaterad till kvinnosjukdomar
              och tillkännager detta för regeringen.
            </item>
            <item xml:id="i-B3Wu8PmcW3neYcbsbVdf4E">
              Riksdagen ställer sig bakom det som anförs i motionen om att
              konceptet med endometriosteam ska standardiseras inom svensk hälso-
              och sjukvård och tillkännager detta för regeringen.
            </item>
            <item xml:id="i-17akVgEmK2VxibEcKeK4pX">
              Riksdagen ställer sig bakom det som anförs i motionen om att
              endometrioscentrum ska finnas tillgängliga i alla Sveriges regioner
              och tillkännager detta för regeringen.
            </item>
            <item xml:id="i-9V2WeGVjfX7LacexnQ5yio">
              Riksdagen ställer sig bakom det som anförs i motionen om att
              endometriosdrabbade ska erbjudas stöd och råd av en kontaktansvarig
              sjuksköterska eller barnmorska och tillkännager detta för regeringen.
            </item>
          </list>
        </div>
        <div xml:id="i-YHfgXyTCQuEQxk6H51o9ii" type="motContent">
          <head xml:id="i-CgFKB7u1DsGyqohCvMivou" type="h1">
            Motivering
          </head>
          <p xml:id="i-7qucWfTgUa95M53X1cWRwL">
            Endometrios är en mycket plågsam sjukdom som drabbar en av tio
            kvinnor. Trots att sjukdomen är vanlig kan den allmänna kunskapen
            om endometrios betraktas som väldigt låg. Kvinnor som drabbas
            av endometrios kan därför få vänta i flera år innan en diagnos
            fastställs.
          </p>
          <p xml:id="i-BQtKW4tE5NvwrFmVTc6CzW">
            Orsaken till endometrios är att celler som liknar själva endometriet,
            det vill säga livmoderslemhinnan, fastnar på andra ställen i kroppen,
            i de flesta fall organ som är i buken. Endometrioscellerna växer
            sedan, vilket leder till inflammationer i buken som kan innebära
            väldigt kraftiga smärtor. Det kan även leda till sammanväxningar
            och ärrvävnad. Kroppens försvarssystem gör att endometrioscellerna
            kapslas in, vilket leder till att det bildas cystor eller endometrioshärdar.
          </p>
          <p xml:id="i-9pjZdSoyfxQPPjAGAapoSV">
            Sjukdomen resulterar ofta i sjukskrivningar som pågår i längre
            perioder, upprepade kirurgiska ingrepp och medicinsk behandling.
            Det kan även innefatta fertilitetsbehandlingar.
          </p>
          <p xml:id="i-Mg91CDJxA2PbZshshwEqgC">
            Det är en svårbehandlad sjukdom och det finns idag inget botemedel.
            Sjukdoms­tillståndet är komplext och påverkar hälsan på flera
            olika sätt. De vanligaste symptomen är kraftiga smärtor som uppkommer
            före och under menstruation. Dessa smärtor är i många fall så
            pass svåra att de resulterar i att den endometriosdrabbade svimmar,
            kräks och blir helt utslagen under flera dygn.
          </p>
          <p xml:id="i-PLs2bywBaUg3vLGmt3PAra">
            Symptomen är många och individuella; de kan också förändras med
            tiden. Smärtor som till en början pågår under några dagar kan
            bli månadslånga och besvären kan likaså bli kroniska. Svåra smärtor
            och rikliga blödningar påverkar den drabbades sociala liv och
            kringskär arbete. Det innebär således en svår sjukdomsbörda som
            i många fall påverkar den psykiska hälsan.
          </p>
          <p xml:id="i-RUSika3JjGmxVNPqNr5AFS">
            När det gäller kvinnosjukdomar är forskningen mycket eftersatt
            och det är svårt att få anslag för ändamålet. Idag saknas grundläggande
            kunskaper om hur endometrios uppstår och det är ännu oklart vilka
            faktorer som påverkar sjukdomens vidareutveckling och dess spridning
            i kroppen. Det är också okänt varför kvinnor med endometrios uppvisar
            ett brett spektrum när det gäller utbredning och symptom.
          </p>
          <p xml:id="i-27TUcnGSm7a5HgGpDBBkBA">
            För att kunna behandla endometrios på ett ändamålsenligt sätt
            krävs det att man samlar flera vårddiscipliner. I vissa regioner
            finns det idag endometriosteam, ett koncept som innebär samarbete
            mellan regionala vårddiscipliner. Endometriosteamen kan i sin
            tur remittera till endometrioscentrum.
          </p>
          <p xml:id="i-HM2GhJfqqXMkZJhW4THWog">
            I oktober månad år 2009 öppnades Sveriges första endometrioscentrum
            på Akademiska sjukhuset i Uppsala. Konceptet är att det ska finnas
            ett nätverk med kompetens för att kunna möta de mångfacetterade
            behov som endometrios kan innebära för de drabbade. I dagsläget
            är endometriosvården väldigt ojämlik och ser väldigt olika ut
            i landets regioner – det är inte försvarbart.
          </p>
          <p xml:id="i-3fiUpx345HuGioDGuQyt5u">
            För att alla endometriosdrabbade i Sverige ska kunna erbjudas
            en god och jämlik kvalitet på vården krävs i första hand ett nationellt
            vårdprogram. Endometrios är en sjukdom som kräver multiprofessionellt
            stöd, vilket innefattar flera viktiga vårdåtgärder. Organiseringen
            av endometriosvården har avgörande betydelse och kan göra mycket
            stor skillnad för att optimera den drabbades hälsa och öka den
            allmänna livskvaliteten. För bästa tänkbara stöd kan tillgången
            till en kontaktperson, i form av en sjuksköterska eller barnmorska
            som har goda kunskaper om endometrios, vara mycket viktig för
            den sjukdomsdrabbade. Eftersom det är en kronisk sjukdom är insatser
            för att stärka livskvaliteten grundläggande och helt avgörande.
            En sjuksköterska eller barnmorska kan utifrån de individuella
            behov som föreligger vara ett viktigt stöd i sjukdomen. Förutom
            att fungera som stödjande och rådgivande funktion kan sjuksköterskan
            eller barnmorskan vara en länk mellan olika professioner i endometriosteamet
            och bör också ansvara för planering av uppföljning och patientens
            fortsatta vårdkontakter.
          </p>
          <p xml:id="i-7BFSoBCcgxqny88YD9q6Bw">
            Det finns därmed goda möjligheter att öka kunskapen om endometrios
            och förbättra vården för de kvinnor som drabbas. Det kräver dock
            tydliga insatser som prioriterar och lyfter ett åsidosatt område.
          </p>
        </div>
        <div xml:id="i-3rEyQ2SPeNKTVo37N9vcmP" type="signatureBlock">
          <list xml:id="i-6jpg4vHJJvVc7GLGweYAhc">
            <item xml:id="i-XqWnjB8zygXNy1vjvWh13" who="i-6ceKG6oPX1kT6SHqK6JSnq" type="signature">
              Clara Aranda (SD)
            </item>
          </list>
        </div>
      </div>
    </body>
  </text>
</TEI>
