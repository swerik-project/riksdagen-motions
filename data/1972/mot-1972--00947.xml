<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--00947">
  <teiHeader>
    <fileDesc>
      <titleStmt>
        <title>om en internationell konvention angående ekocid.</title>
        <author>av herr Takman m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en internationell konvention angående ekocid.</title>
          <idno type="rdwebb">FV02947</idno>
          <rs type="number">947</rs>
          <ref type="dokument_url_text">http://data.riksdagen.se/dokument/FV02947/text</ref>
          <ref type="dokument_url_html">http://data.riksdagen.se/dokument/FV02947</ref>
          <ref type="dokumentstatus_url_xml">http://data.riksdagen.se/dokumentstatus/FV02947</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XXBpK5wHTgKTajooKHNpZp</idno>
            <name>JOHN TAKMAN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-BiXbgRR8YzdywCma6BzTez</idno>
            <name>PER ISRAELSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-8AhxJLZS4tkzePbePMP4WS</idno>
            <name>JOHN MAGNUSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UDRDUb3QgWwcBmCvNJd1w" type="signed"/>
        <correspContext corresp="i-UDRDUb3QgWwcBmCvNJd1w">
          <note type="signatory" corresp="i-XXBpK5wHTgKTajooKHNpZp"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-7d3TRxM4EXGPcH4Nyst5jR"/>
          <note type="signatory" corresp="i-BiXbgRR8YzdywCma6BzTez"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-8AhxJLZS4tkzePbePMP4WS"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__947/mot_1972__947-001.pdf"/>
      <fw xml:id="i-YRK7Y575bVUtzfuceLb16N">
        Mot. 1972: 947 10
      </fw>
      <div xml:id="i-794qE31m9ob6aMMAuHQtwu" type="motHeader">
        <div xml:id="i-WvF3fNutrxF1cQeSovBnqq" type="motTitle"/>
        <div xml:id="i-XrxVetF6oauUhxvZU4Jp5z" type="motSubmissionInfo"/>
      </div>
      <div xml:id="i-29faJbUhWTgCNVfsoMVqb6" type="motBody">
        <div xml:id="i-7uUsmJzEezUJdaxxe8v2mt">
          <p xml:id="i-HswGsk4CCNhh1gjB3mYUiR">
            Nr 947
          </p>
          <p xml:id="i-GDAVikWGobXo3nKv9dsQmL" type="titleString">
            av herr Takman m, fl. om en internationell konvention angående
            ekocid.
          </p>
          <p xml:id="i-2YpBGr7o9CjeG5SiebHQDy">
            Ett nytt folkrättsligt begrepp, ekocid (miljömord), har de senaste
            två åren förekommit allt vanligare i den internationella debatten
            om USA:s krigföring i Indokina. Artur W. Galston, professor i
            biologi vid Yale- universitetet, sade i egenskap av sakkunnigt
            vittne inför ett under- utskott av representanthusets utrikesutskott
            den 2 december 1969 att en skadegörelse, som »förvandlar ett bördigt
            slättland till en ofruktbar öken borde betraktas som en förbrytelse
            mot alla människor» (Chemical- biological warfare: U.S. policies
            and international effects, s. 127, U.S. Government Printing Office
            1970). J. B. Neilands utvecklade detta tema utförligt i sitt kapitel
            »Ecocide in Vietnam» i boken Why are we still in Vietnam? (Vintage
            Books 1970). I motion 1971: 336 föreslog vi att riksdagen hos
            regeringen måtte hemställa om initiativ — med stöd av art. 13
            i Förenta nationernas stadga eller på annat sätt — för att få
            till stånd en internationell kon- vention som förbjuder ekocid.
            Utrikesutskottet begränsade av någon anledning sitt betänkande
            (1971:17) till att gälla enbart de kemiska stridsmedlen och hänvisade
            till 1925 års Gentveprotokoll och den tolk- ning av detta som
            FN:s generalförsamling fastslog i en resolution hösten 1969. »Det
            kan nu med stöd av generalförsamlingens resolution häv- das»,
            förklarade utrikesutskottet, »att det existerar ett förbud mot
            an- vändning i krig av alla former av biologiska och kemiska stridsmedel.»
            Ett initiativ som syftade till ytterligare en konvention mot kemisk
            krig- föring skulle minska tilltron till det kategoriska folkrättsliga
            förbud som redan existerar och därmed motverka sitt syfte. Vi
            har ingen invändning mot detta resonemang, och vi syftade inte
            heller till något nytt initiativ på detta område. Vi är väl medvetna
            om vilken aktiv roll som Sveriges representanter, i främsta rummet
            Alva Myrdal, har spelat när det gällde att fastställa användningsförbudet
            mot biologiska och kemiska stridsmedel. Och vi stödjer de ansträng-
            ningar som görs från svensk sida att nu också få till stånd ett
            förbud mot utveckling, tillverkning och lagring av biologiska
            och kemiska stridsmedel. Vad vi syftade till och vad vi syftar
            till nu är en folk- rättslig definition och en folkrättslig kriminalisering
            av en förbrytelse, som inte täcks av folkrätten i dag av det enkla
            skälet att USA:s krig- föring i Indokina saknar tidigare historisk
            motsvarighet. Ekologin är läran om samspelet mellan de levande
            organismerna
          </p>
          <pb facs="riksdagen-motions-pdf/data/1972/mot_1972__947/mot_1972__947-002.pdf"/>
          <fw xml:id="i-SJvBMCpGudT6nsMwP6sAKx">
            Mot. 1972: 947 Lid
          </fw>
          <p xml:id="i-Y12tQVooZPfdfMs5PFZcML">
            och deras miljö. Samspelet har utvecklats till mer eller mindre
            av- gränsade system, s. k. ekosystem. Med ekocid (miljömord) menar
            vi en förstörelse i stor omfattning av ekosystem och därmed en
            förstörelse eller allvarlig rubbning av de framtida betingelserna
            för växtliv, djur- liv och mänskligt liv. Miljömordet kan delvis
            vara ett resultat av kemisk krigföring, som i Sydvietnam, Laos
            och Cambodja, men totalt är det summan av den förödelse som kan
            åstadkommas med modern militär teknologi. I vår motion 1971: 336
            gav vi en utförlig, dokumenterad redogörelse för USA:s kemiska
            krig i Indokina, särskilt det program för »växt- bekämpning» som
            USA:s flygvapen genomför i Sydvietnam sedan 1961 och i Laos sedan
            1965 eller tidigare och som ödelagt miljoner hektar av risfält,
            trädgårdar och skogar. En vetenskaplig undersökningskom- mission
            tillsatt av USA:s största vetenskapliga organisation, The Ame-
            rican Association for the Advancement of Science, beräknade att
            Syd- vietnams skogar och djungelområden fram till slutet av 1970
            hade be- sprutas med minst 60 000 ton 2,4-D, 60 000 ton 2,4,5-T
            och 1 000 ton piecloram. Det sistnämnda är ett gift som uppges
            vara utomordentligt beständigt med förmåga att hålla sig kvar
            i marken och förbli aktivt under åratal. De förstnämnda uppges
            ha relativt kort livslängd (om man bortser från dioxin, en mycket
            giftig förorening, som är stabil och fettlöslig och därför koncentreras
            i näringskedjorna ända in i männi- skornas föda), men de kan ha
            en katastrofal ekologisk effekt, t.ex. genom förintandet av mangrovevegetationen
            utefter kusten och kring de många flod- och kanalstränderna i
            Sydvietnam. En av de amerikanska forskare som mest ingående studerat
            de eko- logiska konsekvenserna av USA:s krig i Indokina är Arthur
            H. Wes- ting, professor i biologi vid Windham College. I ett föredrag
            inför den internationella konferensen om medicinen och Indokinakriget
            den 4 december 1971 och American Association for the Advancement
            of Science i Philadelphia den 27 december 1971 behandlade han
            vad han rubrikmässigt kallade »de högexplosiva konventionella
            sprängämnena — vad kratrarna kommer att innebära utöver att de
            är många». I ett till- lägg, inte heller detta publicerat ännu,
            uppskattar han antalet bomb- kratrar till mer än 20 miljoner med
            en genomsnittlig diameter av 9,14 m, ett genomsnittligt djup av
            4,57 m och därmed en volym av 100,1 kubik- meter. Den sammanlagda
            ytan av dessa kratrar skulle bli minst 150 000 hektar. Volymen
            av den jord som förflyttats vid explosionerna skulle bli omkring
            2,3 miljarder kubikmeter. Vidare antar Westing att de kringflygande
            metallskärvorna vid varje explosion förekommer över en zon som
            är i genomsnitt 0,506 hektar. Sammanlagt skulle dessa skärvzoner
            omfatta en areal av 11,6 miljoner hektar. Westing har i brist
            på exakta uppgifter från Pentagon tvingats göra ett antal anta-
            ganden, bl. a. att hälften av den ammunition som använts av artilleriet
          </p>
          <pb facs="riksdagen-motions-pdf/data/1972/mot_1972__947/mot_1972__947-003.pdf"/>
          <fw xml:id="i-WqDALXKHGk69UCkrxkG1pp">
            Mot. 1972: 947 12
          </fw>
          <p xml:id="i-3fNSq9hak8AiNzchLBZEAf">
            och andra markstridskrafter åstadkommer kratrar och att dessa
            »bomb- ekvivalenter» och bomberna från luften i genomsnitt har
            en spräng- styrka motsvarande 500-pundsbomber eller 227 kg. Han
            räknar med att han därmed har underskattat antalet kratrar. Särskilt
            förödande är den strategiska bombningen med plan av typ B-52,
            som under åren 1965—1970 stod för fällningen av en tredjedel av
            det tonnage som flygbombningarna i hela Indokina utgjorde och
            omkring hälften av tonnaget över Sydvietnam. Varje B-52:a medför
            upp till 30 ton bomber, vanligen 108 227-kilosbomber eller 77
            340- kilosbomber, som fälls från 10 000 meters höjd. Ett typiskt
            B-52-för- band omfattar sju plan, som »mättnadsbombar» ett område
            på 0,8 X 4,8 km, dvs. omkring 400 hektar. Bland alla andra ekologiska
            rubb- ningar nämner Westing det förhållandet att kratrarna blir
            kläcknings- dammar för myggor och kraftigt förvärrar de redan
            förut stora ris- kerna för folkhälsan. Så till exempel är anophelesmyggan
            bärare av smittämnet för malaria, och aedesmyggan sprider det
            virus som orsakar den farliga hemorragiska denguefebern. Dessa
            strategiska bombningar dygnet om från mycket hög höjd är områdesbombningar,
            inte målbombningar, och syftar liksom en stor del av de »taktiska»
            bombningarna till att tillintetgöra mänskligt liv i nuet och försvåra
            eller omöjliggöra mänskligt liv i dessa områden i fortsätt- ningen.
            Flera amerikanska forskare har på senare tid redogjort för ett
            bull- dozerprogram som började i liten skala 1965 och fått allt
            större omfatt- ning. Under en omvänt biblisk rubrik, »Hur man
            smider plogbillar till svärd», rapporterar William Haseltine och
            Arthur H. Westing om detta program i tidskriften The New Republic
            (30/10 1971): Det elementära redskapet är den tungt bepansrade
            caterpillartraktorn av typ D-7E, försedd med »ett romerskt plogblad».
            På senare tid har man börjat övergå till större traktorer av typ
            D-9, som väger 80 ton, därför att — som en citerad kompanichef
            uttryckte det — »stora träd, 150 cm och mer i diameter, tog musten
            ur D-7:an, och några träd måste man låta stå», Det finns fem traktorkompanier
            med 30 traktorer i varje. Där de gått fram finns det inte ett
            spår kvar av byarna eller det tradi- tionella landskapet i övrigt.
            »Det kommer att bli ekonomiska och ekologiska skador under lång
            tid», skriver Haseltine och Westing. »Skogar som mejats ner kommer
            inte att växa på nytt. Land som renskrapades från träd för flera
            år sedan täcks nu av elefantgräs. Gräset är ekonomiskt värdelöst.
            Det kan inte ens användas som kreatursbete. Det är mycket svårt
            att åter- vinna mark som täckts av gräset för åkerbruk. Omkring
            60 000 hektar av prima tropisk hårdvedstimmerskog och över 11000
            hektar med gummiträd har förstörts — — — Genom att man eliminerat
            skogarnas enorma vattenbindande förmåga, åstadkommer monsunregnen
            över-
          </p>
          <pb facs="riksdagen-motions-pdf/data/1972/mot_1972__947/mot_1972__947-004.pdf"/>
          <fw xml:id="i-TTLEY4rMcdrwKV3JkQieLa">
            Mot. 1972: 947 13
          </fw>
          <p xml:id="i-7sEcZDNPvqqwo6QKM7x5TE">
            svämningar med svåra skador. Så t. ex. resulterade skyfall i
            svår förödel- se i ett nyligen romerskplogat område i provinsen
            Khanhoa.» Bland de nya vapnen finns en superbomb, som enligt Newsweek
            (26/4 1971) väger 15 000 pund, dvs. omkring sju ton, och som använ-
            des för första gången i april 1971. Professor Arthur Westing beskrev
            denna bomb i den förut refererade rapporten inför den internationella
            läkarkonferensen i Paris den 4 december 1971. Den går under namnet
            »Daisy Cutter» (»tusensköneklipparen»), är omkring tre meter lång
            och 1,3 m i diameter och innehåller omkring sex ton av ett så
            fruktansvärt sprängämne att det betecknas som det effektivaste
            näst kärnvapen. Bomben dödar enligt Westing allting inom en radie
            av 1000 meter och åstadkommer svåra skador inom en radie av ytterligare
            500 meter. Han beräknade att 150 av dessa helvetesbomber hade
            fällts i Sydviet- nam, Laos och Cambodja fram till början av december.
            Sannolikt syftar man nu till att använda dessa superbomber i stor
            skala för att helt ödelägga de fem nordligaste provinserna av
            Syd- vietnam, I en deklaration från Republiken Sydvietnams provisoriska
            revolutionära regering den 17 januari 1972 och en deklaration
            från Demokratiska republiken Vietnams utrikesministerium protesteras
            mot tvångsevakueringar av många hundratusen personer från de fem
            nord- ligaste provinserna i Sydvietnam, Stora områden har tidigare
            ödelagts fullständigt i dessa provinser. Massakrer, artillerield
            och bombningar har decimerat befolkningen i övriga områden. »Denna
            gång genomför USA-imperialisterna och deras lakejer en tvångsförflyttningsplan
            i stor skala, som syftar till att göra provinserna söder om den
            demilitariserade zonen till ett ingenmansland och ”en zon för
            fri eldgivning i förhopp- ningen att kunna rädda ”vietnamiserings'-politiken,
            som svårt misslyc- kats, och att slå mot det sydvietnamesiska
            folkets sjudande rörelse mot USA-imperialisterna och den krigstörstiga
            diktatoriska Nguyen Van Thieu-regimen.» Inte i något tidigare
            krig har förödelsen haft samma konsekvenser från ekologisk synpunkt
            som i kriget i Indokina, I vida vetenskapliga kretsar och även
            utanför dessa kretsar växer fram en allt starkare
          </p>
          <pb facs="riksdagen-motions-pdf/data/1972/mot_1972__947/mot_1972__947-005.pdf"/>
          <fw xml:id="i-Q213b3dGDM2TyuGA56qFaa">
            Mot. 1972: 947 14
          </fw>
          <p xml:id="i-H6aWZyu7yS5tQNrqqpK1e7">
            opinion för en folkrättslig särbehandling av denna systematiska
            för- störelse av ekosystemen. Med de anförda motiveringarna föreslår
            vi att riksdagen hos Kungl. Maj:t hemställer om initiativ — med
            stöd av art. 13 i Förenta nationernas stadga eller på annat sätt
            — för att få till stånd en internationell konvention som förbjuder
            ekocid (miljömord).
          </p>
          <p xml:id="i-QwrFBiUb5RBvYZbTxWSowS" type="date">
            Stockholm den 26 januari 1972
          </p>
          <div xml:id="i-DtgREM1RAVkBrXak6B7Fsc" type="signatureBlock">
            <list xml:id="i-5gHuJjN6HeUDZmMj7N3TQJ">
              <item xml:id="i-WRTykf1yY4inEzMZfzG1pj" who="i-XXBpK5wHTgKTajooKHNpZp" type="signature">
                JOHN TAKMAN (vpk)
              </item>
              <item xml:id="i-A1My2adVFXoMJ5LXRsbj5P" who="i-UqzvPHFEErHnSFsyUmhr5K" type="signature">
                KARIN NORDLANDER (vpk)
              </item>
              <item xml:id="i-ACWyB8tVs6Hvgd1spVy6KX" who="i-BiXbgRR8YzdywCma6BzTez" type="signature">
                «PER ISRAELSSON (vpk)
              </item>
            </list>
          </div>
          <p xml:id="i-EiH689PFohMxVQDgRt7uAJ">
            C.-H. HERMANSSON (vpk) BERTIL MÅBRINK (vpk) NILS BERNDTSON (vpk)
            JOHN MAGNUSSON (vpk) i Linköping i Kristinehamn
          </p>
          <p xml:id="i-WUqgLViG9m6oexr2RL2X7V">
            GUSTAV LORENTZON (vpk)
          </p>
        </div>
      </div>
    </body>
  </text>
</TEI>
