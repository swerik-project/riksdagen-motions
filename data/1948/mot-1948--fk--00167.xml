<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__fk__167/mot_1948__fk__167-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Första kammaren, nr 167.
          </p>
          <p>
            Nr 167.
          </p>
          <p>
            Av herr Osvald, om ökat anslag till stipendier åt tonsättare.
          </p>
          <p>
            Konstnärens yrke är i allmänhet ekonomiskt vanskligt. Om man
            emel- lertid jämför de utkomstmöjligheter som föreligga för svenska
            tonsättare, som skriva seriös musik, med andra svenska konstnärers,
            författares, må- lares eller bildhuggares, visar en sådan jämförelse,
            att tonsättarna befinna sig i avgjort sämre ställning än de övriga.
            Bokförlagen kunna ge ut en svensk författares alster och därigenom
            åt denne bereda viss understundom icke alltför obetydlig inkomst.
            Den periodiska pressen kan utgöra en inkomstkälla för vissa författare.
            För målare är situationen åtminstone för närvarande den, att möjligheterna
            att försälja tavlor äro större än de någonsin varit förr. Frånsett
            detta förekommer ju, i låt vara begränsad omfattning, av staten
            delvis bekostat monumentalmåleri i skolor, sjukhus etc. Samma
            gynnsamma ställning som målare inta icke skulptörerna. Men med
            allmänna medel bekostade tävlingar och skulptöruppdrag öka i alla
            fall de inkomster dessa förvärva genom försäljning till allmänheten
            och de beställningar från enskilda som ifrågakomma. För tonsättarna
            är läget ett annat. Möjligheterna att få åtminstone större orkesterverk
            tryckta äro mycket begränsade. Kostnaderna för utskrift av partitur
            äro icke helt obetydliga. Hjälp till notskrift lämnas i viss omfatt-
            ning av föreningen Svenska tonsättares internationella musikbyrå
            (STIM). Några inkomster av betydelse från musikförläggare, även
            då förläggare av ett orkesterverk förekommer, äro i motsats till
            vad som gäller för för- fattare icke att påräkna för musikförlaget.
            Garantisumman som utbetalas av förlag för ett orkesterverk torde
            sällan överstiga 100 kronor. I många fall lämnas ingen som helst
            garantisumma. Svenska tonsättare kunna undantagsvis erhålla uppdrag
            att skriva musik till ett teaterstycke, men sådana beställningar
            äro sällsynta och kunna ej honoreras med större belopp. Filmmusik
            komponeras mera sällan av våra seriösa tonsättare, vilket delvis
            säkerligen beror på att svenska filmer icke kunna bära några större
            kostnader härför. Även om ersättning för filmmusik är större än
            för teatermusik, förekommer filmmusik av svenska tonsättare i
            för ringa omfattning för att kunna påverka den allmänna ekonomiska
            bilden av ton- sättarens inkomstmöjligheter.
          </p>
          <p>
            Frånsett den beställningsmusik, som enligt det anförda kan förekomma,
            utgöres en svensk tonsättares inkomstmöjligheter i dag väsentligen
            av två
          </p>
          <pb facs="riksdagen-motions-pdf/data/1948/mot_1948__fk__167/mot_1948__fk__167-002.pdf"/>
          <p>
            Motioner i Första kammaren, nr 167. 9
          </p>
          <p>
            poster, ersättning för uppföranderätt samt statliga eller andra
            stipendier. Svenska tonsättares ekonomiska intressen, såvitt angår
            uppföranderätt m. m., tillvaratagas av föreningen Svenska tonsättares
            internationella musikbyrå, STIM u. p. a. Från STIM har inhämtats
            bland annat följande
          </p>
          <p>
            uppgifter: » Räknat med föregående års (1947) poängvärde — detta
            fastställes år från år beroende på inkassots storlek — fick tonsättaren
            för ett utförande i
          </p>
          <p>
            radio av t. ex. en symfoni på 30 min. kr. 432: —, om verket förelåg
            i manuskript och kr. 288: —, om det var publicerat. Förläggaren
            får även en andel av utföranderättsersättningarna, emedan han
            genom sin publice- ring möjliggjort större antal utföranden. För
            exempel ett orkesterstycke på
          </p>
          <p>
            15 min. erhöll tonsättaren kr. 144: — för manuskriptverk och
            kr. 96: —, om verket var publicerat. En romans på 5 min. gav tonsättaren
            kr. 16: —, textförfattaren kr. 8:— för manuskriptverk och tonsättaren
            kr. 8:—, textförfattaren kr. 8: — för ett publicerat verk. Nyssnämnda
            siffror gälla
          </p>
          <p>
            alltså radioutföranden. Ett utförande på en offentlig konsert
            ger givetvis avsevärt mindre utföranderättsersättning, i genomsnitt
            cirka 1/3 av radio- ersättningarna.» Hos STIM föreligger vidare
            bland annat en statistik över utförande- rättsersättningarna,
            vilken ytterligare belyser situationen. Vid en genom- gång av
            de seriösa komponisternas ersättningar konstaterar STIM, att år
            1946 endast 7 hade över 5000 kronor i utföranderättsersättning,
            21 hade mellan 19000 och 5 000 kronor, 21 hade mellan 500 och
            1000. Det stora flertalet, omkring 125 st., av de seriösa tonsättarna
            hade mindre än 500 kronor i utföranderättsersättning. Även de
            här helt kortfattat anförda siffrorna torde ge vid handen, att
            utföranderättsersättningarna endast i enstaka fall äro av betydelse
            såsom väsentlig inkomstkälla. Någon möjlighet att försörja sig
            såsom tonsättare av seriös musik föreligger endast undantagsvis
            för svenska kompositörer på grundval av de utförandeersättningar,
            som utbetalas. Staten har anslagit tonsättarstipendier, vilka
            upptagas i riksstaten för innevarande år med kr. 20000. STIM anslår
            ur kulturfonden omkring 40000 kronor per år, som fördelas av en
            stipendienämnd. STIM:s stipendier variera till beloppet mellan
            300 och upp till 2 000 kronor per år. Med hänsyn till de ekonomiska
            villkor, som föreligga för svenska orkesterföreningar, förefaller
            det påtagligt att den uppförandeersättning som tillkommer svensk
            tonsättare kan öka allenast, om höjt anslag beviljas till dessa
            föreningar. Att Radiotjänsts ersättningar, som visserligen ligga
            högre än orkesterföreningarnas, likväl måste betraktas såsom blygsamma
            sammanhänger förmodligen med att licensavgiften icke i större
            utsträck- ning kommer Radiotjänst tillgodo. Av de här i största
            korthet anförda fakta framgår, att svenska tonsättare, som skriva
            seriös musik, ha mindre möjligheter att försörja sig på grund
          </p>
          <pb facs="riksdagen-motions-pdf/data/1948/mot_1948__fk__167/mot_1948__fk__167-003.pdf"/>
          <p>
            10 Motioner i Första kammaren, nr 167.
          </p>
          <p>
            av sin konstnärliga verksamhet än andra konstnärer. Det framstår
            som en kulturell uppgift av ej ringa betydelse för landet att
            söka vidtaga åtgärder i syfte att stödja nu levande svenska kompositörer
            i deras konstnärliga gärning. En höjning av anslagsbeloppet med
            15000 kronor till det av Musikaliska akademien föreslagna 35 000
            kronor synes av allt att döma berättigat. Med stöd av vad som
            ovan anförts hemställes,
          </p>
          <p>
            att riksdagen måtte besluta att det av Kungl. Maj:t i stats-
            verkspropositionens åttonde huvudtitel föreslagna anslaget, Musikaliska
            Akademien med musikhögskolan: Stipendier m. m. på 20 000 kr. utgår
            i enlighet med akademiens fram- ställning med 35 000 kr.
          </p>
          <p>
            Stockholm i januari 1948.
          </p>
          <p>
            Hugo Osvald.
          </p>
        </div>
      </div>
    </body>
  </text>
</TEI>
