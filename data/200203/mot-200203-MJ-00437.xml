<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0437/mot_200203_MJ_0437-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ437 pnr: m1492
          </p>
          <p>
            Motion till riksdagen 2002/03:MJ437
          </p>
          <p>
            av Jeppe Johnsson (m)
          </p>
          <p>
            Förändring av miljöbalken
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om förändring av miljöbalken.
          </p>
          <p>
            Motivering
          </p>
          <p>
            Miljöbalken är en lag som uppenbart inte tar hänsyn till de små
            företagen och deras verklighet. Ett tydligt exempel är en liten
            firma i Sölvesborg, Ytmetall AB, som påfördes en sanktionsavgift
            på 25.000 kr. Enligt miljöbalken måste företag som bedriver tillståndspliktig
            verksamhet också fastställa vem som har ansvaret för frågor som
            rör miljöbalken. När länsstyrelsen i november 2001 gjorde en inspektion
            på Ytmetall AB i Sölvesborg, fanns ingen dokumenterad ansvarsfördelning.
            På företaget jobbade ägaren och tre anställda. Jag tycker inte
            att det är rimligt att ett företag av denna storlek, där ägaren
            dagligen deltar i produktionen och innehar alla poster, måste
            ha en skriftlig ansvarsfördelning där det framgår att det är just
            ägaren som har ansvaret. Trots att ägaren för Ytmetall AB, efter
            inspektionen, skickade in de begärda uppgifterna påfördes denna
            höga sanktionsavgift. Samma höga sanktionsavgift drabbade HP-fisk
            i Nogersund. HP-fisk är ett familjeföretag i fiskberedningsbranschen
            där ägarna är aktiva i den dagliga verksamheten. Företagarna har
            en mycket lång och gedigen erfarenhet av den verksamhet man bedriver.
            Enda anmärkningen mot HP-fisk var att man inte satt på pränt vem
            som var miljöansvarig. Detta rättades omedelbart till efter påpekandet.
            Trots detta påfördes företaget 25.000 kr i miljösanktionsavgift.
            I fallet med HP-fisk kan miljösanktionsavgiften dessutom ge stora
            negativa effekter om kunderna, helt felaktigt, får uppfattningen
            att företaget inte skött sin miljö. Ett exempel från en annan
            del av Sverige finns i Hällefors, ett företag som servar, installerar
            och säljer hydraulikutrustning. De hanterar ca 400 liter
          </p>
          <pb facs="riksdagen-motions-pdf/data/200203/mot_200203_MJ_0437/mot_200203_MJ_0437-0002.pdf"/>
          <p>
            2002/03:MJ437
          </p>
          <p>
            spillolja varje år efter att de bytt oljan i olika maskiner dels
            på egen verkstad, dels ute hos kunder. I våras ålades de att betala
            10.000 kronor i miljösanktionsavgift därför att de glömt att anmäla
            att de kör olja till avfallsstationen 300 meter bort. De får utan
            anmälan köra ren olja från lager till den egna verkstaden eller
            ut till kunder. De får sannolikt även utan anmälan köra spilloljan
            från kunden till den egna verkstaden, men de får inte fortsätta
            de felande 300 metrarna till avfallsstationen dit oljan slutligen
            skall. Om de börjar serva fler kunder så att det blir ytterligare
            50 liter olja att hantera per år och därmed överskrider gränsen
            400 liter per år räcker det inte med anmälan. Då får de inte köra
            alls. De får inte ens köra oljan från kunden till verkstaden utan
            måste anlita någon med tillstånd att transportera farligt avfall,
            med höga kostnader som följd. Eller också måste de utbilda varje
            anställd under tre dagar å 1.000 kr plus lön och traktamente.
            Detta är bara några exempel på negativa verkningar av tillämpningen
            av miljöbalken. Nuvarande tillämpning av miljöbalken och det sätt
            som sanktionsavgifterna kommit att användas bidrar inte till en
            bättre miljö. Miljöbalken måste anpassas till de små företagens
            villkor. Dagens höga miljösanktionsavgifter är orimliga och måste
            sänkas. Utgångspunkten måste vara att hjälpa företagen att lösa
            problemen i stället för att ge mycket krångel och höga kostnader
            utan miljönytta.
          </p>
          <p>
            Stockholm den 23 oktober 2002
          </p>
          <p>
            Jeppe Johnsson (m)
          </p>
        </div>
      </div>
    </body>
  </text>
</TEI>
