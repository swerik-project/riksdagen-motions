<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1962--fk--00002">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__fk__2/mot_1962__fk__2-001.pdf"/>
      <fw xml:id="i-7w9vkqDKtKReiL1DsqEkZB">
        2 Motioner i Första kammaren, nr 2 år 1962
      </fw>
      <div xml:id="i-MbTp4PitXvKSsMsMCVrcrK" type="motHeader">
        <div xml:id="i-TkvtXB8CooXvP311HHSQNc" type="motTitle"/>
        <div xml:id="i-G9rG7jEbQSE9YS4GoWcVSw" type="motSubmissionInfo"/>
      </div>
      <div xml:id="i-JpNdP5abKPva4Quo9TtfgN" type="motBody">
        <div xml:id="i-9UeoyXSzfZGKoMpL9SALNr">
          <p xml:id="i-3A9Tgp5rL4hiAocBtJiVHY">
            Nr 2
          </p>
          <p xml:id="i-ajvSTZVosFgjKteMzWV6k">
            Av herr Kronstrand m. fl., ang. förordning om rätt till utjämning
            av statlig inkomstskatt å merinkomst i vissa fall, m. m.
          </p>
          <p xml:id="i-Srja8M2hmX4wWHJcegbnuc">
            (Lika lydande med motion nr 1 i Andra kammaren)
          </p>
          <p xml:id="i-Ftbrkn4bMvUW91i3yHudmc">
            Frågan om införande av rätt till öppen resultatutjämning vid
            beskatt- ningen har nu varit föremål för förslag och diskussion
            i riksdagen i två år- tionden utan att den kunnat bringas till
            en positiv lösning. Att här förelig- ger en brist i den svenska
            skattelagstiftningen, vilken härvidlag på ett oför- delaktigt
            sätt skiljer sig från andra länders beskattningsregler, är allmänt
            omvittnat, bl. a. från de organisationers sida som verkar på näringslivets
            område. Även löntagarorganisationerna har understrukit behovet
            av be- skattningsregler som medger en jämnare beskattning vid
            starkt varierande inkomster och betecknat reformer i detta syfte
            som angelägna. Riksdagen har ställt sig klart positiv till tanken.
            Majoritet har dock ännu inte kunnat vinnas för omedelbar komplettering
            av skattelagstiftningen, utan förslagen i dessa hänseenden har
            avvisats under hänvisning till pågående utrednings- arbete rörande
            andra delar av skattesystemet. Genom beslut av 1957 års riksdag
            tillsattes samma år utredning med upp- drag att utarbeta förslag
            till reformer av skattereglerna för såväl förlust- som resultatutjämning.
            År 1959 framlade utredningen sitt förslag, som innefattade reformerade
            regler i båda hänseendena. Förslaget om rätt till förlustutjämning
            har senare lagts till grund för lagstiftning genom beslut av riksdagen
            år 1960. Utredningens förslag om resultatutjämning — eller med
            utredningens tekniska beteckning progressionsutjämning — togs
            inte upp av Kungl. Maj:t utan lades tills vidare åt sidan främst
            under hänvis- ning till att resultatet av pågående utredning rörande
            ändrade regler för beskattning av ackumulerad inkomst först borde
            avvaktas. Sambandet mellan en lagstiftning om rätt till öppen
            resultatutjämning vid beskattningen och ändrade regler för beskattning
            av ackumulerad in- komst kan knappast anses så fast att en översyn
            av den senare skattefrågan hör hindra en länge efterlyst och som
            angelägen betraktad skattereform om öppen resultatutjämning. Som
            i tidigare motioner påpekats avser skatte- reglerna rörande ackumulerad
            inkomst vissa begränsade inkomstsituatio- ner medan en öppen resultatutjämning
            eller progressionsutjämning måste få ett mera vidsträckt tillämpningsområde
            och därför bli av mera generell natur. Det kan i detta sammanhang
            nämnas, att flertalet remissinstanser i princip tillstyrkte utredningens
            förslag. Häribland befann sig såväl samt-
          </p>
          <pb facs="riksdagen-motions-pdf/data/1962/mot_1962__fk__2/mot_1962__fk__2-002.pdf"/>
          <fw xml:id="i-PjPANssHncQW3fPKdFaAhZ">
            Motioner i Första kammaren, nr 2 år 1962 3
          </fw>
          <p xml:id="i-NqFUhERaFC7QWF1c3fJZEV">
            liga näringsorganisationer som de hörda löntagarorganisationerna.
            Lands- organisationen ansåg i sitt remissyttrande det vara ett
            rättvisekrav att en person som av någon anledning har varierande
            inkomster — utan att be- höva redovisa underskott — icke skall
            bestraffas för detta med en högre statlig skatt än en person med
            motsvarande inkomst som utfaller jämnare. Den av utredningen förordade
            metoden att erhålla en skattemässig utjäm- ning föreföll LO i
            princip välmotiverad. Den omständighet som LO ansåg tala för ett
            visst uppskov var att skattemyndigheternas kontrollapparat borde
            bli tillfredsställande utbyggd. Sedan tiden för remissyttrandets
            avgi- vande har en icke oväsentlig utbyggnad av taxeringsorganisationen
            beslu- tats, varför även detta skäl för uppskov får anses ha bortfallit.
            Vi anser att utredningens förslag med vissa smärre justeringar
            kan och bör genomföras. De ändringar i utredningsförslaget vi
            vill föreslå gäller följande. Storleken av den erforderliga merinkomsten
            hade utredningen fixerat till 12 000 kronor. En försiktighet vid
            bestämmandet av detta be- lopp är utan tvekan motiverad vid systemets
            start. Att den erforderliga merinkomsten får bestämmas till ett
            icke alltför litet belopp är därför na- turligt. Men för att öka
            effekten av reformen vill vi med beaktande av nyss- nämnda omständigheter
            föreslå att merinkomsten vid systemets start be- stämmes till
            10 000 kronor. Beloppet får sedan omprövas med ledning av erfarenheterna.
            Utredningens förslag innebar vidare att rätt till utjämning endast
            skulle föreligga vid stigande inkomst. Rätt till utjämning bör
            även föreligga vid fallande inkomst. Författningsförslaget bör
            därför ändras i detta hänseende. Även det av utredningen föreslagna
            villkoret att deklarationsskyldighet skall ha förelegat för jämförelseåret
            kan leda till obilliga resultat. Det fö- rekommer t. ex. att studerande
            vid högre undervisningsanstalter tar för- värvsarbete något år
            för att finansiera sina studier. Det följande året blir inkomstlöst
            eller inkomsten understiger deklarationspliktigt belopp. Där-
            efter inträder vederbörande ånyo i förvärvsarbetet. Samma förhållande
            kan uppkomma vid långvarig sjukdom. Även om det gäller enstaka
            fall synes reglerna böra utformas så, att rätt till progressionsutjämning
            även kan om- fatta fall som dessa. För att progressionsutjämning
            inte automatiskt skall komma att gälla vid det första inträdet
            i förvärvslivet kan föreskrivas, att deklarationsskyldighet skall
            ha förelegat antingen under jämförelseåret eller något av de två
            närmast föregående beskattningsåren. Som exempel på hur angelägen
            resultatutjämningen är skall här nämnas förhållandena inom den
            yrkesmässiga svenska fruktodlingen. Denna svarar under normala
            år för ca 70 procent av den saluförda svenska frukten. Kännetecknande
            för fruktodling är vartannatårsskördar. Dessa anses främst förorsakade
            av klimatiska förhållanden, frost och dålig väderlek vid tiden
            för blomningen med svag eller utebliven skörd ena året, resulte-
          </p>
          <pb facs="riksdagen-motions-pdf/data/1962/mot_1962__fk__2/mot_1962__fk__2-003.pdf"/>
          <fw xml:id="i-GtC2K64PPNAX8s6cVVAdw6">
            4 Motioner i Första kammaren, nr 2 år 1962
          </fw>
          <p xml:id="i-PyF8ivEooxM3kGZhuaGm2h">
            rande i en riklig skörd året därpå. Förhållandet är inte speciellt
            för vårt land utan är likartat i flertalet fruktproducerande länder,
            där frukten har ungefär samma mognadstid. Självfallet sammanfaller
            de stora skördarna i yrkesodlingen med den s. k. husbehovsodlingen,
            vilken senare på grund av bristande kulturåtgärder har ännu större
            skördevariationer än den förra. Dessa vartannat år förekommande
            normalt stora skördar totalt sett och ett starkt tryck från utländsk
            frukt medför att tillgången dessa år vida överstiger efterfrågan
            med åtföljande låg prisnivå. Under andra år åter med ringa eller
            normal skörd i husbehovsodlingen är tillgången och efter- frågan
            mera anpassade till varandra och prisnivån blir mera gynnsam för
            den saluförda frukten. Variationerna får också följdverkningar
            på grund av att fruktodlingen i stor utsträckning är koncentrerad
            till vissa för od- ling mera gynnsamma distrikt, såsom Kiviks-,
            Vånga-, Båstads- och Urs- hultsbygderna. Under senare år har man
            gjort stora ansträngningar för att få till stånd en jämnare marknad.
            Bland annat har större kyllager och centralpackerier uppförts
            med statlig medverkan. Av tidigare nämnda klimatiska orsaker i
            Sverige och utomlands samt det faktum att frukt inte kan lagras
            från ett år till ett annat har dessa åtgärder — även om de är
            till stor hjälp — inte kunnat förhindra de regelmässiga ojämnheterna
            i marknaden och prisbild- ningen. Resultatet av denna ojämnhet
            är att landets yrkesfruktodlare får vid- kännas stora variationer
            i sina inkomster med åtföljande hårda beskatt- ningar under de
            år då man behöver konsolidera sig från tidigare ofta för- lustbringande
            årsresultat och rusta sig för att kunna möta kommande svå- righeter.
          </p>
          <p xml:id="i-JtqptmKVGP3Qpr6H1qo13r">
            Utredning rörande skatteutjämning genom kontometod
          </p>
          <p xml:id="i-Kyc682jwgBt7PKEW28zqGe">
            En annan metod för att uppnå en jämnare beskattning vid varierande
            in- komster är den s. k. kontometoden. Denna innebär i princip
            att på vederbör- ligt — och kontrollerat — konto insatt belopp
            avdrages för det år det in- sättes och beskattas vid uttag. Med
            denna metod skulle man kunna nå skat- teutjämning även vid låga
            inkomstvariationer och därmed nå en ännu mer generell lösning
            av resultatutjämningsproblemet. Kontometoden kan dess- utom verka
            sparfrämjande, vilket bör öka intresset från det allmännas sida
            för metoden. Av anförda skäl anser vi att en utredning bör komma
            till stånd rörande en allmän, öppen resultatutjämning genom rätt
            till skattefri av- sättning å särskilda konton och beskattning
            av uttag. En förebild i tekniskt avseende härvidlag utgör de s.
            k. skogskontona. Under hänvisning till det anförda föreslår vi
            således, 1. att riksdagen måtte antaga det av 1957 års skatteut-
          </p>
          <pb facs="riksdagen-motions-pdf/data/1962/mot_1962__fk__2/mot_1962__fk__2-004.pdf"/>
          <fw xml:id="i-3dCXmEPXAA3L6PWgsxDvub">
            Motioner i Första kammaren, nr 2 år 1962 5
          </fw>
          <p xml:id="i-RSta4H8pCcwz8Pw6AYQdcr">
            redning redovisade förslaget till förordning om rätt till ut-
            jämning av statlig inkomstskatt å merinkomst i vissa fall dels
            med ändringen att gränsen för rätt till utjämning fast- ställes
            till 10 000 kronor, dels med kompletteringen att pro- gressionsutjämning
            även skall kunna ske vid fallande in- komst och att deklarationsskyldighet
            skall ha förelegat an- tingen jämförelseåret eller något av de
            två närmast före- gående beskattningsåren, dels ock med den justering
            som föranleddes av de av 1961 års riksdag beslutade nya skat-
            teskalorna för statlig inkomstskatt, samt att vederbörande utskott
            måtte utarbeta härför erforderliga författnings- förslag; 2. att
            riksdagen i skrivelse till Kungl. Maj:t måtte an- hålla att utredning
            företas om möjligheterna till öppen re- sultatutjämning vid beskattningen
            genom rätt till skatte- fri avsättning å särskilda konton och
            beskattning vid uttag (den s. k. kontometoden) och att förslag
            i detta syfte före- lägges riksdagen.
          </p>
          <p xml:id="i-CpyzFydd4ULZXN7JMEnQSm" type="date">
            Stockholm den 12 januari 1962
          </p>
          <p type="signatureBlock" id="i-6TcnSmuTPkLwPT3spDQU6t">
            Johan Kronstrand
          </p>
          <p xml:id="i-M6drFG2imhGrTp15fEtUdU">
            Stig Stefanson Uno Olofsson Sten Åkesson
          </p>
        </div>
      </div>
    </body>
  </text>
</TEI>
