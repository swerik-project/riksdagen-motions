<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0730/mot_200001_MJ_0730-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ730 pnr: mp524
          </p>
          <p>
            Motion till riksdagen 2000/01:MJ730
          </p>
          <p>
            av Gudrun Lindvall (mp)
          </p>
          <p>
            Kungsörn
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om åtgärder för att undanröja hoten mot kungsörnen.
            2. Riksdagen tillkännager för regeringen som sin mening vad i
            motionen anförs om märkning av drivmattor på nya snöskotrar.
          </p>
          <p>
            Inledning
          </p>
          <p>
            Kungsörnen är Sveriges nästa största rovfågel med ett imponerande
            ving- spann av ca 2 meter. Den häckar sparsamt i inlandet, framför
            allt i fjälltrakterna, men några par finns på även Gotland och
            i Skåne. Den återfinns i Artdatabankens rödlista som NT (Near
            Threatened), Missgynnad. Det finns ca 600 par i landet. Arten
            har speciella krav på sina häckningsmiljöer och är mycket störningskänslig
            under mars-april då häckningen inleds. Ofta får paret bara ut
            en unge per år, lite beroende av tillgången på föda. Dödligheten
            under det första året är hög. I Artdatabankens förslag till åtgärder
            för kungsörnen finns krav på skydd mot störningar, sparande av
            boträd och stödutfodring av ungfåglar. Men idag är problemet även
            ett annat. En ökande förföljelse.
          </p>
          <p>
            Förföljelse av örn ett nytt problem
          </p>
          <p>
            Under senare år har det visat sig att kungsörnen håller på att
            försvinna från områden där den tidigare har haft en stark population.
            Inget i miljön kan förklara tillbakagången. Det gäller främst
            tre områden i fjällen: Abisko, västra Jämtland och Härjedalen/norra
            Dalarna. Det paradoxala är att kungsörnen är etablerad i skogslandet
            inte långt ifrån, och en nyetablering om ett gammalt
          </p>
          <pb facs="riksdagen-motions-pdf/data/200001/mot_200001_MJ_0730/mot_200001_MJ_0730-0002.pdf"/>
          <p>
            2000/01:MJ730
          </p>
          <p>
            par dött vore naturlig även i fjällen. I vissa områden är varenda
            gammalt revir tomt. Det mesta pekar på förföljelse. I två av områdena
            har man till och med hittat slagfällor monterade i bon eller i
            boträd. I ett fall var fällan gillrad med ett renkalvhuvud och
            kan rimligen inte varit avsedd för något annat än kungsörn. Stenar
            i bon, skoterspår fram till boträd och dödade ungar tyder också
            på att en illegal verksamhet är orsaken till tillbakagången. Enligt
            vissa tar tjuvjägare fler kungsörnar än de tar björn, järv, varg
            och lo tillsammans. Även Rovdjursutredningen konstaterar att kungsörnen
            är hotad och att jaktbrott är det främsta skälet till tillbakagång.
          </p>
          <p>
            Jaktbrotten svåra att komma åt
          </p>
          <p>
            Naturvårdsverket har ett kungsörnsprojekt och många frivilliga
            ornitologer försöker ha kontroll i de kända örnreviren. Men av
            naturliga skäl är det omöjligt att göra en sådan kontroll total.
            Områdena är stora, resurserna begränsade och tyvärr leder detta
            till att dessa jaktbrott oftast blir opåtalade. Miljöpartiet har
            under motionstiden 1999/2000 argumenterat för att skotrarnas drivmattor
            borde förses med märkning. Rikspolisstyrelsen vill ha märkning
            liksom Naturskyddsföreningen. Några seriösa skäl mot märkning
            har inte framkommit och kostnaden är bara några hundralappar.
            En sådan märkning skulle öka möjligheterna rejält att komma till
            rätta med jaktbrott, som ju inte bara gäller kungsörn utan även
            de stora rovdjuren. Det är dags att genomföra ett försök med märkning
            av drivmattor på nya snöskotrar under en femårsperiod som ett
            led att komma till rätta med jaktbrott. Detta bör ges regeringen
            till känna. I en motion lagd under denna mandatperiod kräver Miljöpartiet
            strängare straff för jaktbrott.
          </p>
          <p>
            Praktiskt åtgärdsprogram för kungsörnen behövs
          </p>
          <p>
            ågot måste göras för att förhindra fortsatt förföljelse av kungsörn
            i de svenska fjällen. Det är uppenbart att kungsörnen klarar sig
            betydligt bättre i andra områden än i de tre ovan angivna och
            att en förföljelse och tjuvjakt är skälet till situationen där.
            Resurser i form av bevakning, information för att largöra vad
            som får och inte får göras, ett starkare skydd runt häckplatserna,
            en kampanj för att få allmänhet att känna att kungsörnen är en
            art som hör till fjällen och måste finnas kvar för framtiden är
            exempel på åtgärder som kan sättas in. Det viktiga är att regeringen
            tar tag i situationen i syfte att få stopp på örföljelsen av kungsörn.
            Det bör ges regeringen till känna.
          </p>
          <pb facs="riksdagen-motions-pdf/data/200001/mot_200001_MJ_0730/mot_200001_MJ_0730-0003.pdf"/>
          <p>
            2000/01:MJ730
          </p>
          <p>
            Stockholm den 2 oktober 2000 Gudrun Lindvall (mp)
          </p>
          <p>
            10
          </p>
        </div>
      </div>
    </body>
  </text>
</TEI>
