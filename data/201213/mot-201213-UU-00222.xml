<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00222">
  <teiHeader>
    <fileDesc>
      <titleStmt>
        <title>Minoritetsstatus och markrättigheter för syrianer i Turkiet</title>
        <author corresp="i-PBSxPmi2qJkmc16jpZDA6Y">av Robert Halef (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Minoritetsstatus och markrättigheter för syrianer i Turkiet</title>
          <idno type="rdwebb">H002U222</idno>
          <rs type="number">U222</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U222/text</ref>
          <ref type="dokument_url_html">http://data.riksdagen.se/dokument/H002U222</ref>
          <ref type="dokumentstatus_url_xml">http://data.riksdagen.se/dokumentstatus/H002U222</ref>
          <ref type="doc">http://data.riksdagen.se/fil/8127DADD-E646-4C8D-808B-06DC0852FC10</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TfyVMUiS3yrk1FpH9BxuWV" type="signed"/>
        <correspContext corresp="i-TfyVMUiS3yrk1FpH9BxuWV">
          <note type="signatory" corresp="i-PBSxPmi2qJkmc16jpZDA6Y"/>
        </correspContext>
        <correspAction xml:id="i-GH1YFR9UbAJEFQcY3z9CB" type="numbering">
          <date when="2012-10-03"/>
        </correspAction>
        <correspAction xml:id="i-EyvsndDqvGnwTP76ecWKdQ" type="submission">
          <date when="2012-10-02"/>
        </correspAction>
        <correspAction xml:id="i-RLaFdXidLcEhsuC3PphRCe" type="transfer">
          <date when="2012-10-02"/>
        </correspAction>
        <correspAction xml:id="i-SzbRS4hqqbX6vuPC15rEp" type="assigned"/>
        <correspContext corresp="i-SzbRS4hqqbX6vuPC15rEp">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RHsPdofBWb94K7YkVEqNi6" type="motHeader"/>
      <div xml:id="i-BsxUM1mf2mFoiEo1TwP2dT" type="motBody">
        <div xml:id="i-4YYcvWr3M9TXbedA3R1U6Y" type="motProposal" subtype="förslag">
          <head xml:id="i-7QVULx3whbnHt4heHngLUq">
            Förslag till riksdagsbeslut
          </head>
          <list xml:id="i-WBWqQXDEQSRA6cLZX8bPRX" style="ol">
            <item xml:id="i-Vt9rns5DxdBnobftNRMxNQ">
              Riksdagen tillkännager för regeringen som sin mening vad som
              anförs i motionen om att Sverige inom ramen för EU:s medlemskapsförhandlingar
              med Turkiet bör verka för att syrianer ska erhålla officiell minoritetsstatus
              i Turkiet.
            </item>
            <item xml:id="i-YQFeGACiTScLTxtmMLp2Lp">
              Riksdagen tillkännager för regeringen som sin mening vad som
              anförs i motionen om att Sverige inom EU bör verka för att det
              syrianska klostret Mor Gabriels konfiskerade markegendom återlämnas
              till klostret av den turkiska staten.
            </item>
            <item xml:id="i-FrY3PSDrnEVAKQwHfFNnsf">
              Riksdagen tillkännager för regeringen som sin mening vad som
              anförs i motionen om att Sverige bör verka för att det syrianska
              klostret Mor Gabriel klassificeras som världskulturarv av Unesco.
            </item>
          </list>
        </div>
        <div xml:id="i-39SEUaKHhcDS1xD33GXpbB" type="motContent">
          <head xml:id="i-6vYihjubBpmMTKsF6hXSbj" type="h1">
            Motivering
          </head>
          <p xml:id="i-YSR2zPG3UXHPTiKfXqENxg">
            Vid 1900-talets början levde fler än två miljoner kristna syrianer,
            armenier, greker och judar i Turkiet. Under första och andra världskriget
            dödades eller drevs många av dessa ut ur landet. Idag finns det
            endast omkring 20 000 syrianer kvar i Turkiet.
          </p>
          <p xml:id="i-L1996zPbNLYsK16g9mCsW7">
            Syrianer tillhör ursprungsbefolkningen i både Turkiet, Syrien,
            Libanon och Irak. Turkiet har ett mörkt förflutet när det gäller
            behandlingen av religiösa och etniska minoriteter som i tusentals
            år bott inom de territoriella gränser som idag utgör Turkiet.
            De syrianer och andra kristna som idag alltjämt räknar Turkiet
            som sitt hemland möter många hinder vad gäller rätten att behålla
            sitt språk och kultur samt att utöva sin religion. De förtrycks
            och diskrimineras på grund av sin trosövertygelse och etnicitet.
            Syrianska barn förnekas modersmålsundervisning, samtidigt som
            syriansk egendom konfiskeras.
          </p>
          <p xml:id="i-X4P6ZtNDjJLsp2XzxpqHT1">
            Ett exempel är den pågående rättsprocessen mot det syriansk-ortodoxa
            klostret Mor Gabriel. Den 13 juni 2012 beslutade Turkiets högsta
            domstol Yargitay att konfiskera över 250 000 kvadratmeter av det
            syrianska klostrets mark. Två tidigare domar från domstolen i
            staden Midyat som erkänt klostrets rätt till marken ogiltigförklarades
            därmed. Beslutet är i högsta grad politiskt, och syftar till att
            ytterligare inskränka den syrianska ursprungsbefolkningens mänskliga
            fri- och rättigheter.
          </p>
          <p xml:id="i-CZzoVAhs3owXqfZ9KonC9N">
            Mor Gabriel grundades år 397 e.Kr., århundraden innan islam och
            nationalstaten Turkiet. Klostret har ett stort historiskt, kulturellt
            och religiöst symbolvärde för kristna världen över, inte minst
            för Turkiets syrianska minoritetsbefolkning. Mor Gabriel sjuder
            av aktivitet och bidrar till en ansenlig kulturturism. Det besöks
            varje vecka av tusentals turister som vallfärdar för att beundra
            klostret samt för att visa sitt stöd för biskopen, nunnorna, prästerna
            och klostrets elever.
          </p>
          <p xml:id="i-37obcxvUqBFhef1spfGgfQ">
            Turkiet är kandidatland till EU. Beslutet om konfiskering av
            Mor Gabriels egendom har fått EU, liksom en rad europeiska parlament,
            att diskutera och kritisera det orättfärdiga beslutet. I sin resolution
            om 2011 års framstegsrapport om Turkiet (2011/2889(RSP)) uppmanade
            Europaparlamentet i mars 2012 den turkiska regeringen att se till
            att S:t Gabriel-klostret inte berövas sin mark och skyddas i sin
            helhet. Ett budskap som Ankara bör lyssna till och ta på fullaste
            allvar.
          </p>
          <p xml:id="i-Suut5vod1cExwrdNojPAd">
            På grund av det religiösa och etniska förtrycket har många syrianer
            nödgats lämna Turkiet. Många har flytt till Europa, USA och Australien.
            I Sverige beräknas det idag finnas omkring 100 000 syrianer, varav
            majoriteten kom hit på 1970- och 80-talen. Fler syrianer återfinns
            i dag utomlands än i hemlandet Turkiet. Om denna utveckling tillåts
            fortsätta finns risk för att hela det kristna kulturarvet i Turkiet
            kommer att försvinna.
          </p>
          <p xml:id="i-TzYPhWt2LuRtKdhPZzwJ8G">
            Mot denna bakgrund är det lovande att det turkiska parlamentet
            nu initierat arbetet med att, inom ramen för den nya konstitution
            som håller på att framarbetas, undersöka möjligheten att förse
            syrianer och andra minoritetsgrupper i landet med minoritetsstatus.
            Minoritetsstatus skulle ge syrianer utökat utrymme att tala sitt
            språk samt utöva sin religion och kultur med mindre risk för repressalier.
          </p>
          <p xml:id="i-MRaQD1eb8HmTNHP8qw4uRw">
            Turkiet har inom ramen för de ständigt pågående medlemsförhandlingarna
            med EU uppvisat vissa tecken på kompromissvilja och anpassningsförmåga
            på MR-området. Nu gäller det dock för Ankara att visa att man
            ämnar gå från ord till handling och skydda den syrianska minoriteten
            i landet genom att låta den åtnjuta minoritetsstatus i den nya
            konstitutionen. Syrianer skulle då omfattas av samma rättigheter
            som armenier, greker och judar.
          </p>
          <p xml:id="i-Vhe9YwXXgYTCDQLb1UiJ7X">
            Sverige bör inom ramen för EU:s medlemskapsförhandlingar med
            Turkiet verka för att få till stånd en officiell minoritetsstatus
            för Turkiets syrianer. Sverige bör inom EU också verka för att
            klostret Mor Gabriels tillhörande markegendom återbördas till
            klostret, samt att klostret klassificeras som världskulturarv
            av Unesco.
          </p>
          <p xml:id="i-L7PN5RtgZ3p8JcYs5TKzFB">
            Detta bör ges regeringen till känna.
          </p>
        </div>
        <div xml:id="i-GFqPMJejmxeNyfTswxjWbE" type="signatureBlock">
          <list xml:id="i-FgdBmJcSb7DWZRaXh7Z7LA">
            <item xml:id="i-KzEyY4vdq9fNyaiqvYr8w1" who="i-PBSxPmi2qJkmc16jpZDA6Y" type="signature">
              Robert Halef (KD)
            </item>
          </list>
        </div>
      </div>
    </body>
  </text>
</TEI>
