<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-AU-00601">
  <teiHeader>
    <fileDesc>
      <titleStmt>
        <title>Nedläggning av överflödig statsverksamhet</title>
        <author corresp="i-QF9w7weamuxjZGtJKPPkwp">Marianne Karlsson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nedläggning av överflödig statsverksamhet</title>
          <idno type="rdwebb">GA02A601</idno>
          <rs type="number">A601</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GA02A601/text</ref>
          <ref type="dokument_url_html">http://data.riksdagen.se/dokument/GA02A601</ref>
          <ref type="dokumentstatus_url_xml">http://data.riksdagen.se/dokumentstatus/GA02A601</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QF9w7weamuxjZGtJKPPkwp</idno>
            <name>Marianne Karlsson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5S1yu6VcRSB2i2LL8npyJL" type="signed"/>
        <correspContext corresp="i-5S1yu6VcRSB2i2LL8npyJL">
          <note type="signatory" corresp="i-QF9w7weamuxjZGtJKPPkwp"/>
        </correspContext>
        <correspAction type="assigned" xml:id="i-2fWsnszCRVaustKLn92hxQ">
          <date when="2014-11-19"/>
          <time when="14:22:05"/>
        </correspAction>
        <correspContext corresp="i-2fWsnszCRVaustKLn92hxQ">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_a_601/mot_198687_a_601-001-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1986/87:A601
          </p>
          <p>
            Marianne Karlsson (c) Nedläggning av överflödig statsverksamhet
          </p>
          <pb facs="riksdagen-motions-pdf/data/198687/mot_198687_a_601/mot_198687_a_601-001.pdf"/>
          <p>
            Motion till riksdagen
          </p>
          <p>
            Mången statsverksamhet som tidigare varit behövlig och nyttig
            kan genom utvecklingen komma att bli onödig och onyttig. Exempel
            från gamla tider saknas inte. Sedan Gustav Vasas dagar hade exempelvis
            förekommit en verksamhet, där man skickade ut folk för att laka
            ur det understa ur bönder- nas gödselstäder för att utvinna salpeter,
            som behövdes för att göra svartkrut. Svartkrutet blev emellertid
            i mitten av 1800-talet omodernt. Dock tog det 30 år att få slut
            på den för ändamålet upprättade ”salpetersjuderistaten”, vilket
            skedde 1895. En viktig orsak till denna svårighet att få slut
            på överflödig och ej längre gagnelig verksamhet är utan tvivel
            att detta berör människor, vilka tjänar sitt bröd inom den överflödigblivna
            verksamheten, något som kan ta sig närmast sublima uttryck. Så
            observerades år 1945 på fredsdagen, att flickorna på kristidsnämnden,
            som ju sysslade med att utlämna ransoneringskort, satt och storgrät,
            emedan de räknade med att snart bli arbetslösa, vilket dock var
            ett något förhastat antagande, eftersom den sedvanliga trögheten
            gjorde att ransoneringarna fortsatte några år till, förmodligen
            alldeles för länge. Ämnet med den överflödiga statsverksamheten
            har behandlats i litteratu- ren. Man minns Strindbergs Ämbetsverk
            för utbetalande av tjänstemännens löner, på den tiden ett ämne
            för satir av det mera fantastiska slaget men i dag inget man längre
            synes tordas skämta över. Man minns också den ryska satiren av
            If och Petrof, Tolv stolar, där boven i dramat har sin försörjning
            genom att som chef styra en kemisk fabrik, där den uteslutande
            verksamhe- ten bestod i att låta en färgad vätska rinna i hävert
            från ett högre beläget kärl till ett lägre, varvid den anställde
            hade till uppgift att uppfordra till det högre kärlet igen vad
            som runnit ned. Detta är ju bara satir, men jag är säker på att
            den speglar en svårutrotlig sanning. Motståndet mot avveckling
            av gagnlös verksamhet beror i princip på fyra särskilda mänskliga
            egenskaper och naturliga förhållanden: 1. De i verksamheten sysselsatta
            vill helt förståeligt inte bli av med sina jobb. 2. Eftersom ingen
            egentligen vill hålla på med det som är meningslöst, kommer de,
            som inte har företagsamheten eller möjligheten att skaffa sig
            annat jobb, att genom ett högst naturligt självbedrägeri intala
            sig att de fullgör en nyttig insats för samhället. Särskilt gäller
            detta sådan verksamhet, där det gäller att fullgöra övervakning
            av vad allmänheten gör, något som ger plats åt trakasserier och
            rum för lustbringande maktutövning. 3. Dessutom finns den av Parkinson
            observerade och efter honom namn-
          </p>
          <p>
            I Riksdagen 19861/87. 3 saml. Nr A601-603
          </p>
          <pb facs="riksdagen-motions-pdf/data/198687/mot_198687_a_601/mot_198687_a_601-002.pdf"/>
          <p>
            givna lag som säger att varje verksamhet tenderar att expandera,
            åtminstone såvitt avser antalet anställda, samt att ju mindre
            uppgiften blir, desto fler blir de däri sysselsatta. 4. Slutligen
            är det ett särskilt problem att de som borde se till att överflödig
            verksamhet försvinner, vet så mycket mindre än de i verksamheten
            syssel- satta, framför allt de däri ledande. Framför allt vi politiker
            kan tyvärr inte annat än lita på de föredragningar vi får, trots
            att vi inte har stor möjlighet att avgöra om vi blir missledda.
            De enda som skulle kunna upplysa oss om att gagnlös statsverksamhet
            någonstans förekommer är de däri sysselsatta. På grund av de ovannämnda
            förhållandena kan man knappast förvänta sig att de särskilt ofta
            upplyser riksdag, regering eller departement om detta förhållande.
            Underordnad personal skulle komma att bli illa sedda på arbetsplatsen
            och av sina överord- nade kanske skickade till någon särskilt
            otrevlig plats — man minns ju den vid sjöfartsverket anställde
            som skickades att sitta i ett ensligt fyrtorn, visserligen av
            annan orsak än att han avslöjat onyttig verksamhet. Förutsättningen
            för att någon av de anställda skall kunna förväntas avslöja att
            en verksamhet är överflödig är, att man ger en sådan kompensation,
            att den överväger de uppenbara nackdelar som avslöjandet riskerar
            att medföra. Den som avslöjar sådan verksamhet borde erhålla minst
            sådana förmåner som den får som blir orättmätigt avskedad och
            som vägras fortsatt anställ- ning. Med hänsyn till de vinster
            som samhället skulle göra, bör man till och med vara mycket generös.
            Jag tänker mig att man bör inrätta en särskild gagnlöshetsnämnd,
            som skulle undersöka påståenden om onyttig verksamhet. Till att
            börja med skulle nämnden göra en konfidentiell undersökning av
            ett dylikt påstående, och lika konfidentiellt avskriva ärendet,
            om man fann påståendet obefogat, varvid man samtidigt skulle underrätta
            anmälaren om varför hans anmälan var utan fog, på ett sätt som
            anmälaren har förutsättningar att förstå. Om man å andra sidan
            finner att anmälan bör närmare undersökas och sakbehandlas, bör
            man i så fall ta i anspråk anmälarens sakkunskap och därvid avlöna
            honom på samma sätt som man avlönar och ger traktamenten åt dem
            som deltar i offentliga utredningar. Om man sedan till slut finner
            påståendet om gagnlöshet i verksamheten berättigat, så att den
            bör nedläggas eller med besparing av minst en anställd modifieras,
            bör anmälaren erhålla sin skäliga belöning i form av ett skattefritt
            belopp om en årslön för den händelse anmälaren begär att få annan
            statsanställning, samt två årslöner skattefritt, om han inte gör
            sådant anspråk utan slutar för att gå i pension eller själv skaffar
            sig annat arbete. En invändning som jag förväntar mig mot detta
            förslag är att det liknar den andel i böter som förr tillkom angivare
            och som nu visserligen ej avskaffats men maximerats till 500 kr.
            (SFS 1949:202). Tanken bakom synes vara ett ogillande av något
            som uppfattas som judaspengar. Ett sådant ogillande kan förefalla
            berättigat vid de flesta fall då bötesandel förekommer, och man
            kan ju tänka sig hur en ovän anger an annan för smuggling och
            liknande, något som samtiden ogillar. När det gäller avslöjande
            av onyttig statsverksamhet är emellertid angivaren på ett helt
            annat sätt i samhällets tjänst, i det att hans
          </p>
          <p>
            Mot. 1986/87 A601
          </p>
          <pb facs="riksdagen-motions-pdf/data/198687/mot_198687_a_601/mot_198687_a_601-003.pdf"/>
          <p>
            arbetskamrater inte kan påstå att angivelsen är riktad mot dem,
            helst som de förstås måste beredas annat jobb inom statsverksamheten,
            med oförändrade förmåner. Jag tycker faktiskt att det rör sig
            om ett mycket respektabelt syfte att, med stor lojalitet för arbetsgivaren,
            meddela denne att vad man håller på med egentligen är utan gagn.
            Min motion är förstås inte riktad mot någon enskild, eller ens
            mot någon viss grupp. Om jag verkligen visste vilken verksamhet
            som är utan gagn för det allmänna och för landets innevånare,
            skulle jag förstås motionera om dennas avskaffande. Däremot är
            jag övertygad om att det finns gagnlös verksamhet. När jag förra
            gången motionerade i samma ärende, var det en hel del statsanställda
            som tog kontakt med mig, somliga anonymt, förståeligt nog, och
            uttryckte sitt gillande, i det att de själva ansåg sig sitta i
            ett gagnlöst ekorrhjul. Andra tog kontakt med mig och begärde
            att jag skulle be om ursäkt, i det att de kände sig orättvist
            träffade (!). Detta mottagande från allmänhetens och de statsanställdas
            sida har styrkt mig i min uppfattning, att en periodisk genomgång
            av statsverksamheten med hänsyn till behov som bortfallit eller
            som kanske aldrig funnits, är en nödvändighet och att en gagnlöshetsnämnd
            av den typ jag föreslagit är ett bra sätt att nå målet. Jag vill
            föreslå att gagnlöshetsnämnden inrättas på bestämd tid, t. ex.
            fem år, helst som den efter längre tid, då behovet därav rimligen
            minskar efter hand som dess uppgifter blir slutförda, riskerar
            att själv bli gagnlös, och ingenting kan begäras upphäva sig självt,
            annat än i fablernas värld.
          </p>
          <p>
            Hemställan
          </p>
          <p>
            Med hänvisning till det som anförts hemställer jag att riksdagen
            hos regeringen begär ett förslag till lag om inrättande av en
            gagnlöshetsnämnd i enlighet med motionens syfte.
          </p>
          <p>
            Stockholm den 13 januari 1987
          </p>
          <p>
            Marianne Karlsson (c)
          </p>
          <p>
            Mot. 1986/87 A601
          </p>
        </div>
      </div>
    </body>
  </text>
</TEI>
