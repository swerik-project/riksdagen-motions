<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1945--ak--00182">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__ak__182/mot_1945__ak__182-001.pdf"/>
      <fw xml:id="i-FsAdXxjRoteY2phLvepyXH">
        Motioner i Andra kammaren, nr 182. 1
      </fw>
      <div xml:id="i-JiuQVdkuRy2pERebznhtiN" type="motHeader">
        <div xml:id="i-L6rj122qtJgcrYuK8RsA5b" type="motTitle"/>
        <div xml:id="i-UBXU8vvfumhkV1z914LXx6" type="motSubmissionInfo"/>
      </div>
      <div xml:id="i-3UpCjgoZeSXmu618RPMvmX" type="motBody">
        <div xml:id="i-GhSd6D9zTPqSd2AbtapeSM">
          <p xml:id="i-VeEHR3bUHP68rasa2Yj7Jb">
            Nr 182.
          </p>
          <p xml:id="i-XdG2MWxbpmF9fR8KumKdZ4">
            Av herr Johansson i Öckerö m. fl., angående utredning av fiskerinäringens
            efterkrigsproblem.
          </p>
          <p xml:id="i-SyWZgKbHSBX99ND2tFNEeH">
            Den 28 juni 1935 tillkallade statsrådet och chefen för jordbruksdeparte-
            mentet sakkunniga att verkställa utredning och avgiva förslag
            till åtgärder för främjande av fiskerinäringens avsättningsmöjligheter.
            Sakkunniga, som an- togo namnet 1935 års fiskeriutredning, avlämnade
            slutbetänkande och förslag 1 oktober 1937. Dessa ha emellertid
            därefter till större delen icke blivit föremål för vidare behandling
            och sålunda ej heller föranlett åtgärder från regering eller riksdag.
            Anledningen härtill är främst att söka i att fiskets avsättningsförhållanden
            genom världskriget helt förändrats. Tillförseln från havsfisket
            har sålunda betydligt minskats. För västkustfisket var genomsnittsavkastningen
            under fyraårsperioden 1936—1939 i det närmaste 75 miljoner kg
            fisk per år, medan den under fyraårsperioden 1940—1943 stannade
            vid knappt 60 miljoner kg fisk per år, alltså en minskning med
            20 Z. Samtidigt har efterfrågan på fisk inom landet stigit högst
            avsevärt till följd av minskad tillgång på andra livsmedel, särskilt
            köttvaror. I stället för avsättningssvårigheter för fiskfångsterna
            har det motsatta problemet åtminstone tidvis uppstått, nämligen
            brist på fisk, och åtgärder ha vidtagits mot alltför höga priser
            på fisken. När kriget nu synes lida mot sitt slut, befarar man
            emellertid allmänt, att en fredskris kommer att inträda, som med
            all sannolikhet kommer att drabba fiskerinäringen särskilt hårt.
            Dess avsättningssvårigheter bli med all sanno- likhet minst lika
            allvarliga som efter förra världskriget. Redan under kriget har
            det visat sig, att så snart tillgången på andra näringsmedel,
            särskilt då köttvaror, något lättat, ha svårigheter att avyttra
            rikligare fiskfångster upp- stått. Nordsjöns och Atlantens fiskbestånd
            ha nu under flera år varit fredat och fått tillväxa. Så snart
            krigförande och ockuperade länders fiskeflottor kunna återgå till
            fiske på dessa vatten, komma mycket betydande fiskmängder att
            kunna ilandföras. Erfarenheten ger oss anledning förmoda, att
            de olika länderna komma att främja och skydda var och en sitt
            eget fiske. Det svenska fiskets avsättnings- svårigheter kunna
            därigenom väntas åter bli aktualiserade i en utsträckning, som
            gör det till en tvingande nödvändighet att för fisket liksom för
            andra näringsgrenar redan nu planera för framtiden. Särskilt beträffande
            västkust- fisket stå vi här inför problem av allvarlig art i icke
            blott ekonomiskt utan även socialt hänseende. Västkustfiskets
            båt- och redskapsbestånd uppskattas
          </p>
          <p xml:id="i-32JLpWoVjpvV1Pc6QWgeMU">
            Bihang till riksdagens protokoll 1945. 4 saml. Nr 182—187. 183
            45
          </p>
          <pb facs="riksdagen-motions-pdf/data/1945/mot_1945__ak__182/mot_1945__ak__182-002.pdf"/>
          <fw xml:id="i-CiFSiDKF2KGP8WwRnKUqTV">
            2 Motioner i Andra kammaren, nr 182.
          </fw>
          <p xml:id="i-CqRP5rdGJKctAkF4HcUCE5">
            i fiskeriintendentens årsredogörelse för 1943 till cirka 33 miljoner
            kronor, en siffra som snarare är för låg än för hög. Dessa båtar
            och redskap ägas, bortsett från ett fåtal ångtrålare och andra
            i Göteborg hemmahörande båtar, av en- skilda fiskare och fiskelag,
            som för desamma satt sig 1 skuld till betydande belopp. En del
            av skulderna utgöres av statliga fiskerilån, vilka för närvarande
            uppgå till 4 700 000 kronor. Resten har upplånats hos bankinstitut
            och enskilda, där den ene fiskaren står i borgen för den andre
            och där de i stor utsträck- ning lämnat inteckningar i hus och
            hem som säkerhet. Det torde ligga i öppen dag, att en period av
            stora avsättningssvårigheter och därmed följande dålig lönsamhet
            för en näringsgren med sådan ekonomisk och social uppbyggnad som
            västkustfisket representerar, kan medföra allvar- liga följder
            såväl för den betydande befolkningsgrupp det här rör sig om som
            för ett stort antal kommuner. För undvikande av dylika risker
            synes det nödvändigt att förebyggande åtgärder från statsmakternas
            sida redan nu vid- tagas. I första hand bör detta lämpligen ske
            genom att en kommitté tillsättes med uppdrag att utreda de möjligheter,
            som förefinnas att efter det vapenstille- stånd inträtt i Europa
            öka avsättningen av svensk fisk. Några av de problem, som böra
            tagas upp till behandling, kunna här antydas. Under normala förhållanden
            landa de svenska västkustfiskarna i betydande utsträckning sina
            fångster direkt i utländska hamnar. Den internationella fiskeristatistiken
            visar sålunda, att 1937 Sverige direkt i utländska hamnar landade
            16 miljoner kg fisk. Sverige kommer i detta hänseende främst bland
            alla länder i norra och västra Europa. På andra plats följer Island
            (14 miljoner kg 1937). Dessa svenska landningar gälla framför
            allt engelska och danska hamnar. Det är naturligtvis av synnerligen
            stor vikt för det svenska havs- fisket, att så snabbt efter fientligheternas
            upphörande som möjligt svenska fiskebåtar ges möjlighet att sälja
            i utländska hamnar och att dessa landningar icke drabbas alltför
            hårt av handelspolitiska hinder i form av kvoteringar och dylikt.
            Även den från Sverige utgående fiskexporten är av utomordentligt
            stor be- tydelse för avsättningen av västkustfiskets fångster.
            Sveriges export av fisk uppgick sålunda 1939 till 36 miljoner
            kg till ett värde av drygt 10 miljoner kronor. Det bör utredas
            möjligheterna att så snabbt som möjligt få denna ex- port i gång
            igen samt även övervägas, 1 vilken utsträckning dessa livsmedel
            böra ingå i de leveranser, som komma att utgöra Sveriges andel
            av återupp- byggnadsarbetet i Europa. I samband med åtgärder för
            att bereda den svenskfångade fisken tillräck- ligt utrymme på
            exportmarknaden bör övervägas vilka åtgärder, som bli nöd- vändiga
            för att bereda större avsättning på hemmamarknaden för svenska
            fiskares fångster. En viktig faktor i avsättningsproblemet utgöra
            fiskets driftskostnader. Dessa påverka den svenska fiskens konkurrensförmåga
            såväl vid export som på den svenska marknaden. Stor uppmärksamhet
            bör därför ägnas frågan huru-
          </p>
          <pb facs="riksdagen-motions-pdf/data/1945/mot_1945__ak__182/mot_1945__ak__182-003.pdf"/>
          <fw xml:id="i-5eFVxELeD55ApuYLK2Q2Nq">
            Motioner i Andra kammaren, nr 182. 3
          </fw>
          <p xml:id="i-BGmhAGMVVbmkzzKSRyWh4F">
            vida dessa kostnader kunna sänkas och därmed det svenska fiskets
            lönsamhet och konkurrensförmåga ökas. I samband härmed kan pekas
            på att för avsätt- ningen på hemmamarknaden en del distributionsproblem
            finnas, som också böra ägnas uppmärksamhet. Som ovan antytts finns
            det inför de avsättningssvårigheter, som efter kriget vänta fisket,
            åtskilliga problem, vilka redan nu behöva utredas. En planlägg-
            ning av efterkrigstidens fiskerifrågor sker för övrigt redan i
            andra länder, och t. ex. i England har en offentlig brittisk kommitté
            publicerat ett betänkande rörande landets sillfiske efter kriget.
            För det svenska fiskets vidkommande är det hög tid på att en kommitté
            tillsättes med uppdrag att utreda och avge förslag till åtgärder
            i fråga om dels de problem, som här vidrörts, dels de ytter- ligare
            frågor, som allt efter det omställningen till fredsförhållanden
            närmar sig torde komma att aktualiseras. Med stöd av det ovan
            anförda hemställes,
          </p>
          <p xml:id="i-UayDoad4EkFVZcg7mhzpFf">
            att riksdagen i skrivelse till Kungl. Maj:t måtte begära en skyndsam
            utredning om fiskets efterkrigsproblem, varvid bland annat svenska
            fiskares möjlighet att landa fisk i utländska hamnar samt möjlighet
            till export i första hand måtte bliva föremål för skyndsam behandling.
          </p>
          <p xml:id="i-6Cg6ixpbhWmcziw31826bc" type="date">
            Stockholm den 22 januari 1945.
          </p>
          <div xml:id="i-AoT5vYnX5Fse79YwUmVzW5" type="signatureBlock">
            <list xml:id="i-6jSoEEr95nJsbGxRFuGM7q">
              <item xml:id="i-NtzBjbgCx62wBLeHHVgArj" who="unknown" type="signature">
                Erik Johansson
              </item>
              <item xml:id="i-3qiWjWefmrUG5hLPHivSzN" who="i-MXZLbf93D8sNNjc8yebEXt" type="signature">
                Birger Utbult
              </item>
              <item xml:id="i-KZpTDdjHxLijtPu1ijPUbM" who="i-hZRRc3xfX1LHebPrPsSqz" type="signature">
                Gösta Skoglund
              </item>
              <item xml:id="i-Nxb8uFLbx7UrBhJDJU2jyF" who="unknown" type="signature">
                Umeå
              </item>
              <item xml:id="i-PtinE7VBtNjC3j4B3JWv9C" who="unknown" type="signature">
                Gösta Andersson
              </item>
              <item xml:id="i-79yFXGPAcDcVegqDSNqHUR" who="i-RkvKy7yomEBZCYRG5fCKH3" type="signature">
                Ernst V Staxäng
              </item>
              <item xml:id="i-73i46h8s6c2M58UZMApxG5" who="i-PxJkAua7y2xMDdFhtkakAi" type="signature">
                J. W. Mårtensson
              </item>
              <item xml:id="i-RYPd75YpGpSNH89XEGELFZ" who="unknown" type="signature">
                Mölndal C. 0. Carlsson
              </item>
              <item xml:id="i-KdMZ6saLY8kvz3jpTFiH3b" who="unknown" type="signature">
                Wald
              </item>
              <item xml:id="i-Wyv48cUXQ9Ay9K9Z67tQFD" who="unknown" type="signature">
                Svensson
              </item>
              <item xml:id="i-NzLmfUpoYds7gPtYUhYa6U" who="unknown" type="signature">
                Bakeröd
              </item>
            </list>
          </div>
        </div>
      </div>
    </body>
  </text>
</TEI>
