<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-MJU-02022">
  <teiHeader>
    <fileDesc>
      <titleStmt>
        <title>Biobaserat kretsloppssamhälle</title>
        <author corresp="i-NaB2cvgwB4zVi98HPFcvof">av Kristina Yngwe m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2022 av Kristina Yngwe m.fl. (C)</title>
          <idno type="rdwebb">H4022022</idno>
          <rs type="number">2022</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H4022022/text</ref>
          <ref type="dokument_url_html">http://data.riksdagen.se/dokument/H4022022</ref>
          <ref type="dokumentstatus_url_xml">http://data.riksdagen.se/dokumentstatus/H4022022</ref>
          <ref type="docx">http://data.riksdagen.se/fil/B3D84B4C-C293-40E7-970C-72F48DFA9906</ref>
          <ref type="pdf">http://data.riksdagen.se/fil/853C9828-5A4A-462D-B596-C6732CA93468</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NaB2cvgwB4zVi98HPFcvof</idno>
            <name>Kristina Yngwe</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-B471TcSCwHNHrNRk1EdJek</idno>
            <name>Eskil Erlandsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UNmpqZYFAs3P914VxN967G" type="signed"/>
        <correspContext corresp="i-UNmpqZYFAs3P914VxN967G">
          <note type="signatory" corresp="i-NaB2cvgwB4zVi98HPFcvof"/>
          <note type="signatory" corresp="i-Qqu9byP8zwudzHA8ErxkRe"/>
          <note type="signatory" corresp="i-B471TcSCwHNHrNRk1EdJek"/>
        </correspContext>
        <correspAction xml:id="i-N3JQbDofZJbQ3DpUfKmTTn" type="submitted">
          <date when="2016-10-05"/>
          <time when="10:40:53"/>
        </correspAction>
        <correspAction xml:id="i-3fUmeaxQwKdrjW5ro188JH" type="reviewed">
          <date when="2016-10-06"/>
          <time when="10:45:12"/>
        </correspAction>
        <correspAction xml:id="i-MRsdXn2hpkYHXUtpt8RMrY" type="referred">
          <date when="2016-10-14"/>
        </correspAction>
        <correspAction xml:id="i-Jy6a6AZCfdmnJjADdP3i6n" type="assigned">
          <date when="2018-06-05"/>
          <time when="10:34:43"/>
        </correspAction>
        <correspContext corresp="i-Jy6a6AZCfdmnJjADdP3i6n">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-X51rjfpMipseMAKd6RyC8j" type="behandlas_i"/>
        <correspContext corresp="i-X51rjfpMipseMAKd6RyC8j">
          <ref type="uppgift">2016/17:MJU25</ref>
          <ref type="ref_dok_id">H401MJU25</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU25</ref>
          <ref type="ref_dok_titel">Ett klimatpolitiskt ramverk för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JcVPcEWgsaZmiQ92NsYc4R" type="behandlas_i"/>
        <correspContext corresp="i-JcVPcEWgsaZmiQ92NsYc4R">
          <ref type="uppgift">2016/17:MJU13</ref>
          <ref type="ref_dok_id">H401MJU13</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU13</ref>
          <ref type="ref_dok_titel">Skogspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Af97zFRBZaTnCBf21XwNHU" type="behandlas_i"/>
        <correspContext corresp="i-Af97zFRBZaTnCBf21XwNHU">
          <ref type="uppgift">2016/17:FiU7</ref>
          <ref type="ref_dok_id">H401FiU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FiU7</ref>
          <ref type="ref_dok_titel">Nytt regelverk om upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KeKvwoTA5cJDeyyMyXP9Nz" type="behandlas_i"/>
        <correspContext corresp="i-KeKvwoTA5cJDeyyMyXP9Nz">
          <ref type="uppgift">2016/17:CU14</ref>
          <ref type="ref_dok_id">H401CU14</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU14</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RyyhpNwq4QnD4omZ9mYbp4" type="behandlas_i"/>
        <correspContext corresp="i-RyyhpNwq4QnD4omZ9mYbp4">
          <ref type="uppgift">2016/17:MJU15</ref>
          <ref type="ref_dok_id">H401MJU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU15</ref>
          <ref type="ref_dok_titel">Avfall och kretslopp</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7FMB8WFkYGjkzcChuipraM" type="behandlas_i"/>
        <correspContext corresp="i-7FMB8WFkYGjkzcChuipraM">
          <ref type="uppgift">2016/17:MJU24</ref>
          <ref type="ref_dok_id">H401MJU24</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU24</ref>
          <ref type="ref_dok_titel">Ett klimatpolitiskt ramverk för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:2022 av Kristina Yngwe m.fl. (C)
          Biobaserat kretsloppssamhälle
        </div>
      </div>
      <div type="motBody">
        <div type="motSummary">
          <head xml:id="i-3eqcwj2Da6MAW5fENDEBLe">
            Sammanfattning
          </head>
          <p xml:id="i-NxSWe3Sqqt4ixRmsRP2KCM">
            Varje år inträffar ”over-shoot-day” allt tidigare. Det är dagen
            då vi bedöms ha förbrukat den årliga ekologiska budgeten för vad
            vår jord kan förse oss med i förhållande till de resurser vi konsumerar.
          </p>
          <p xml:id="i-HbufzJ4x5ukp6is9uhoUos">
            Förverkligandet av ett kretsloppssamhälle är en central del i
            Centerpartiets miljöpolitiska historia. Vi strävar efter möjligheten
            att leva i ett samhälle där människans behov tillgodoses i samklang
            med naturens kretslopp där den biologiska mångfalden värnas och
            resursbasen nyttjas och växer.
          </p>
          <p xml:id="i-EH4zudqKPPxAdTWvYj6byB">
            Det är inte konsumtionen vi behöver stoppa, utan den linjära
            förbrukningen av material för att istället återföra material till
            kretsloppet för att sluta cirkeln. Att komma till bukt med den
            ineffektiva resursanvändningen är vad vi kallar för cirkulär ekonomi.
            Vi behöver skapa nya affärsmodeller, förutsättningar och system
            för att tekniska material i möjligaste mån ska kunna återcirkulera
            många gånger i ekonomin utan att förlora i värde och för att biologiska
            material ska kunna återföras till naturen genom att vara nedbrytbara
            och giftfria och användas på nytt. I Miljömålsberedningens betänkande
            En klimat- och luftvårdsstrategi för Sverige SOU 2016:47 lyfts
            dessa perspektiv fram, vilket vi har valt att ta fasta på.
          </p>
          <p xml:id="i-Pee8g9aLp9dT7suQQTCQTF">
            Vi har dessutom ett skriande behov av att bryta fossilberoendet
            för att klara omställningen till ett samhälle utan nettoutsläpp
            av växthusgaser och negativ miljöpåverkan. Centerpartiet har i
            regeringsställning visat att tillväxt går att förena med minskad
            miljöpåverkan och minskade utsläpp av växthusgaser. Bara under
            Centerpartiets och Alliansens regeringstid minskade utsläppen
            av växthusgaser med drygt 19 procent. Under mätperioden 1990 till
            2015 ökade tillväxten med 40 procent samtidigt som utsläppen av
            växthusgaser minskade med 25 procent.
          </p>
          <p xml:id="i-U8LYjQenJgdrTctcosNjb4">
            I Sverige har vi en stor potential i att klara omställningen
            till förnybart genom att skapa näring, energi, produkter och tjänster
            från bland annat skogsråvara. En bioekonomi grundar sig i denna
            möjlighet att byta ut fossil råvara mot förnybar. Sverige kan
            bli framtidens bioekonomiska kretsloppssamhälle.
          </p>
        </div>
        <div type="motProposal" subtype="förslag">
          <head xml:id="i-YZwFPgvsMtv76tJ4h14aCV">
            Förslag till riksdagsbeslut
          </head>
          <list style="ol">
            <item xml:id="i-SAuX98hAsurdCNcqicUHoR">
              Riksdagen ställer sig bakom det som anförs i motionen om att
              en nationell strategi för omställningen till en biobaserad samhällsekonomi
              bör tas fram och tillkännager detta för regeringen.
            </item>
            <item xml:id="i-TZ6iKpbSfzzXb7NDPzpWY2">
              Riksdagen ställer sig bakom det som anförs i motionen om att
              strategin bör bidra till ökad användning av biobaserade material
              på sikt och tillkännager detta för regeringen.
            </item>
            <item xml:id="i-DZzu4WmkR7LGFq73aMpGmh">
              Riksdagen ställer sig bakom det som anförs i motionen om att
              strategin bör vara förankrad inom både politiken och näringslivet
              och tillkännager detta för regeringen.
            </item>
            <item xml:id="i-LTEjaok9QxfYrQDVFWq3d2">
              Riksdagen ställer sig bakom det som anförs i motionen om att
              se över vilka styrmedel som kan svara mot behovet av att långsiktigt
              öka efterfrågan på hållbara biobaserade produkter, framför allt
              på nischmarknader, och tillkännager detta för regeringen.
            </item>
            <item xml:id="i-AZj9pVz1FjJQSC331B6Da7">
              Riksdagen ställer sig bakom det som anförs i motionen om att
              utveckla och stödja bättre information till slutkonsumenter om
              basmaterialens klimatavtryck i olika slutprodukter och tillkännager
              detta för regeringen.
            </item>
            <item xml:id="i-Yb5WLSgBajgraFgxUriPBz">
              Riksdagen ställer sig bakom det som anförs i motionen om att
              undersöka möjligheten att använda offentlig upphandling som ett
              instrument liksom andra sätt att via regleringar utveckla nischmarknader
              och tillkännager detta för regeringen.
            </item>
            <item xml:id="i-8LMvR3NzcFe1Ebm93vYk4s">
              Riksdagen ställer sig bakom det som anförs i motionen om att
              uppdra åt ansvariga myndigheter att utveckla uppföljningsmått
              så att utvecklingen mot en mer biobaserad ekonomi och substitutionen
              av fossila råvaror kan följas, och detta tillkännager riksdagen
              för regeringen.
            </item>
            <item xml:id="i-TJGmpcGpCRd1EhRXZUfb4r">
              Riksdagen ställer sig bakom det som anförs i motionen om att
              verka för en utveckling mot mer cirkulär ekonomi som präglas av
              hög material- och energieffektivitet för att främja tillväxt samtidigt
              som vi får lägre klimatpåverkan, och detta tillkännager riksdagen
              för regeringen.
            </item>
            <item xml:id="i-SHanuP3mHP7T4bxtcYkcmc">
              Riksdagen ställer sig bakom det som anförs i motionen om att
              anpassa regelverk och styrmedel för att främja teknikutveckling
              och styrning mot resurseffektivitet så att minskade utsläpp säkerställs
              och tillkännager detta för regeringen.
            </item>
            <item xml:id="i-42vP4XyrG3reWm3cAahaPX">
              Riksdagen ställer sig bakom det som anförs i motionen om att
              se över hur cirkulära system kan stimuleras genom den offentliga
              styrningen för att nya produkter på marknaden ska få ett lägre
              klimatavtryck och tillkännager detta för regeringen.
            </item>
            <item xml:id="i-W6RBsx5oevk4LtSfMUY8mh">
              Riksdagen ställer sig bakom det som anförs i motionen om att
              införa producentansvar för textilier och tillkännager detta för
              regeringen.
            </item>
            <item xml:id="i-V69cktEKmEEacmMfw1fGct">
              Riksdagen ställer sig bakom det som anförs i motionen om att
              regler behöver klargöras för beskattning, arbetsvillkor, säkerhet,
              försäkringar m.m. för t.ex. delningstjänster och tillkännager
              detta för regeringen.
            </item>
            <item xml:id="i-MbrZ8pEjgHLazgtRTbRbHM">
              Riksdagen ställer sig bakom det som anförs i motionen om att
              prioritera biobaserade bränslen och biobaserade material som ersätter
              material som producerats med fossila råvaror och tillkännager
              detta för regeringen.
            </item>
            <item xml:id="i-CHsPxPc4af8SC3f17rhFAW">
              Riksdagen ställer sig bakom det som anförs i motionen om att
              biobaserade produkter så långt som möjligt bör användas där de
              gör störst klimatnytta, och detta tillkännager riksdagen för regeringen.
            </item>
            <item xml:id="i-2f4thjDP9xFKnxDL76emjx">
              Riksdagen ställer sig bakom det som anförs i motionen om att
              vidareutveckla certifiering av både skogsbruk och produktkedjor
              och tillkännager detta för regeringen.
            </item>
            <item xml:id="i-Xm55JH5jH4VqfSdZ1CDecv">
              Riksdagen ställer sig bakom det som anförs i motionen om att
              ge berörda myndigheter i uppdrag att ta fram en strategisk plan
              för att minska utsläppen av växthusgaser från skog och jordbruk
              och öka kolinlagringen i åker- och betesmark och tillkännager
              detta för regeringen.
            </item>
            <item xml:id="i-8y72iLu8SupdFi3mKRZmNr">
              Riksdagen ställer sig bakom det som anförs i motionen om att
              skydda skogar med höga naturvärden från avverkning och tillkännager
              detta för regeringen.
            </item>
            <item xml:id="i-C3bxPjus9ssFYow9hQR131">
              Riksdagen ställer sig bakom det som anförs i motionen om att
              skogsvårds-lagstiftningens inriktning, med jämbördiga mål för
              uthållig produktion, bör ligga fast och tillkännager detta för
              regeringen.
            </item>
            <item xml:id="i-EyD1mFxJNEb6bWtpkfLbxq">
              Riksdagen ställer sig bakom det som anförs i motionen om att
              främja användandet av trämaterial vid bostadsbyggande och tillkännager
              detta för regeringen.
            </item>
            <item xml:id="i-5yXDCqLsgnYFtmi5FL5GA5">
              Riksdagen ställer sig bakom det som anförs i motionen om att
              i EU värna om den svenska modellen för skogsbruk och tillkännager
              detta för regeringen.
            </item>
            <item xml:id="i-TFhuw8G3ZVD7PxFLSwwJAB">
              Riksdagen ställer sig bakom det som anförs i motionen om att
              värna om markägares integritet vid avverkning och tillkännager
              detta för regeringen.
            </item>
            <item xml:id="i-8w2vPpHSC3ZNJAWvGKjk5q">
              Riksdagen ställer sig bakom det som anförs i motionen om att
              utveckla skogsnäringen genom regelförenkling och bättre myndighetskontakt
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-RYqDMq56pyetnCNg32KFXN" type="h1">
            En nationell strategi för biobaserad samhällsekonomi
          </head>
          <p xml:id="i-CKa1j3C4nDPbtJiA1DLQmB">
            Den gröna kolatomen, som finns i våra naturresurser på åkern
            och i skogen, utgör en oumbärlig byggsten i framtidens hållbara
            samhälle. Det är viktigt att de rikedomar som finns i naturen
            också bidrar till att utveckla de samhällen och verksamheter som
            finns där naturresurserna finns. Detta för att vi ska kunna skapa
            ett hållbart samhälle i alla dess delar. Med den gröna kolatomen
            som bas kan vi producera livsmedel, drivmedel, kemikalier, tyg
            och byggmaterial från förnybara resurser. Det skapar nya affärsmöjligheter
            för de gröna näringarna och landsbygdens företag samtidigt som
            det minskar belastningen på klimat och miljö. Det skapar jobb
            och tillväxt bland landsbygdens företag och de industrier och
            tjänstesektorer i hela landet som ska förädla och förmedla dessa
            råvaror och produkter, och för export av miljöteknik och kunskap.
          </p>
          <p xml:id="i-AaUVCYTySxkcczswRSeL1Q">
            Tillsammans är jorden och skogen Sveriges gröna guld och dess
            produkter leder till klimat- och miljönytta i hela världen. Därför
            måste landsbygden ha rätt verktyg för att bedriva ett modernt
            jord- och skogsbruk. För att ta ett samlat grepp kring de affärsmöjligheter
            som en övergång till ett biobaserat samhälle ger menar Centerpartiet
            att en nationell strategi för en biobaserad samhällsekonomi ska
            tas fram. Den strategin bör bidra till att öka användningen av
            biobaserade material över tid. I Sverige har vi både råvarubasen
            men även det industriella kunnandet och världsledande forskning
            på området, och det är samverkan mellan näringsliv och stat som
            behövs för att förverkliga strategin. Därför behövs engagemanget
            och förankringen både inom politiken och näringslivet. Vi kan
            skapa förutsättningar för grön kemi med kemiska produkter och
            processer som minskar eller helt eliminerar användandet eller
            bildandet av farliga ämnen, och fasa ut giftiga kemikalier. Vi
            vill öka och industrialisera träbyggandet och stimulera vidareförädling
            av träproduktion i Sverige. Vi vill fortsätta omställningen av
            transportsektorn genom att öka produktionen av förnybara och hållbara
            drivmedel från jord- och skogsråvara.
          </p>
          <head xml:id="i-BEWpxYngwmHEGaX2Fv3Mip" type="h1">
            Behov för nischmarknader
          </head>
          <p xml:id="i-XdEENRamtuaXrBsU5aFMZf">
            För att ta tillvara den potential vi har i Sverige att ställa
            om till mer biobaserade material och bioekonomi behöver vi skapa
            långsiktiga spelregler för investerare. I takt med att klimatförändringarnas
            spår syns tydligare så ökar behovet att ersätta fossila material
            mot biobaserade motsvarigheter. Trots behovet är det en svår konkurrens
            mot det låga oljepriset när utvecklingen av en nischmarknad i
            ett initialt skede kan vara mycket kostsam. Centerpartiet anser
            att marknaden ska vara styrande och efterfrågan finnas därefter,
            men vid utveckling av ny teknik och när nischmarknader behöver
            skapas, finns behov av stöd på vägen. När det gäller stöd för
            marknadsintroduktion av ny teknik finns ett välfungerande system,
            men inte för hela innovationskedjan. Det är här som nya nischmarknader
            och affärsmodeller kan skapas vilket uppmärksammats i Miljömålsberedningens
            betänkande SOU 2016:47. I dag saknas helt styrmedel för nischmarknad
            och marknadstillväxt, vilket gjort att utvecklingen avstannat
            i Sverige. Politiken kan svara på detta behov genom att utveckla
            styrmedel som motsvarar investeringarnas livslängd.
          </p>
          <p xml:id="i-P1pmtwRviP6kwLDNN3bKpp">
            I högre utsträckning behöver klimatsmarta giftfria biobaserade
            material efterfrågas, både vid offentlig upphandling som av konsument.
            Vi anser att styrmedel kan utformas för att främja denna efterfrågan
            likt principen om att förorenaren betalar. Det som är skadligt
            för miljön bör kosta mer medan det som är bra för miljön bör beskattas
            lägre såsom arbete eller miljövänliga material och lösningar.
            Samtidigt har vi EU-regler och en globaliserad värld att ta hänsyn
            till. Vi kan inte riskera att beskatta till den grad att svenska
            industrier tvingas flytta utomlands och orsaka större miljöskada
            där, samtidigt kan vi inte överkompensera det klimatsmarta, giftfria
            och biobaserade då det strider mot EU:s statsstödsregler. Centerpartiet
            vill som en första insats verka för att tillhandahålla information
            till slutkonsumenten som ofta kan ha högre betalningsvilja för
            en produkt med lägre klimatavtryck såsom biobaserade material.
            Vi vill också främja biobaserade material genom offentlig upphandling
            för att på så vis skapa en högre efterfrågan. För det tredje vill
            vi att berörda myndigheter ges i uppdrag att utveckla uppföljningsmått
            så att utvecklingen mot en mer biobaserad ekonomi, och ersättning
            av fossila råvaror, kan följas.
          </p>
          <p xml:id="i-C336WhYcQHmvB67KkCpmVR">
            Som en styrande princip för att främja utvecklingen av klimatsmarta,
            giftfria, biobaserade material vill vi att dessa typer av bränslen
            och material prioriteras i och med att de kan utgöra en viktig
            del för Sveriges framtida arbetsmarknad och i att minska Sveriges
            miljöbelastning. När nischmarknaderna är utvecklade och tekniken
            är på plats bör dessa produkter prioriteras så att de så långt
            som möjligt används där störst klimatnytta fås.
          </p>
          <head xml:id="i-WnyUbcN5DteKqVj8quviYv" type="h1">
            Resurseffektiv cirkulär ekonomi och delningsekonomi
          </head>
          <p xml:id="i-P3hPbAkk1mVs2vce9uecBs">
            Globalt sett används råvaror och energi som om det fanns en oändlig
            tillgång men så är tyvärr inte fallet. Idag sker ett stort slöseri
            på resurser där materialanvändningen ökar i samma takt som välståndet
            globalt ökar, utan att man tillvaratar, återanvänder och återvinner
            de resurser som finns.
          </p>
          <p xml:id="i-6GWUXRxUvg6rBzp9Wzt1qD">
            Detta är ett slöseri både med planetens resurser och ekonomin.
            I Europa återvinns ca 40 procent av allt material, medan ca 60
            procent bränns eller läggs på deponi. Både i Europa och ute i
            världen produceras råmaterial till en hög kostnad för miljö och
            ekonomi, och ändå används materialet bara en gång. Denna ineffektiva
            användning av energi och material ligger bakom många av våra stora
            miljöproblem som bidrar till utsläpp av växthusgaser. Inom transporter,
            mat och byggnader förekommer störst slöseri med resurser. Detta
            är utsläpp och skador på miljön som kan undvikas om resurserna
            används mer effektivt i en cirkulär ekonomi. En utveckling mot
            en cirkulär ekonomi ser vi som en förutsättning för att minska
            utsläppen av växthusgaser och öka sannolikheten att nå klimatmålen.
          </p>
          <p xml:id="i-Hv4uS7KJSFs8RnvBsVGEZ6">
            Sverige har en bättre utgångspunkt än Europa och världen i att
            utvecklas mot en cirkulär ekonomi. I Sverige så återvinner vi
            betydligt mer, vi har en nästan fossilfri elproduktion, hög grad
            av cirkulära materialflöden och högproduktiva värdekedjor i industrin.
            Det finns ändå en potential att öka resurseffektiviteten av material-
            och energianvändning i ekonomin. Studier har visat att det kan
            leda till minskade utsläpp av växthusgaser, samtidigt som vi kan
            skapa jobbtillfällen och få tillväxt. Centerpartiet anser därför
            att vi behöver verka för en utveckling mot en cirkulär ekonomi
            för att främja tillväxt och lägre klimatpåverkan.
          </p>
          <p xml:id="i-7V4uhFwrW4481jzavJcPKQ">
            I och med att en cirkulär ekonomi innehåller flöden som är mer
            än bara resurseffektiva behövs samverkan mellan politiken, forskning
            och näringsliv för att nå ett effektivare resursutnyttjande.
          </p>
          <p xml:id="i-EzGT7Pp2FjBbprtxqCEhMH">
            Produktdesign, produktionsprocesser och materialflöden är delar
            i innovationsprocessen som kan behöva utvecklas för att möjliggöra
            ett förbättrat resursutnyttjande, så att inte produkten behöver
            slängas när en komponent går sönder. Företag kan verka för att
            få tillbaka sina produkter och material från kunder i slutet av
            livscykeln för att sluta kretsloppet exempelvis genom att standardisera
            materialval för att öka materialvärdet i produkterna. Ett utökat
            producentansvar för fler produktgrupper såsom textilier kan vara
            en metod för att stärka den cirkulära ekonomin och möjliggöra
            högre resursutnyttjande. Utveckling av nya affärsmodeller såsom
            leasing-baserade affärsmodeller liksom anpassning till en delningsekonomi
            kan bli nya utmaningar i näringslivet. Den offentliga sektorn
            behöver främja cirkulära system där nya teknologier integreras
            i samhället på ett effektivt sätt så att miljöpåverkan minskas
            och tillväxt ökar. Detta bör leda till en teknik- och produktutveckling
            med allt lägre klimatavtryck samtidigt som svensk ekonomi gynnas
            av högre resurseffektivitet. I takt med omställningen mot en cirkulär
            ekonomi, eller cirkulär bioekonomi, så behöver politiken anpassa
            regelverk och styrmedel så att modern teknik främjas så att resurseffektiviteten
            ökar samtidigt som utsläppen av växthusgaser minskar.
          </p>
          <p xml:id="i-E6q2SHhEnYdZcEySmLftgF">
            En annan form av ökat resursutnyttjande är genom delningsekonomi
            där underutnyttjade varor och tjänster kan hyras eller lånas ut
            utan att man behöver äga tjänsten eller produkten. Det är en växande
            trend med många goda föredömen såsom Airbnb som är bland världens
            största hotellföretag, utan att äga ett enda rum eller Amazon
            som är världens största detaljhandelsföretag men saknar fysiska
            butiker. I denna starka utveckling har politiken inte hunnit med
            och därför behöver regler anpassas för att stärka delningstjänster
            genom exempelvis beskattning, arbetsvillkor, säkerhet och försäkringar.
          </p>
          <head xml:id="i-SG6Qxg8uZAcang3scRaATH" type="h1">
            Klimatsmart skogsbruk och jordbruk
          </head>
          <p xml:id="i-Kf94LJb9GBg1TNnAhasnKY">
            Vår skogs- och jordbruksmark har en unik potential i att skapa
            arbetstillfällen, ge oss energi, näring, produkter och tjänster,
            bevara och gynna biologisk mångfald samtidigt som de kan bidra
            till att minska utsläppen av växthusgaser genom att vara en kraftfull
            kolsänka. Centerpartiet vill att det klimatsmarta aktiva skogsbruket
            ska upprätthållas och stärkas för att nå en ökad skogstillväxt.
            Detta utgör en grundförutsättning för att ställa om till en bioekonomi
            där vi ersätter fossila klimatpåverkande material med skogsråvara.
          </p>
          <p xml:id="i-C2QGkhCjoEaMnnb3aqz7iJ">
            Samtidigt har vi skogsområden som är särskilt skyddsvärda i avseende
            att de utgör habitat för många hotade växt- och djurarter. Dessa
            områden har höga naturvärden och bör i högre utsträckning skyddas
            från avverkning. År 2010 startade Centerpartiet och Alliansen
            ett projekt som kallas för Komet. Projektet handlar om ett nytt
            sätt för att skydda skog. Projektet bygger på avsättningar på
            frivillig grund där det är markägaren som tar initiativet till
            avsättningen. Tanken är att fler naturvårdsavtal ska kunna tecknas
            och att än mer kunna involvera markägaren i skydd av värdefull
            mark. Centerpartiet vill se mer av projekt som bidrar till mer
            engagemang i skogen och att kunna uppfylla miljömålen om skyddad
            skog.
          </p>
          <p xml:id="i-ERaLEBgCn2Z6cyCP6pbT4C">
            Ett sätt att stärka den miljöprofil som de svenska skogarna har
            är genom att utveckla de frivilliga certifieringar av skogsbruk
            och produktkedjor som redan finns för att stärka trovärdigheten
            för svenska biobaserade giftfria produkter.
          </p>
          <p xml:id="i-SRLe68oTrHtqcv1HwQ8DhQ">
            Trä är ett hållbart byggmaterial och det enda förnybara byggmaterialet.
            Andra byggmaterial såsom betong, stål och tegel kommer inte från
            förnybar råvara och kräver mycket energi för sin framställning
            och ger högre utsläpp av koldioxid. Centerpartiet vill därför
            främja användandet av trämaterial vid bostadsbyggande. Genom trämaterial
            med låg miljöbelastning och energieffektiva konstruktioner har
            byggsektorn möjligheter att på både lång och kort sikt reducera
            utsläpp av koldioxid.
          </p>
          <p xml:id="i-3ZK4sUQB163hhwWvNzA82c">
            Skogs- och jordbruksmark har stor potential att binda in koldioxid
            och fungera som en kolsänka, samtidigt kan markerna också bidra
            till stora utsläpp av växthusgaser. Betydande avgångar av koldioxid
            sker vid bruk av organogena jordar, det vill säga, jordar med
            hög mullhalt, medan åkermark orsakar mindre utsläpp av koldioxid.
            Det råder en varierande kunskapsgrad om vad som är bästa åtgärden
            för att minska utsläppen av koldioxid från dessa marker. Exempelvis
            menar Jordbruksverket att återställande till våtmark skulle utgöra
            en effektiv metod för att minska avgången. Andra åtgärder för
            åkermark och betesmark inkluderar ökad kolinbindning på åkermark
            eller plantering av fler buskar och träd på betesmark. Centerpartiet
            anser att berörda myndigheter bör få i uppdrag att genomföra en
            strategisk planering över hur utsläppen av växthusgaser från skogs-
            och jordbrukets organogena jordar kan minska och hur koldioxidinbindningen
            kan öka i åker- och betesmark.
          </p>
          <p xml:id="i-YQK8pmWHrQq1DG8Y8AKTVH">
            Vi måste ha fler jobb på landsbygden och en hållbar utveckling
            i hela landet. Skogen och jobben i skogen spelar där en avgörande
            roll. En stor vinst med den svenska skogspolitiken har varit de
            övergripande principer som regelverket bygger på. Dels politikens
            dubbla och jämställda mål om miljö och produktion och att lagstiftningens
            utgångspunkt är frihet under ansvar. Centerpartiet anser därför
            att skogsvårdslagstiftningens inriktning ska baseras på jämställda
            mål mellan uthållig produktion som ger en god avkastning och bibehållandet
            av biologisk mångfald.
          </p>
          <p xml:id="i-9VDdNxD6aH5XE7jztwtvZf">
            För att inte inskränka på äganderätten när det gäller skogsbruk
            vill Centerpartiet att Sverige i EU ska värna om den svenska modellen
            för skogsbruk. Sverige har en fungerande och ansvarfull modell
            som bygger på att vi tar hänsyn till både miljö och produktion.
            Centerpartiet tycker därför inte att EU på detaljnivå ska bestämma
            hur Sverige ska bedriva sitt skogsbruk.
          </p>
          <p xml:id="i-JLk2Z4MCbxUDkxorzMpWEy">
            Majoriteten av skogsägarna i Sverige är att beteckna som familjeskogsbrukare
            som inte sällan sedan flera generationer tillbaka brukat sin egen
            skog. Än mer byråkrati skulle vara förödande för det engagemang
            och det naturvårdande arbete som alla dessa engagerade skogsägare
            bedriver varje dag. Dagens regelverk har en stabil grund och Centerpartiet
            slår vakt om denna.
          </p>
          <p xml:id="i-NysThpU17f7bFuqFuuDNNa">
            För en tid sedan började Skogsstyrelsen att publicera alla skogsbruksplaner
            digitalt på hemsidan, vilket innebär att det blir lättare att
            överklaga avverkningar. Centerpartiet är oroat för att detta kommer
            att leda till fler okynnesanmälningar, hota skogsägares integritet
            och framförallt hämma det svenska skogsbruket. Därför vill Centerpartiet
            att Skogsstyrelsen ser över vilka effekter digital publicering
            av skogsbruksplaner får för det svenska skogsbruket.
          </p>
          <p xml:id="i-JkTn7pLxSaJ3yBvVESZKaq">
            Centerpartiet bidrog i alliansregeringen med att dra igång initiativet
            Skogsriket. En vision om hur vi än mer skulle kunna dra nytta
            av alla de värden som finns och kommer från den svenska skogen.
            Skogsriket har också bidragit till att dra igång regionala utvecklingsarbeten
            där bland annat regionala skogsrikesstrategier tagits fram.
          </p>
          <p xml:id="i-AjVFcfT4AWNsumEpWfiEtd">
            Ett nationellt skogsprogram kan vara ett verktyg för att få en
            hållbar landsbygd med fler jobb och mer tillväxt i skogen. Programmet
            kan ta till vara på skogen och dess värdekedja som än tydligare
            skulle kunna bidra till utvecklingen mot ett hållbart samhälle
            och en biobaserad samhällsekonomi. Centerpartiet drev i regeringsställning
            på för att Sverige skulle utveckla ett nationellt skogsprogram
            som omfattar skogens ekonomiska, sociala och miljömässiga värden.
            En process som är tänkt att mynna ut i ett nationellt skogsprogram
            pågår för närvarande.
          </p>
          <p xml:id="i-RjynzcBnwoEGwjTkxiFHZL">
            En långsiktig strategi ger mervärden av olika slag t.ex. bättre
            sektorsintegrering, bättre tydlighet och förankring i sektorn
            och därmed större kraft i genomförandet av skogs- och miljöpolitiken
            samt angränsande politikområden. Dessutom skulle man sannolikt
            uppnå ökad tydlighet och transparens i det internationella arbetet.
            Samverkan mellan alla olika intressen är en viktig förutsättning,
            och det är av stor vikt att nuvarande regering slutför det påbörjade
            arbetet. För att den process som nu pågår ska vara lyckosam så
            måste man undvika parallella processer under den dialogprocess
            som nu pågår.
          </p>
          <p xml:id="i-4tSRbJ7no7xnDNriEPfHqc">
            Genom enklare regelverk och bättre service från myndigheterna
            kan företagarna fokusera på att driva företag. I regeringsställning
            tog Centerpartiet beslut om flera förenklingar för skogsföretagen
            och skogsägarna samt om att genomföra djupare analyser för eventuellt
            ytterligare förenklingar. Förenklingarna har bland annat genomförts
            för att underlätta för försöksverksamhet och för åtgärder för
            att bevara och utveckla natur- och kulturmiljövärden och för att
            skapa en ökad flexibilitet och minskad administrativ börda för
            skogsbruket.
          </p>
          <p xml:id="i-GEjsTWKzFzbaEFjMxq8yDP">
            Sverige måste ha ambitiösa mål när det gäller förenkling för
            företag. Bland annat vill Centerpartiet att det ska gå att lämna
            alla uppgifter till ett ställe istället för att lämna in papper
            och blanketter flera gånger. Samtidigt behöver skogsnäringen en
            bättre kontakt med myndigheter för att kunna bedriva skogsbruk.
            Skogsstyrelsen bör därför ha ett dialogfrämjande uppdrag så att
            företagarna kan ägna tid åt sitt företag.
          </p>
          <p xml:id="i-HE58LLByqWkf18LJtCr4DV">
            Ett annat exempel på förenklingsförslag är att korta den så kallade
            sexveckorsregeln, det vill säga den tid som en markägare måste
            vänta från det att en avverkningsanmälan har lämnats till Skogsstyrelsen
            tills dess det är tillåtet att påbörja avverkningen.
          </p>
          <p xml:id="i-57r7RGr34iTJKshBq7ntoY">
            Skogsstyrelsen bör ges i uppdrag att analysera och beskriva hur
            myndighetens arbete skulle behöva organiseras för att möjliggöra
            en kortare tid med bibehållen kvalitet när det gäller miljöhänsyn,
            produktion och dialog.
          </p>
          <p xml:id="i-Dws9JnYiRKbVkEZBJH3z9t">
            För Centerpartiet är skyddet av äganderätten helt central. Det
            är en viktig del för att människor ska kunna bo och verka på den
            svenska landsbygden, våga satsa och skapa fler jobb. Men det handlar
            också om tryggheten för den enskilda människan ifall en ekonomisk
            säkerhet som exempelvis ett skogsinnehav innebär helt plötsligt
            försvinner. Därför vill vi att ersättningar till markägare som
            får sin äganderätt inskränkt måste stärkas.
          </p>
        </div>
        <div type="motSignatures">
          <list>
            <item xml:id="i-PVRqyqz4MkZSM47vTDu1Ub">
              Kristina Yngwe (C)
            </item>
            <item xml:id="i-HQydhxKKZAv24AZU6rcGG">
              Rickard Nordin (C)
            </item>
            <item xml:id="i-At8sAoNzA56v3CFTdjXyVb">
              Eskil Erlandsson (C)
            </item>
          </list>
        </div>
      </div>
    </body>
  </text>
</TEI>
