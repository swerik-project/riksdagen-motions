<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-NU-00113">
  <teiHeader>
    <fileDesc>
      <titleStmt>
        <title>Vissa åtgärder m. m. efter Tjernobylolyckan</title>
        <author corresp="i-RM6v9N7kihqrGSRBsWe7g3">Ivar Franzén m. fl. (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vissa åtgärder m. m. efter Tjernobylolyckan</title>
          <idno type="rdwebb">GA02N113</idno>
          <rs type="number">N113</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GA02N113/text</ref>
          <ref type="dokument_url_html">http://data.riksdagen.se/dokument/GA02N113</ref>
          <ref type="dokumentstatus_url_xml">http://data.riksdagen.se/dokumentstatus/GA02N113</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RM6v9N7kihqrGSRBsWe7g3</idno>
            <name>Ivar Franzén</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-F75GdyfEGNRiwZrKbuWUGy</idno>
            <name>Börje Hörnlund</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-XazZeCYyyq3u8LSAmNahPt</idno>
            <name>Elving Andersson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>Olof Johansson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-4BCsEuyTWrX3aghWF8i72b</idno>
            <name>Ingvar Karlsson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-GyYMjkDFkNwtQ7GJKMBnVE</idno>
            <name>P.-O. Eriksson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-TX8UjKrUpUeZgE2dqKJCFc</idno>
            <name>Görel Thurdin</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-UFZGewHDwtGkFra772Gsp6</idno>
            <name>Rosa Östh</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BmPxo276PkByWzT8ZDp4RX" type="signed"/>
        <correspContext corresp="i-BmPxo276PkByWzT8ZDp4RX">
          <note type="signatory" corresp="i-RM6v9N7kihqrGSRBsWe7g3"/>
          <note type="signatory" corresp="i-F75GdyfEGNRiwZrKbuWUGy"/>
          <note type="signatory" corresp="i-XazZeCYyyq3u8LSAmNahPt"/>
          <note type="signatory" corresp="r-0"/>
          <note type="signatory" corresp="i-4BCsEuyTWrX3aghWF8i72b"/>
          <note type="signatory" corresp="i-GyYMjkDFkNwtQ7GJKMBnVE"/>
          <note type="signatory" corresp="i-TX8UjKrUpUeZgE2dqKJCFc"/>
          <note type="signatory" corresp="i-UFZGewHDwtGkFra772Gsp6"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_n_113/mot_198687_n_113-001.pdf"/>
      <div xml:id="i-Hqaj16WWHia92cPsUbZoHH" type="motHeader">
        <div xml:id="i-Kv4iePeQaPeCqsdZZXYrxp" type="motTitle"/>
        <div xml:id="i-GihiouxmsirtdKQQDbUsqY" type="motSubmissionInfo"/>
      </div>
      <div xml:id="i-6gXwe5M9ukQCZLVVNhzmsS" type="motBody">
        <div xml:id="i-Y6efJ3dC6KuJDEPCcmQ4td">
          <p xml:id="i-2dZKgW9w2vf9a7AqQwZNxn">
            Motion till riksdagen 1986/87: N113
          </p>
          <p xml:id="i-MNu8ZALS1LnWHLUXfGxtFt">
            Ivar Franzén m. fl. (c)
          </p>
          <p xml:id="i-LSBLbgMqaYys2CUXpPAyqp">
            Vissa åtgärder m. m. efter Tjernobylolyckan (prop. 1986/87:18)
          </p>
          <p xml:id="i-6xLnLzLjn37f4c3MYzTxyY">
            Sammanfattning
          </p>
          <p xml:id="i-NpU9ZZyo4hN16yoKNUJV5X">
            I motionen konstateras att kärnkraftsolyckan i Tjernobyl visar
            att kärnkraf- tens avveckling måste påskyndas och följande åtgärder
            bl. a. vidtas:
          </p>
          <p xml:id="i-7Rumgqz7qtwrGcoySKYXvB">
            Oo
          </p>
          <p xml:id="i-8STpgJ1DaxjDzHvgpe92Kg">
            Sverige måste, i de internationella organ landet är representerat
            i, infor- mera om bakgrunden till svenska ställningstaganden för
            en avveckling av kärnkraften och samtidigt verka för en internationell
            avveckling. Sverige bör i FN och dess internationella atomenergiorgan
            (IAEA) verka för att organisationens uppgifter inskränks till
            att avse dels kontroll och säkerhetsfrågor för den civila kärnkraften,
            dels åtgärder för att förhindra kärnvapenspridningen. IAEA bör
            successivt förändras till ett organ för en säker avveckling av
            kärnkraften. Sverige bör verka för att samtliga länder som utnyttjar
            kärnenergi för civilt och militärt bruk skall ansluta sig till
            gällande internationella regler för ersättning vid atomolyckor.
            En översyn av de svenska bestämmelserna av försäkringsskyddet
            vid atomolyckor bör ske i syfte att ålägga anläggningsinnehavarna
            såväl ett väsentligt större kostnadsansvar vid en olycka som att
            den totala skade- ståndsnivån höjs och försäkringsansvaret vidgas.
            Beredskapen för kärnkraftsolyckor måste stärkas i samtliga län
            och kost- naderna för de beredskapshöjande åtgärderna finansieras
            genom avgifter från kärnkraftsföretagen. Vidare måste ansvarsförhållanden
            mellan olika myndigheter på central och regional nivå klarläggas.
            Ersättning för förluster och merkostnader på grund av det radioaktiva
            nedfallet från Tjernobyl skall kunna utgå till samtliga enskilda,
            företag och områden som drabbats.
          </p>
          <p xml:id="i-8ohJ997vfdV8CPQSHm8ouF">
            Inledning
          </p>
          <p xml:id="i-Tr3bSwiCAn1PrvemG1i1mE">
            I proposition 1986/87:18 föreslås vissa åtgärder som en följd
            av kärnkrafts- olyckan i Tjernobyl. Propositionen syftar till
            att mildra konsekvenserna av det radioaktiva nedfallet och förbättrad
            beredskap och information vid kärn- kraftsolyckor. Regeringens
            mer långsiktiga ställningstaganden som en följd av Tjernobylolyckan
            avses ske vid en senare tidpunkt, då det utredningsar- bete som
            föranletts av olyckan slutförts.
          </p>
          <pb facs="riksdagen-motions-pdf/data/198687/mot_198687_n_113/mot_198687_n_113-002.pdf"/>
          <p xml:id="i-NTEnL2Na5F6tQvDPWxkdNc">
            Vi har tidigare i skilda sammanhang understrukit att en offensiv,
            hand- lings- och framtidsinriktad energipolitik för effektivare
            energianvändning och utnyttjande av förnybara energislag har en
            avgörande betydelse för möjligheterna till såväl en positiv ekonomisk
            utveckling som möjligheterna att värna natur och miljö. Katastrofen
            i Tjernobyl visar att beslutet om kärnkraftens avveckling måste
            genomföras så snabbt som möjligt. Centerpartiet kvarstår vid sin
            uppfattning att kärnkraften borde ha avveck- lats snabbare och
            inletts tidigare eftersom kärnkraftens andel av energiför- sörjningen
            då var lägre. Det är nu en betydligt svårare uppgift att genomföra
            avvecklingen än om den startat utifrån sex kärnkraftverk som var
            i drift vid folkomröstningen 1980. Centerpartiet förutsätter att
            alla de möjligheter som står till buds för en snabbare avveckling
            tas till vara, vilket är helt i enlighet med gällande folkomröstningsbeslut
            och riksdagens ställningstagande med anledning av detta. Betydelsen
            av aktiva åtgärder för att påskynda avveck- lingen understryks
            av att den gängse riskbedömningen inom industrin inne- bär att
            inom en tioårsperiod kan ytterligare en stor olycka komma att
            inträffa. Vi avser att återkomma med våra mera konkreta ställningstaganden
            vad avser formerna för genomförande av beslutet om avveckling
            av kärnkraften.
          </p>
          <p xml:id="i-5CTznUbSjKY1V51DkG4hMx">
            Det internationella kärnenergisamarbetet
          </p>
          <p xml:id="i-2aXVTaoFJXonHPLsXLseGy">
            Det mellanstatliga samarbetet på kärnenergiområdet har koncentrerats
            till organ inom FN, OECD och EG. Förenta nationernas atomenergiorgan
            är IAEA (International Atomic Energy Agency). Enligt stadgarna
            för organisa- tionen är dess mål att öka och utvidga kärnenergins
            bidrag, som det heter i texten, till fred, hälsa och välstånd
            i hela världen. Organisationens uppgift är således att främja
            spridningen av civil kärnkraft. IAEA bildades emellertid år 1956,
            och organisationens stadgar är således upprättade innan man var
            medveten om de miljö- och säkerhetsrisker användning av kärnkraft
            för civil energiproduktion innebär. Det åligger dock organisationen
            att samtidigt kontrollera och övervaka, enligt det s. k. icke-spridningsavtalet,
            att klyvbart material inte utnyttjas för tillverkning av kärnvapen.
            På kärnsäkerhetsområdet utfärdar IAEA rekommendationer bl.a av-
            seende myndighetsorganisationer, lokalisering, utformning och
            drift av kärn- kraftverk. Organisationen verkar även inom en mängd
            andra områden som t. ex. att ge råd och anvisningar vid transporter
            av radioaktivt avfall, hante- ring och förvaring av radioaktivt
            avfall och bestrålning av livsmedel. Centerpartiet har i skilda
            sammanhang kritiserat den dubbla roll som IAEA för närvarande
            har. Vi har framhållit det oförenliga i att både främja kärnkraftens
            utveckling och samtidigt ha ett ansvar för att förhindra kärnva-
            penspridningen. Enligt vår mening måste IAEA:s uppgifter koncentreras
            dels till kontroll och övervakning av kärnkraftens säkerhet, dels
            till att för- hindra kärnvapenspridningen. Katastrofen i Tjernobyl
            har inneburit att IAEA kommit i centrum för intresset vad gäller
            den internationella kärnener- giverksamheten. Bl.a. har i IAEA:s
            regi anordnats konferenser i syfte att klarlägga och utvärdera
            konsekvenserna av olyckan. Kärnkraftsolyckan visar också att det
            internationella samarbetet måste stärkas vad avser kontrollen
          </p>
          <p xml:id="i-6dstYWrPhWuJAAtg6Je4Lx">
            Mot. 1986/87 N113
          </p>
          <pb facs="riksdagen-motions-pdf/data/198687/mot_198687_n_113/mot_198687_n_113-003.pdf"/>
          <p xml:id="i-ACBM6DYikipS9QE1s7rsJq">
            och säkerheten vid användning av kärnkraft. De konventioner som
            antagits, dels om bistånd i händelse av en kärnkraftsolycka eller
            ett radioaktivt nöd- läge, dels om tidig information vid en kärnenergiolycka
            stärker IAEA:s roll vid kärnkraftsolyckor. Detta är positivt och
            kan enligt vår mening ses som ett led i strävanden att förändra
            IAEA:s verksamhet till att enbart ansvara för kontroll och säkerhet
            på såväl det civila som militära kärnenergiområdet. Sverige måste
            vidare aktivt informera om de bedömningar som lett fram till beslutet
            om att avveckla den svenska kärnkraften. Detta måste vara en väsentlig
            uppgift för bl. a. Sveriges representanter i IAEA. Det är självfallet
            av intresse för andra länder som är engagerade i kärnenergiverksamhet
            eller planerar ett sådant engagemang att ta del av de överväganden
            som lett fram till avvecklingsbeslutet. Det är emellertid samtidigt
            uppenbart att trovärdig- heten i ett sådant agerande förutsätter
            att Sverige kan peka på konkreta handlingar, som visar att avvecklingen
            har påbörjats. Det är också självfallet lättare att ställa krav
            på andra länder om man själv har varit beredd att ta de steg som
            man kräver att andra skall göra. Kraven på bättre säkerhet och
            kontroll av den civila användningen av kärnkraft får inte undanskymma
            att den övergripande uppgiften för Sverige internationellt att
            driva, är kravet på en total avveckling av kärnkraften. Förbättrad
            säkerhet och större kontroll kan möjligen minska risken för olyckor
            men aldrig tas som intäkt för att en stor olycka inte kan hända.
            Enligt vår mening bör därför Sverige internationellt arbeta för
            en avveck- ling av kärnkraften och som ett första steg kräva att
            IAEA:s stadgar ändras så att organisationens uppgifter inskränks
            till att gälla dels kontroll och säkerhet av den civila kärnkraften,
            dels att kontrollera och förhindra kärnvapensprid- ningen. Enligt
            vår mening måste inriktningen av IAEA :s verksamhet succes- sivt
            förändras och organisationen bli ett organ som arbetar för en
            säker avveckling av kärnkraften. Detta bör ges regeringen till
            känna.
          </p>
          <p xml:id="i-9o91Mn95WBsfKV49Q8SfTJ">
            Försäkringsskydd vid atomolyckor
          </p>
          <p xml:id="i-9FnKoQtGZcYcc4HSDiDGAq">
            Katastrofen i Tjernobyl och de konsekvenser denna fått för omkringliggande
            länder har även aktualiserat formerna för hur kostnaderna i dessa
            länder som betingats av det radioaktiva nedfallet skall ersättas.
            Bl. a. har från skilda håll framförts krav på att staten alternativt
            enskilda personer skall kräva skade- stånd av Sovjet. Enligt vår
            mening torde det vara utsiktslöst att genom ett regelrätt domstolsförfarande
            i Sovjet kunna utverka någon ersättning till dem som drabbats.
            Enligt vår mening bör i stället ersättningskravet regleras inom
            ramen för det gällande försäkringsskyddet vid atomolyckor. Nödvändigheten
            av ett försäkringssystem av den typ vi nu har är i och för sig
            ett klart belägg för orimligheten i att utnyttja kärnenergi för
            energiproduk- tion. Utifrån det marknadsekonomiska synsätt som
            i normala fall anses bör prägla företagsamheten, borde kärnkraften
            helt bära kostnaderna för verk- samheten och kärnkraftsföretagen
            åläggas hela försäkringsansvaret. Erfaren- heterna visar dock
            att det inte torde vara möjligt att låta anläggningsinneha- vare
            svara för hela ersättningskostnaden vid en olycka eftersom inga
            försäkringsbolag var för sig eller gemensamt skulle teckna en
            sådan försäk-
          </p>
          <p xml:id="i-9PqC1B6GJQiqGQ79znXoUW">
            Mot. 1986/87 N113
          </p>
          <pb facs="riksdagen-motions-pdf/data/198687/mot_198687_n_113/mot_198687_n_113-004.pdf"/>
          <p xml:id="i-WC3QyZQQtGRSpBRp7qNp6U">
            ring. De ekonomiska riskerna är för stora för att kunna bäras
            vid en inträffad Mot. 1986/87 olycka och ett fullgott försäkringsskydd
            för kärnkraften förutsätter såledesatt - N113 marknadsekonomins
            spelregler sätts ur spel. De internationella bestämmelserna för
            ersättning vid atomolyckor finns reglerade i två konventioner,
            Pariskonventionen och en tilläggskonvention till denna. Ersättningsansvaret
            är enligt dessa konventioner indelat i tre steg innebärande att
            upp till en viss gräns åligger ersättningsansvaret anläggnings-
            innehavaren. Därefter har den stat, där anläggningen är belägen,
            ansvaret gentemot de andra konventionsstaterna och slutligen finns
            ett gemensamt ersättningsansvar för de stater som biträtt tilläggskonventionen.
            Gällande svenska bestämmelser finns intagna i atomansvarighetslagen
            och innebär att anläggningsinnehavarens skadeståndsansvar maximalt
            uppgår till 500 milj. kr. Den maximala ersättningen som kan utgå
            enligt tilläggskonven- tionen är för närvarande 2,4 miljarder
            kronor. För svensk del finns dessutom ett ”fjärde steg” vilket
            innebär att statsansvaret kan fastställas så att det sammanlagda
            beloppet, som står till förfogande för den som lider skada i samband
            med driften av atomanläggning, uppgår till 3 miljarder per olycka.
            I vissa fall kan även ersättning utges genom stiftande av särskild
            lag. Ersätt- ningsskyldigheten för anläggningsinnehavarna med
            500 milj. kr. innebär att en försäkring om 600 milj. kr. måste
            tecknas. Sovjetunionen har inte biträtt de ovannämnda konventionerna.
            Enligt vår mening är det inte acceptabelt att Sovjetunionen med
            det omfattande kärn- kraftsprogram man för närvarande har, inte
            anslutit sig till dessa konventio- ner. Sverige måste aktivt verka
            för att alla länder som utnyttjar kärnkraft för civil energiproduktion
            skall ansluta sig till dessa konventioner så länge kärn- kraften
            finns kvar. Vidare måste enligt vår mening kraftindustrin ta ett
            avsevärt större ansvar än vad som för närvarande gäller och de
            totala belop- pen som kan utgå som ersättning vid en olycka höjas.
            Regeringen måste därför efter en noggrann översyn av gällande
            bestämmelser lägga förslag om ett förbättrat ersättningsskydd
            vid atomolyckor bl. a. innefattande ett väsent- ligt större skadeståndsansvar
            och ett mer marknadsanpassat försäkringsbe- lopp för anläggningsinnehavare.
          </p>
          <p xml:id="i-Uwou1mFJ5yXJX2CCrit4Ug">
            Förbättrad beredskap vid atomolyckor
          </p>
          <p xml:id="i-3AvU5zUujeGjMH7a2ngrSA">
            Kärnkraftsolyckan i Tjernobyl innebar även att bristerna i den
            svenska beredskapen inför kärnkraftsolyckor klart framträdde.
            Förslagen i den nu föreliggande propositionen syftar bl. a. till
            att rätta till dessa brister och skapa en större kompetens hos
            myndigheter att hantera problem som uppstår vid en kärnkraftsolycka.
            De konkreta förslag till beredskapshöjande åtgärder som redovisas
            i propositionen kan enligt vår mening bidra till en sådan utveckling.
            Det finns dock anledning att understryka vikten av att beredskapen
            inför kärnkraftsolyckor måste förbättras i samtliga län. Såsom
            understryks i propo- sitionen, är en av de slutsatser som kan
            dras av kärnkraftsolyckan i Tjenobyl, att det inte går att geografiskt
            avgränsa det område som kan drabbas av ett nedfall efter en olycka.
            I princip bör det i varje län finnas en likartad beredskapsorganisation,
            med undantag för planläggningen i kärnkraftslänen
          </p>
          <p xml:id="i-YFrLZvsTWCuCPYdfvsVniB">
            [2 a fl Va NE
          </p>
          <pb facs="riksdagen-motions-pdf/data/198687/mot_198687_n_113/mot_198687_n_113-005.pdf"/>
          <p xml:id="i-PgfExtdJfWZTh8mEiNkZoF">
            av evakuering av befolkningen inom den inre beredskapszonen,
            med hänsyn till att det finns ett antal utländska kärnkraftverk
            närmare Sveriges gränser än kärnkraftverket i Tjernobyl. Ett haveri
            i någon av dessa reaktorer kan aldrig uteslutas och vilket geografiskt
            område det radioaktiva nedfallet kommer att drabba kan inte förutses.
            Olyckan i Tjernobyl har också understrukit betydel- sen av att
            risken för stora olyckor inte negligeras som kärnkraftens föresprå-
            kare tidigare försökt göra. Haveribilden i Tjernobylreaktorn kan
            kanske förklaras av såväl den mänskliga faktorn som den speciella
            reaktortypen. Detta kan dock inte tas som intäkt för att en motsvarande
            stor olycka med liknande konsekvenser inte skulle kunna hända
            i en annan typ av reaktorer i Sverige eller utomlands. Riskerna
            blir dessutom allt större med reaktorernas tilltagande ålder och
            den därav följande tekniska förslitningen på vitala delar i reaktorn.
            En annan konsekvens av olyckan i Tjernobyl som påvisades var bristen
            på såväl samordning som kompetens hos berörda myndigheter att
            göra en snabb och korrekt bedömning av de effekter och risker
            det radioaktiva nedfallet innebar för allmänheten. Undermålig
            teknisk utrustning förvärrade dessa problem. De föreliggande förslagen
            syftar delvis till att lösa dessa problem. Det kan dock ifrågasättas
            om de insatser som föreslås är tillräckliga för att skapa förutsättningar
            för en mer preciserad och korrekt information till allmänheten.
            Under den tid som förflutit sedan olyckan i Tjernobyl har skilda
            myndigheter till allmänhet och näringsidkare meddelat information,
            råd och anvisningar som ofta varit såväl tveksamma till sitt innehåll
            som motsägande. Det är självklart att allmänheten i ett sådant
            läge visar en bristande tilltro till den information som ges.
            Enskilda individer känner oro och osäkerhet inför bristen på möjligheterna
            att påverka sin egen situation. Det var exempelvis inte rimligt
            att statens strålskyddsinstitut (SST) skulle ge råd i jordbruksfrå-
            gor. Rimligen borde SSI ha försett lantbruksstyrelsen med information
            om effekterna av det radioaktiva nedfallet där och därefter låta
            denna myndighet bedöma vilka rekommendationer som var möjliga
            att efterleva för den en- skilde jordbrukaren. Den bristande tilltron
            förstärktes också av den förvir- ring som såväl användningen av
            olika måttenheter på stråldoser skapade som de enskilda bedömningar
            experter och myndigheter gav vad beträffar effek- terna av en
            viss strålningsnivå för både individen och befolkningen i dess
            helhet. Vi har mot denna bakgrund i annat sammanhang föreslagit
            att en särskild parlamentariskt sammansatt miljökommission tillkallas
            med bl. a. direktiv dels att mera genomgripande belysa effekterna
            av det radioaktiva nedfallet och en ökad lågdosstrålning, dels
            utreda formerna för organisation och samverkan mellan såväl myndigheter
            som organ på skilda nivåer. Finansieringen av de beredskapshöjande
            åtgärderna på central och regio- nal nivå föreslås huvudsakligen
            ske genom anslag över budgeten. Endast en mindre del förutsätts
            anläggningsinnehavarna av kärnkraftverken svara för. Självfallet
            bör staten svara för kostnaderna som helt är effekter av olyckan
            i Tjernobyl. Enligt vår mening behöver emellertid inte de föreslagna
            bered- skapshöjande åtgärderna motiveras med olyckan i Tjernobyl
            utan är helt nödvändiga med hänsyn till det svenska kärnkraftsprogrammet.
            Detta inne- bär att den svenska kärnkraftsindustrin helt bör svara
            för kostnaderna för de
          </p>
          <p xml:id="i-Gi28tdY4igxw8H9W4injyN">
            Mot. 1986/87 N113
          </p>
          <pb facs="riksdagen-motions-pdf/data/198687/mot_198687_n_113/mot_198687_n_113-006.pdf"/>
          <p xml:id="i-X4jEexBhcUAqE51zgJstYo">
            beredskapshöjande åtgärderna. Totalt föreslås att 40,0 milj.
            kr. anvisas, varav 8,5 milj. kr. skall tas ut via avgifter. Med
            hänsyn till vårt krav på en stärkt beredskap i samtliga län bedömer
            vi att ytterligare 3,0 milj. kr. utöver regeringens förslag för
            befolkningsskydd, räddningstjänst, teknisk utrustning m.m. behöver
            anvisas — dvs. totalt 43 milj. kr., vilka helt bör täckas genom
            avgifter från kärnkraftsindustrin.
          </p>
          <p xml:id="i-WqNNK8ts41XTfnxyPj48R6">
            Ersättning till företag för förluster och merkostnader på grund
            av olyckan i Tjernobyl
          </p>
          <p xml:id="i-2MEULVVi6ChoJrcikFK4U5">
            Det radioaktiva nedfallet efter kärnkraftsolyckan har skapat
            stora problem för framför allt företag inom jordbruk, trädgård,
            ren- och turistnäringarna. Enligt vissa bedömningar har olyckan
            hittills kostat det svenska samhället nära en halv miljard. Enligt
            vår mening bör samtliga enskilda, företag och områden som till
            följd av olyckan i Tjernobyl åsamkats kostnader och förluster
            ha rätt till ersättning. Det måste ankomma på regeringen att fastställa
            efter vilka principer ersätt- ning skall utges. Det bör dock understrykas
            att i det läge som nu uppstått får inte slentrianmässig tillämpning
            av tidigare ersättningsregler ske, och varje ansökan om ersättning
            från ett företag måste noggrant prövas utifrån förut- sättningarna
            i det aktuella fallet. Den konkreta prövningen bör ske av de regionala
            organen i berörda områden. Vi vill också i detta sammanhang framhålla
            de ekonomiska konsekvenser som det radioaktiva nedfallet hotar
            andra värden. Vid sidan av följderna för både företag och enskilda
            drabbas också den sociala och kulturella miljön. Från centerhåll
            har i annat sammanhang pekats på konsekvenserna för t. ex. samerna.
            Effekterna av det radioaktiva nedfallet har emellertid självfallet
            påverkat den sociala miljön för alla boende i de drabbade områdena
            svårt. Förstörda möjligheter till jakt och fiske, bär- och svampplockning
            samt ökad oro för hur det påverkar hälsa och miljö på lång sikt
            har givit en försämrad livskvalitet — en förlust som inte kan
            ersättas med ekonomiska anslag. Det är problem som först kan lösas
            genom en avveckling av kärnkraften både nationellt och internationellt.
          </p>
          <p xml:id="i-86Fkxh1LMHFoA2FbxeSvPu">
            Hemställan
          </p>
          <p xml:id="i-AHimXiYPuz5cfpnZAQfHVZ">
            Med hänvisning till vad som ovan anförts hemställs 1. attriksdagen
            beslutar som sin mening ge regeringen till känna att Sverige i
            de internationella organ där landet är representerat skall verka
            för en internationell avveckling av kärnkraften i enlighet med
            vad som anförs i motionen,
          </p>
          <p xml:id="i-TqKe3HhUXuQsUR5Cqy4Gah">
            2. att riksdagen beslutar att hos regeringen hemställa om initiativ
            som syftar till att uppgifterna för FN:s atomenergiorgan (IAEA)
            be- gränsas till att avse dels kontroll- och säkerhetsfrågor för
            den civila kärnkraften, dels åtgärder för att förhindra kärnvapenspridningen
            samt att IAEA successivt förändras till ett organ som verkar för
            en säker avveckling av kärnkraften, 3. att riksdagen beslutar
            att hos regeringen hemställa om initiativ
          </p>
          <p xml:id="i-56Vmp2nKr8cytMT8JJmGsF">
            Mot. 1986/87 N113
          </p>
          <pb facs="riksdagen-motions-pdf/data/198687/mot_198687_n_113/mot_198687_n_113-007.pdf"/>
          <p xml:id="i-3d23uEy1SL1Qoh4Y5SqcPM">
            som syftar till att samtliga länder som utnyttjar kärnenergi
            för civilt och militärt bruk ansluter sig till de konventioner
            som reglerar de internationella bestämmelserna för ersättning
            vid atomolyckor, 4. attriksdagen beslutar att hos regeringen hemställa
            om en översyn av gällande svenska bestämmelser för ersättning
            vid atomolyckor i atomansvarighetslagen och därefter återkommer
            till riksdagen med förslag om förändringar, innebärande såväl
            ett ökat skadestånds- som ett vidgat försäkringsansvar av former
            och nivåer för ersättning vid atomolyckor i enlighet med vad som
            anförs i motionen, 5. attriksdagen beslutar att som sin mening
            ge regeringen till känna vad som i motionen anförts om förbättrad
            beredskap vid atomolyckor, 6. att riksdagen beslutar att bemyndiga
            regeringen att besluta om föreskrifter för avgifter för finansiering
            av åtgärder för en förbättrad beredskap vid atomolyckor i enlighet
            med vad som förordas i motio- nen, 7. att riksdagen beslutar som
            sin mening ge regeringen till känna vad som i motionen anförts
            om riktlinjerna för ersättning till enskilda, företag och områden
            för förluster och merkostnader på grund av radioaktivt nedfall
            som en följd av olyckan i Tjernobyl.
          </p>
          <p xml:id="i-5Z7Ngg7fKpvyb2VaUyLv9d" type="date">
            Stockholm den 22 oktober 1986
          </p>
          <p xml:id="i-LA3g32DJW1yyUMJWR9pQKc">
            Ivar Franzén (c)
          </p>
          <p xml:id="i-FBNA7Zp1wsaWXENBgwALKi">
            Börje Hörnlund (c) P.-O. Eriksson (c) Elving Andersson (c) Görel
            Thurdin (c) Olof Johansson (c) Rosa Östh (c)
          </p>
          <p xml:id="i-SDKgXuKVPU5rJk7DxkNgf3">
            Ingvar Karlsson (c) i Bengtsfors
          </p>
          <p xml:id="i-EeHEvbysTDAYRZTxBaf736">
            Mot. 1986/87 N113
          </p>
          <p xml:id="i-PhApuArzFHAg7MDztKtjb8">
            10
          </p>
        </div>
      </div>
    </body>
  </text>
</TEI>
