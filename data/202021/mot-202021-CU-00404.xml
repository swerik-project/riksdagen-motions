<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-CU-00404">
  <teiHeader>
    <fileDesc>
      <titleStmt>
        <title>Hyressättning</title>
        <author corresp="i-Xte2hVf6qgEgJA6sWB1cDH">av Momodou Malcolm Jallow m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:404 av Momodou Malcolm Jallow m.fl. (V)</title>
          <idno type="rdwebb">H802404</idno>
          <rs type="number">404</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H802404/text</ref>
          <ref type="dokument_url_html">http://data.riksdagen.se/dokument/H802404</ref>
          <ref type="dokumentstatus_url_xml">http://data.riksdagen.se/dokumentstatus/H802404</ref>
          <ref type="docx">http://data.riksdagen.se/fil/4A0CF6EA-9CF2-4D6F-836B-47F2F9D15D2B</ref>
          <ref type="pdf">http://data.riksdagen.se/fil/141C4B66-0A3B-4DA2-A147-88E12374337D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2xr1QVpG5voLFbpHSgmnNa" type="signed"/>
        <correspContext corresp="i-2xr1QVpG5voLFbpHSgmnNa">
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction xml:id="i-BFojUn7W9JTczNhPiW6Kj4" type="submitted">
          <date when="2020-09-25"/>
          <time when="11:12:27"/>
        </correspAction>
        <correspAction xml:id="i-VWKnoJW4GTTuewTWDjnaTi" type="reviewed">
          <date when="2020-09-25"/>
          <time when="11:34:17"/>
        </correspAction>
        <correspAction xml:id="i-YNSmzGqPzm2t7d5W9HarYA" type="referred">
          <date when="2020-10-14"/>
        </correspAction>
        <correspAction xml:id="i-Ake2VNV8WkPnP225peAvTT" type="assigned">
          <date when="2021-02-11"/>
          <time when="16:15:50"/>
        </correspAction>
        <correspContext corresp="i-Ake2VNV8WkPnP225peAvTT">
          <ref type="assignedTo">Civilutskottet</ref>
        </correspContext>
        <correspAction xml:id="i-2LSnVGrim5DkruMYSTqapg" type="behandlas_i"/>
        <correspContext corresp="i-2LSnVGrim5DkruMYSTqapg">
          <ref type="uppgift">2020/21:CU7</ref>
          <ref type="ref_dok_id">H801CU7</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU7</ref>
          <ref type="ref_dok_titel">Hyresrätt m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9RxYXZBSsYhXAFeBUxcGXj" type="motHeader">
        <div xml:id="i-PgNbcxFhAJvV1jo8ND88F9" type="motTitle">
          Motion till riksdagen 2020/21:404 av Momodou Malcolm Jallow m.fl.
          (V) Hyressättning
        </div>
      </div>
      <div xml:id="i-PzRKL48bSqCzyq4mmZqVN6" type="motBody">
        <div xml:id="i-KEYCCqW696WzKVQGUCu5Pc" type="motProposal" subtype="förslag">
          <head xml:id="i-MXmptc88uRuk9CNAceb4qJ">
            1 Förslag till riksdagsbeslut
          </head>
          <list xml:id="i-S4K76ASa7tYN2s88hS1v34" style="ol">
            <item xml:id="i-nrzP1fts26NS6vMzHawHm">
              Riksdagen ställer sig bakom det som anförs i motionen om att
              påtaglighetsrekvisitet bör tas bort och tillkännager detta för
              regeringen.
            </item>
            <item xml:id="i-NGGLActrXBRBtkeSDiLHpY">
              Riksdagen ställer sig bakom det som anförs i motionen om att
              hyreslagen bör ändras så att överenskommelser mellan parterna
              om systematisering av hyran blir normerande i hyresnämndens bedömning
              och tillkännager detta för regeringen.
            </item>
            <item xml:id="i-ULnkMyDstDAAFGoqUV9Kq7">
              Riksdagen ställer sig bakom det som anförs i motionen om att
              regeringen bör tillsätta en utredning med uppdrag att se över
              presumtionshyressystemets effekt på dels hyresnivåerna i nyproduktion,
              dels medborgarnas möjligheter att efterfråga nyproducerade hyresrätter
              och tillkännager detta för regeringen.
            </item>
            <item xml:id="i-7wHQCqsEm6dzuASnxPhrNG">
              Riksdagen ställer sig bakom det som anförs i motionen om att
              de nya regler kring tillval och frånval som genomförts mot bakgrund
              av proposition 2018/19:108 bör rivas upp och tillkännager detta
              för regeringen.
            </item>
          </list>
        </div>
        <div xml:id="i-Sh7rWoUSDLr1yd6EgGQmVy" type="motContent">
          <head xml:id="i-DkZUEdULaQPJi6qvBmTWwS" type="h1">
            2 Värna den svenska modellen för hyressättning
          </head>
          <p xml:id="i-EkhdeNzn5sm5JTUYNRFFDq">
            Den svenska modellen för hyressättning, med kollektivt förhandlade
            hyror som sätts utifrån bruksvärdesprincipen, är i ett internationellt
            perspektiv unik. Målet med det svenska hyressättningssystemet
            är att skapa förutsättningar för en rimlig hyresutveck­ling som
            ger rättvisa hyror och trygghet för hyresgästerna. Vänsterpartiet
            värnar den svenska modellen för hyressättning.
          </p>
          <p xml:id="i-NgPUFoEUuTbca1ekjiBEfY">
            Det svenska hyressättningssystemet har under lång tid kritiserats
            av högern för att bidra till lågt byggande och långa bostadsköer.
            Högern vill i stället se marknadshyror och en förändring av förhandlingssystemet
            i syfte att begränsa Hyresgästföreningens möjligheter att tillvarata
            hyresgästernas intressen. Vi kan konstatera att dessa idéer nu
            även har anammats av Socialdemokraterna.
          </p>
          <p xml:id="i-QcmbotBiitWriHpMhHtE8C">
            I den överenskommelse som träffades mellan Socialdemokraterna,
            Centerpartiet, Liberalerna och Miljöpartiet i januari 2019 finns
            ett antal förslag som, om de genomförs, kommer att förändra den
            svenska modellen för hyressättning i grunden. Enligt punkt 44
            i överenskommelsen ska marknadshyror införas vid nyproduktion.
            Vidare ska lägen­heternas kvalitet och läge få större genomslag
            i hyressättningen. Dessutom ska förhand­lingssystemet reformeras
            genom införandet av ett oberoende skiljedomsförfarande som vid
            tvist avgör vad som är en rimlig årlig höjning samt tidsgränser
            för förhandlingar som kombineras med ekonomiska sanktioner om
            dessa inte hålls. Enligt överenskom­melsen ska förslagen utredas
            och ny lagstiftning vara på plats innan mandatperiodens slut.
          </p>
          <p xml:id="i-Eqwb4CoZ1tcSePhmYCUCbK">
            Under åren 2019–2020 tillsatte S-MP-regeringen raskt tre utredningar
            i enlighet med punkt 44 i januariöverenskommelsen. I december
            2019 gav regeringen en utredare i uppdrag att utreda hur de kollektiva
            hyresförhandlingarna kan effektiviseras. I uppdrag­et ingår dels
            att lämna förslag på ett oberoende skiljedomsförfarande för de
            årliga hyres­förhandlingarna mellan hyresmarknadens parter, dels
            att utreda och föreslå tidsfrister för dessa förhandlingar och
            sanktioner för det fall en tidsfrist inte hålls. Uppdraget ska
            redovisas senast den 30 december 2020. I april 2020 tillsatte
            regeringen en utredning om fri hyressättning vid nyproduktion
            av bostäder. Uppdraget ska redovisas senast den 31 maj 2021 (dir.
            2020:42). Regeringens målsättning är att en proposition om fri
            hyres­sättning i nyproduktion ska kunna antas av riksdagen i början
            av 2022 och att ny lag­stiftning ska kunna träda i kraft senare
            samma år. I juni 2020 gav regeringen en kom­mission i uppdrag
            att kartlägga och analysera hur bostäders läge och kvalitet beaktas
            i förhållande till andra faktorer i hyressättningen. Kommissionen
            ska också föreslå lämp­liga åtgärder i de fall läge och kvalitet
            inte beaktas tillräckligt. Uppdraget ska redovisas senast 30 juni
            2021 (dir. 2020:70).
          </p>
          <p xml:id="i-HeaHMYx8ftoTviPrbMnCz">
            Vänsterpartiet ser mycket allvarligt på de reformer av den svenska
            hyresmodellen som S-MP-regeringen avser att genomföra med stöd
            av Centerpartiet och Liberalerna. Sammantaget innebär dessa förslag
            ett kraftigt försämrat konsumentskydd för landets hyresgäster
            och ett allvarligt ingrepp i partsmodellen på hyresmarknaden.
          </p>
          <p xml:id="i-SF6JiCjZ7Mo3LTNXBK4Dhn">
            Vänsterpartiet säger nej till marknadshyror i såväl nyproduktion
            som det befintliga beståndet. Vi anser att det arbete som parterna
            bedriver i form av s.k. systematisk hyres­sättning, som syftar
            till att uppnå en mer konsekvent och transparent hyresstruktur,
            är tillräckligt för att lägenheternas kvalitet och läge ska få
            större genomslag i hyressätt­ningen. Vi menar att utvecklingen
            av förhandlingssystemet, exempelvis vad gäller tids­gränser och
            sanktioner, ska hanteras av de förhandlande parterna – inte genom
            statliga ingrepp. Vi avser att återkomma i samtliga dessa frågor
            om regeringen lägger fram lag­förslag på riksdagens bord.
          </p>
          <p xml:id="i-8NbL3VtDqgxPwUeVhmn3C4">
            Till skillnad från regeringen och dess samarbetspartier vill
            vi värna och utveckla den svenska modellen för hyressättning med
            kollektivt förhandlade hyror enligt bruksvärdes­principen. I denna
            motion lyfter vi fram ett antal förslag på hur hyressättningen
            kan för­bättras.
          </p>
          <head xml:id="i-M3prM8UAkhesS26cwaPQFq" type="h2">
            2.1 Ta bort påtaglighetsrekvisitet
          </head>
          <p xml:id="i-2ZwujDW6AcK7dmoy1JdGr6">
            Det s.k. påtaglighetsrekvisitet innebär att hyresnämnden vid
            en hyresprövning ska anse att en hyra är oskälig om den är ”påtagligt
            högre än hyran för lägenheter som är likvär­diga”. Det har i praxis
            lett till att de privata värdarna har kunnat ligga flera procenten­heter
            högre än de allmännyttiga hyrorna vid jämförelseprövningar. Motivet
            för införan­det av rekvisitet var att få en prisrörlighet på marknaden
            när allmännyttan hade en nor­merande roll. Så är inte längre fallet.
            Så länge de privata värdarnas hyror ingår i hyres­nämndens jämförelsematerial
            är det naturligt att påtaglighetsrekvisitet också försvinner.
          </p>
          <p xml:id="i-LnyG6hZyx7Meo76gqaMVVF">
            Påtaglighetsrekvisitet bör tas bort. Detta bör riksdagen ställa
            sig bakom och ge regeringen till känna.
          </p>
          <head xml:id="i-CV4hTgmtGkFocpFC9Lmh8n" type="h2">
            2.2 Ändringar i hyreslagen
          </head>
          <p xml:id="i-5Xd6inawMzLJ1sX5sLgcUL">
            Enligt hyreslagen ska hyran sättas efter lägenhetens bruksvärde.
            Det är parterna på hyres­marknaden som har fått förtroendet att
            i förhandlingar sköta hyressättningen. Bruksvär­det är ett relativt
            mått där lägenhetens olika kvaliteter prissätts i förhållande
            till andra lägenheter. Innan lagen (2010:879) om allmännyttiga
            kommunala bostadsaktiebolag (den s.k. allbolagen) trädde i kraft
            2011 hade parterna allmännyttans hyresnormerande roll till sin
            hjälp. Det innebar att parterna vid en prövning av bruksvärdet
            för en lägenhet i hyres­nämnden endast kunde använda allmännyttiga
            lägenheter som jämförelsematerial. Efter­som allmännyttans hyror
            i sin tur var satta efter en självkostnadsprincip innebar det
            att bruksvärdet fick ett ankare i kostnaden för att driva ett
            allmännyttigt bostadsbolag.
          </p>
          <p xml:id="i-RcPj1oRBzAsnHKhmS3idqG">
            Med lagstiftningen från 2011 avskaffades självkostnadsprincipen
            och allmännyttans hyresnormerande roll. Hyror ska fortfarande
            sättas utifrån bruksvärdet, men parterna har inte längre något
            ankare att utgå från i sitt arbete. Det innebär att relationen
            mellan två fastigheter med skilda bruksvärden kan fastställas,
            men desto svårare är det för parterna att enas om vad det totala
            hyresuttaget ska vara. Detta har medfört en ökad konfliktnivå
            i hyresförhandlingarna sedan den nya lagens tillkomst samt ett
            ökat antal prövningar i hyresnämnden vid fastställande av bruksvärdeshyra
            efter genomförda standardförbättringar.
          </p>
          <p xml:id="i-ViHfyBTtY82nzkB5eX6rbe">
            På många orter, men långtifrån alla, finns ett arbete mellan
            parterna med olika former av systematisering av hyresstrukturen.
            Det innebär i korthet att parterna kommer överens om poängsystem
            för olika bruksvärden för att sedermera skapa en mer konsekvent
            och transparent hyresstruktur. Systematisering av hyresstrukturen
            där bruksvärdet återspeglar den generella hyresgästens värderingar
            är något som parterna på hyresmarknaden gene­rellt är positiva
            till. Vi ser dock att hyreslagen i sin nuvarande utformning kan
            innebära hinder för att alla orter ska genomföra en systematisering
            av hyresstrukturen.
          </p>
          <p xml:id="i-UnQVMVAawNJyyLW5wMToNY">
            För att en systematisering av hyresstrukturen på en ort ska genomföras
            måste parter­na på hyresmarknaden enas om en rekommendation för
            fastighetsägarna på orten. Det måste därtill finnas incitament
            för båda parter att förhandla fram en sådan systematiser­ing.
            Med dagens lagstiftning har enskilda fastighetsägare, exempelvis
            i lägen som be­traktas som mindre attraktiva, inget intresse av
            att delta i en sådan uppgörelse. Flera sådana fastighetsägare
            kan med dagens lagstiftning allvarligt skada förutsättningarna
            för en systematisering genom att driva hyresärenden i hyresnämnden
            och få upp hyrorna högre än vad poängsystemet i systematiseringen
            skulle medge. Detta minskar i förläng­ningen incitamentet för
            varje enskild fastighetsägare att delta i en systematisering.
          </p>
          <p xml:id="i-FvPMeYnQSo8kqxpzLJtKs2">
            För att komma till rätta med detta föreslår Vänsterpartiet att
            uppgörelser mellan part­erna om systematisering av hyresstrukturen
            på orten blir hyresnormerande. När avtal om systematisering tecknats
            av parterna ska poängsystemet utgöra bruksvärdet på orten och
            därmed utgöra vägledning för hyresnämndens bedömningar. Detta
            ska gälla oavsett om faktisk implementering av den nya hyresstrukturen
            har genomförts fullt ut eller ej.
          </p>
          <p xml:id="i-7H1C1RcJdRJk3Cc9gechDo">
            Hyreslagen bör ändras så att överenskommelser mellan parterna
            om systematisering av hyran blir normerande i hyresnämndens bedömning.
            Detta bör riksdagen ställa sig bakom och ge regeringen till känna.
          </p>
          <head xml:id="i-KLquY8A4HzV5WDZTsYSDbK" type="h2">
            2.3 Utred presumtionshyrornas effekter
          </head>
          <p xml:id="i-XZntHx5KUH7amqUSE5sCrp">
            Sedan 2006 är det möjligt att träffa förhandlingsöverenskommelser
            om s.k. presum­tionshyra i nybyggda hyresbostäder. Det innebär
            att en hyra ska presumeras, antas, vara skälig om vissa kriterier
            uppfylls – utan att någon bruksvärdesjämförelse behöver göras.
            Syftet är att förbättra förutsättningarna för att bygga hyresrätter
            genom att möjliggöra en högre hyresnivå i nyproduktion än vad
            en bruksvärdesjämförelse skulle medge. Konkret innebär presumtionshyra
            att den fastighetsägare som överväger att göra en investering
            i ett nytt hus ska kunna räkna med att hyran kommer att ge kostnadstäckning
            och en rim­lig vinst under 15 år. Samtidigt stängs möjligheten
            att använda lägenheter med dessa högre hyresnivåer som jämförelseobjekt
            vid en skälighetsprövning enligt bruksvärdes­reglerna.
          </p>
          <p xml:id="i-La5zNEDwH85xevHZQiKcdy">
            Modellen med presumtionshyror i nyproduktion har setts över av
            en utredning. Syft­et med översynen var att skapa bättre förutsättningar
            för att hyreslägenheter byggs i de delar av landet där det råder
            bostadsbrist. Utredningen konstaterar att presumtionshyres­systemet
            har skapat en tudelning av hyresmarknaden med högre hyror i delar
            av nypro­duktionen och delvis lägre hyror i det övriga hyresrättsbeståndet.
            Utredningen inne­håller dock ingen analys av vad detta har inneburit
            för medborgarnas möjligheter att efterfråga nyproducerade hyresrätter
            med presumtionshyra (SOU 2017:65).
          </p>
          <p xml:id="i-HnN5CVzd5hjtay3SAvTmxm">
            Enligt Hyresgästföreningen har den genomsnittliga nivån för de
            presumerade hyror­na, som omfattar cirka 75 procent av all nyproduktion,
            ökat med cirka 42 procent sedan 2007. Hyrorna i nyproduktionen
            ligger därmed i dag på hyresnivåer som inte längre kan efterfrågas
            av hushåll med normala inkomster. Statistik från SCB visar att
            54 procent av hyreshushållen i dag inte längre har möjlighet att
            efterfråga en genomsnittligt prissatt hyresrätt i nyproduktion
            på 60 kvm. Kort sagt: Mer än hälften av dem som bor i hyres­rätt
            har inte råd att hyra en nyproducerad tvårumslägenhet (Hyresgästföreningen
            2017: Nyproduktion och renoveringar av hyresrätter – en för lönsam
            affär?).
          </p>
          <p xml:id="i-K4eRMvWRTBKg9RHvySyens">
            Vänsterpartiet välkomnar den översyn av presumtionshyressystemet
            som gjordes i SOU 2017:65. Mot bakgrund av det faktum att drygt
            hälften av dem som bor i hyresrätt inte har råd att efterfråga
            en nyproducerad hyresrätt med presumtionshyra bör dock sy­stemet
            ses över på nytt, med fokus på medborgarnas möjligheter att efterfråga
            nyprodu­cerade hyresrätter. Regeringen bör tillsätta en utredning
            med uppdrag att se över presum­tionshyressystemets effekt på dels
            hyresnivåerna i nyproduktion, dels medborgarnas möjligheter att
            efterfråga nyproducerade hyresrätter. Detta bör riksdagen ställa
            sig bak­om och ge regeringen till känna.
          </p>
          <head xml:id="i-H7pzkKjKjQ9xLj85gxc8vo" type="h1">
            3 Tillval
          </head>
          <p xml:id="i-KhPR2Z9622hXT767MuBDmf">
            I januariöverenskommelsen finns, utöver de förslag som nämnts
            ovan, ett förslag om att ge hyresvärden och hyresgästen större
            frihet att komma överens om hur till- och frånval ska prissättas.
            Förslaget har drivits av Centerpartiet och Liberalerna under lång
            tid. Våren 2019 lade regeringen fram en proposition i linje med
            januariöverenskommelsen (prop. 2018/19:108).
          </p>
          <p xml:id="i-WvzU24TqKFfjgd3gSd8E4p">
            I propositionen föreslås en ny modell för avtal mellan hyresgäster
            och hyresvärdar om lägenhetens standard. Utgångspunkten är att
            parterna ska ha större frihet att komma överens om ersättning
            för att hyresvärdens ansvar för lägenhetens standard utökas eller
            minskas, s.k. tillval eller frånval. Förslaget ska, enligt regeringen,
            bidra till att hyresgäst­er får en större valfrihet i fråga om
            utformningen av den egna bostaden. Riksdagen röstade ja till regeringens
            förslag. De nya reglerna började gälla den 2 oktober 2019.
          </p>
          <p xml:id="i-N1WqrpBvHwXMoP2nDEHwCS">
            Vänsterpartiet ser positivt på att hyresgäster får större inflytande
            över sitt boende. Hyresgästernas möjligheter att påverka lägenheternas
            kvalitet, utrustning och förbruk­ningskostnader bör stärkas. I
            likhet med Hyresgästföreningen ser vi dock flera problem med regeringens
            förslag så som det är utformat.
          </p>
          <p xml:id="i-83p9iBzytn2Wr3X558KBkW">
            För det första finns det en stor risk att hyresgästen får betala
            dubbelt för de tillval som görs. Eftersom tillvalen höjer lägenhetens
            bruksvärde kan hyresvärden efter 10 år, med regeringens förslag,
            gå till hyresnämnden och begära att standardhöjningen ska räknas
            in i hyran – trots att hyresgästen sannolikt redan har betalat
            av hyresvärdens kostnader för att införskaffa och installera tillvalen.
            Detta innebär att hyresgästen, genom en hyreshöjning, får fortsätta
            att betala för något som kanske redan är avbetalat. Det är inte
            rimligt. Det måste finnas en rimlig avbetalning för de tillval
            som görs. Hyresgäster ska inte behöva betala två gånger för de
            tillval som man kommer överens med hyresvärden om.
          </p>
          <p xml:id="i-DxjRSFvRX4jqatuyrvuWNe">
            För det andra finns det i dag ingen enhetlighet kring vilka priser
            som ska gälla för olika tillval. Det förekommer att hyresvärdar
            och Hyresgästföreningen träffar överens­kommelser om rekommenderat
            pris för olika tillval, s.k. prislistor. Sättet att ta betalt
            för tillval varierar dock mellan olika hyresvärdar och har förändrats
            över tid. Bristen på en­hetlighet och systematik vad gäller prislistor
            för tillval kan bidra till stora prisskillnader, vilket drabbar
            hyresgästerna.
          </p>
          <p xml:id="i-N2jQ9V6uYWvAA2Lb9jaquH">
            Sammanfattningsvis riskerar regeringens förslag att urholka såväl
            bruksvärdessyste­met som konsumentskyddet. Det kan Vänsterpartiet
            inte acceptera. Vi valde därför att avstyrka proposition 2018/19:108
            punkterna 1–5 (bet. 2018/19:CU18). De nya regler kring tillval
            och frånval som genomförts mot bakgrund av proposition 2018/19:108
            bör rivas upp. Detta bör riksdagen ställa sig bakom och ge regeringen
            till känna.
          </p>
        </div>
        <div xml:id="i-TfFM9GkMs9PfmzZ2wPBfk8" type="signatureBlock">
          <list xml:id="i-V7eEaWHnDjmznLZpc6mnZd">
            <item xml:id="i-N62oJr8a5LZEjfw9L1rA9J" who="i-Xte2hVf6qgEgJA6sWB1cDH" type="signature">
              Momodou Malcolm Jallow (V)
            </item>
            <item xml:id="i-PJstsSWqYd8dn9JSjGLpYm" who="i-8voj19hLWTGJHkxNP79tRb" type="signature">
              Nooshi Dadgostar (V)
            </item>
            <item xml:id="i-7SV2KBDKDPxzcL3fnARwm8" who="i-3SiHjpmKqDX1ahURx9ZWt3" type="signature">
              Maj Karlsson (V)
            </item>
            <item xml:id="i-QE5BAju8jsMdKLWe7zJebW" who="i-Xbq1HVkxhCYVmfPLN63HRo" type="signature">
              Daniel Riazat (V)
            </item>
            <item xml:id="i-T3zF5mLcjUHLjrMQqw2yaF" who="i-9XTMNkDLu5u66FsWiwysh1" type="signature">
              Karin Rågsjö (V)
            </item>
            <item xml:id="i-Apa2xANwUZWMFviSxiEdhG" who="i-L3t2URPAv9iLWgdCvbz7Uv" type="signature">
              Ilona Szatmari Waldau (V)
            </item>
            <item xml:id="i-XaYiW5R8QBT5phb24nTifv" who="i-EgXqeVnPhVAxu5tLpK9F8M" type="signature">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
