<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__1199/mot_1970__ak__1199-001.pdf"/>
      <fw>
        Motion i Andra kammaren, nr 1199 år 1970 11
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 1199
          </p>
          <p>
            Av fröken Sandell, i anledning av Kungl. Maj:ts proposition nr
            40, med förslag till ändring i regeringsformen, m.m.
          </p>
          <p>
            I Kungl. Maj:ts proposition nr 40 föreslås en grundlagsändring
            vilken innefattar en omläggning av riksdagens utskottsorganisation
            och som i hu- vudsak följer grundlagberedningens betänkande »Ny
            utskottsorganisation»&gt;, framlagt hösten 1969. Detta betänkande
            förefaller vara onödigt forcerat mot bakgrunden av att riksdagen
            så nyligen genomfört en grundlagsändring vari också låg en viss
            förändring av utskottsorganisationen. Det gäller riksdagens arbetsformer,
            och justitieministern anför i proposi- tionen att det i första
            hand får ankomma på riksdagen själv att bestämma hur dess verksamhet
            skall utformas. Det torde också kunna anses som naturligt att
            sådana frågor beredes på sådant sätt att riksdagsledamöterna klart
            kan förutse verkningarna av vad som kommer att genomföras. Informationen
            om den planerade reformen har uppenbarligen inte varit tillräcklig.
            En sådan information på ett för- beredande stadium var särskilt
            viktig, eftersom betänkandet inte remiss- behandlats med allt
            vad det innebär i fråga om stimulans till offentlig debatt. Ett
            verkligt samråd med riksdagsgrupperna och riksdagens förvalt-
            ningskontor skulle också ha lett till bättre information och en
            mindre kost- sam omplanering av det provisoriska riksdagshusets
            lokaler och inflyttningen i dessa inför den föreslagna omläggningen.
            Förslaget innebär övergång till ett system med fackutskott. Alla
            frågor inom ett ämnesområde — lagstiftnings-, organisations- och
            anslagsfrågor samt även utgiftsfrågor — skall i princip behandlas
            av ett och samma ut- skott. Principen har dock undantag. Konstitutionsutskottet
            föreslås behålla sin ställning som exklusivt utskott för grundlagsfrågor.
            Om fackutskotten i enskilt fall så beslutar kan frågor överföras
            från detta utskott till andra utskott för beredning eller, om
            man så önskar, kan den nuvarande ordningen med tillsättandet av
            sammansatt utskott samt möjligheten att tillsätta sär- skilda
            utskott bestå. Således har i stor utsträckning nuvarande arbetsformer
            inom och mellan utskotten bibehållits. Utökningen av utrikesnämnden
            till 10 ledamöter med självskrivet ledamotskap för talmannen torde
            inte vara något att invända emot. Inte heller att utrikesnämnden
            i anslutning därtill övertar talmanskonferensens befogenheter
            när det gäller att besluta om att riksdagens krigsdelegation skall
            överta riksdagens uppgifter. Men inför förslaget i övrigt kan
            stor tveksamhet råda, i varje fall då det
          </p>
          <pb facs="riksdagen-motions-pdf/data/1970/mot_1970__ak__1199/mot_1970__ak__1199-002.pdf"/>
          <fw>
            12 Motion i Andra kammaren, nr 1199 år 1970
          </fw>
          <p>
            gäller snabbehandlingen av detsamma och avsikten att införa det
            nya syste- met samtidigt med att riksdagen i övrigt begynner helt
            ny organisation. 1971 börjar en ny riksdag där säkert mer än 2/3
            av ledamöterna har erfa- renheter från högst två riksdagsperioder
            eller kommer att vara helt nya. Att stadfästa en grundlagsändring
            som huvudsakligen gäller riksdagens interna arbetsformer under
            sådana omständigheter synes vara mindre väl- betänkt, i synnerhet
            som den nuvarande utskottsorganisationen fungerar bra. Det förefaller
            befogat att låta den nya riksdagen verka en tid med nuvarande
            utskottssystem innan man tar ställning till förändringar. En direkt
            förvärvad kunskap om systemet kan inte ersättas med några dagars
            studier under höstriksdagen, vilket föreslås för de nyvalda riksdagsmännens
            del. Man kan för övrigt ha sina dubier om det är i grundlagarnas
            anda, även om det inte finns några lagtekniska hinder, att genomföra
            en reform på sådana premisser. Genom den nuvarande uppdelningen
            av arbetsupp- gifterna har riksdagsledamöterna delgivits insikter
            i för samhället betydelse- fulla olika intresseområden på ett
            annat sätt än som blir fallet om den föreslagna organisationen
            med fackutskott genomföres. Det är främst den specialisering som
            blir följden som talar emot förslaget för den nya utskottsorganisationen.
            Vad som anförts beträffande erfaren- heterna av den nya departementsindelningen
            och jämförelsen med denna kan inte anses vara relevant. Inom regeringen
            är det utan tvivel en fördel att varje departements arbetsområde
            klarare markerats, men även om varje fackdepartement självständigt
            förbereder sina ärenden blir här dock en samordning genom statsrådsberedningen,
            och ansvaret delas när det slut- giltiga beslutet fattas. Något
            av detta ligger nu i den organisation som styr statsutskottets
            arbetssätt. Avdelningarna förbereder ärenden av mera spe- cialiserad
            natur, men in pleno kan statsutskottet jämföras med statsråds-
            beredningen. Ehuru ledamöterna inom varje avdelning blir något
            av specia- lister, besitter de ändå en överblick av samtliga till
            statsutskottet remitterade ärenden, vilket måste anses vara av
            stor betydelse för deras kontakter med väljarkåren. På samma sätt
            får ledamöterna i jordbruksutskottet och lag- utskotten tillgodogöra
            sig en mer mångsidig bild av samhällslivet och blir därmed såväl
            i riksdagen som inför sina väljare bättre skickade att bedöma
            de mera långsiktiga aspekterna på riksdagens beslut. Ett erkännande
            av detta ligger väl också i 1968 och 1969 års grundlagsbeslut
            om oförändrade arbetsformer för statsutskottet. Mycket tyder på
            att grundlagberedningen saknat tillräckligt underlag för en verklig
            bestämning av fackutskottens ämnesområden och skjuter från sig
            ett bestämt ställningstagande genom ett allmänt resonemang som
            leder fråm till förslaget att endast grunddragen i utskottssystemet
            skall bestämmas i grundlag men att detaljerna bör, genom vanliga
            riksdagsbeslut, regleras i författning. En stark koncentration
            till begränsade ämnesområden torde inte heller kunna bevisas leda
            till ökad aktivitet och effektivitet i riksdagsarbetet, och
          </p>
          <pb facs="riksdagen-motions-pdf/data/1970/mot_1970__ak__1199/mot_1970__ak__1199-003.pdf"/>
          <fw>
            Motion i Andra kammaren, nr 1199 år 1970 13
          </fw>
          <p>
            diskussionen om kompetensområden förefaller kunna bereda svårigheter
            vid ärendenas remittering även i fortsättningen. En snabb behandling
            av ärendena i riksdagen har givetvis i byråkratisk mening en stor
            betydelse, men för parlamentariker bör i första hand frågan om
            insyn och självstän- dighet vid samhällsfrågornas avgörande ses
            från demokratisk synpunkt och därför prioriteras framför kravet
            på effektivitet. Fackutskott, mer eller mindre bundna till speciella
            departement, kan också i sig innebära risker för att riksdagens
            inflytande begränsas i förhållande till nuvarande ordning. Systemet
            kan också föranleda en onödig spänning emellan olika kompetens-
            områden. Förslaget att statsråd skall beredas tillfälle att närvara
            vid utskottsbe- handling torde inte heller kunna bidra till en
            bättre balans i dessa avseenden. Det kan inte heller betecknas
            som ett led i en rationalisering av kansli- och riksdagsarbetet.
            Riksdagen torde inte vara betjänt av att tillföra statsråden nya
            arbetsuppgifter av den art som detta förslag innebär. Den s.k.
            initiativrätten som avses införas i varje utskott är även en fråga
            som från demokratisk synpunkt ytterligare behöver penetreras.
            Motioner, interpellationer och enkla frågor har hitintills förefallit
            kunna ge riksdagsledamöterna utlopp för deras initiativrätt. Förslaget
            om nyord- ning på detta område underbyggs heller inte av någon
            övertygande argu- mentering. Det helt nya utskottet, finansutskottet,
            kommer att som främsta uppgift ha att granska och avge utlåtande
            om den framlagda budgeten. På grundval av detta utlåtande avhålles
            sedan (inom en månad efter sessionens början) en debatt av allmän
            och principiell karaktär, och riksdagen har då att ta ställning
            till huvudlinjerna i finanspolitiken. Detta ställningstagande
            skall sedan tjäna som vägledning för övriga utskott vid deras
            beredning av stats- budgeten. Inrättandet av ett sådant finansutskott,
            som ju skall tillgodose riksdagens budgetreglerande funktion,
            innebär en modifikation av normen om utskottens indelning efter
            materiella grunder (s. 77 i propositionen). Ytterligare exempel
            på dylika modifikationer förekommer i förslaget, vilka resulterar
            i stor tveksamhet för den som skall vara med och besluta i ärendet.
            Förslaget innebär genomförandet av ett utskottssystem som beteck-
            nas som en organisation med fackutskott men som innehåller ett
            flertal osäkra moment av sådan art att, även om riksdagen nu tar
            själva grund- lagsbeslutet, det måste innebära åtskilliga överväganden
            innan organisa- tionen kan fungera. Ett bättre underbyggt förslag
            när det gäller riksdagens framtida arbetsformer borde riksdagen
            ha som underlag när nu så mycket annat i samband med övergången
            till enkammarriksdagen kan bli svårt att bemästra och det i dagens
            situation inte synes vara sådan tidsnöd att det krävs en snabb
            förändring av den utskottsorganisation vilken är grundvalen för
            den del av riksdagsarbetet som otvivelaktigt fungerar bäst. En
            reform beträffande utskotten synes böra prövas i samband med att
            grundlagbered-
          </p>
          <pb facs="riksdagen-motions-pdf/data/1970/mot_1970__ak__1199/mot_1970__ak__1199-004.pdf"/>
          <fw>
            14 Motion i Andra kammaren, nr 1199 år 1970
          </fw>
          <p>
            ningen tar ställning till ytterligare aviserade förändringar,
            t. ex. i fråga om förändring av budgetåret. Refererande till ovanstående
            föreslås, att riksdagen — med uttalande om att frågan om en ny
            utskottsorganisation bör bli föremål för ytterligare övervä- ganden
            inom grundlagberedningen — avslår propositionen nr 40 såvitt angår
            förslaget till utskottsorganisation.
          </p>
          <p>
            Stockholm den 1 april 1970
          </p>
          <p>
            Viola Sandell (s)
          </p>
          <p>
            Svenska Reproduktions AB, Sthlm 1970
          </p>
        </div>
      </div>
    </body>
  </text>
</TEI>
