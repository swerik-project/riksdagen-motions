<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__437/mot_1966__ak__437-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, nr 437 år 1966
          </p>
          <p>
            Nr 437 Av herr Larsson i Borrby m.fl., om sänkning av rösträttsåldern.
          </p>
          <p>
            (Lika lydande med motion nr 253 i Första kammaren)
          </p>
          <p>
            Den allmänna rösträtten är i vårt land sedan länge en självklar
            förmån. Det råder allmän enighet om medborgarnas rättighet och
            moraliska skyl- dighet att ge uttryck för sin mening genom deltagande
            i valen till de olika representantförsamlingarna. Vad som däremot
            kan diskuteras är vilken ålder som skall krävas för del- tagande
            i dessa val. Vid vilken ålder skall medborgarna anses vara i stånd
            att deltaga i de politiska avgörandena? Naturligtvis är det många
            faktorer man måste ta hänsyn till vid avgörandet av den frågan.
            Enligt den grund- lagsändring som slutgiltigt antogs vid 1965
            års riksdag tillkommer valrätt den som under näst föregående kalenderår
            uppnått tjugo års ålder. I prak- tiken innebär detta att den röstande
            vid första valtillfället är tjugoett eller tjugotvå år. Enligt
            vår mening får nämnda beslut hälsas med tillfredsställelse som
            en temporär reform i avvaktan på det definitiva ställningstagande
            i frågan som får förutsättas komma till stånd i anslutning till
            antagandet av en ny författning. Flera skäl talar nämligen var
            för sig för en ytterligare sänkning av rösträttsåldern. Sålunda
            ålägges medborgarna redan före uppnåendet av 21 års ålders skyldigheter
            som motiverar rösträtt. Den första värnpliktstjänstgöringen fullgöres
            ju i allmänhet vid 19—20 års ålder, och det finns starka skäl
            som talar för att den som deltagar i ri- kets försvar också skall
            ha möjlighet att påverka de politiska besluten ge- nom rätten
            att deltaga i de allmänna valen. Naturligtvis måste rösträttsål-
            dern bestämmas med hänsyn till den allmänna mognaden hos medborgarna.
            För att få rösträtt kräves självfallet förmåga hos medborgarna
            att ta ställ- ning till samhällsspörsmålen. Det torde emellertid
            vara på det sättet att den allmänna mognaden nu inträder vid lägre
            ålder än tidigare. En av orsa- kerna härtill är den förbättrade
            utbildningen. Genom det ökade utrymme som i den nya skolan getts
            åt undervisningen i samhällslära och genom den verksamhet som
            de politiska ungdomsorganisationerna bedriver har den po- litiska
            medvetenheten hos ungdomen nu blivit mycket mer utbredd och för-
            djupad än den var tidigare; det finns anledning att i det sammanhanget
            pe- ka på det ökade valdeltagande från ungdomens sida som kunnat
            noteras vid de senaste allmänna valen. Ett tecken på ungdomens
            politiska intresse är att funktionärerna i de politiska ungdomsförbunden
            nu i allmänhet är be- tydligt yngre än för bara något decennium
            sedan. Ungdomen torde också
          </p>
          <pb facs="riksdagen-motions-pdf/data/1966/mot_1966__ak__437/mot_1966__ak__437-002.pdf"/>
          <p>
            Motioner i Andra kammaren, nr 437 år 1966 11
          </p>
          <p>
            i dag i större utsträckning ägna intresse åt det politiska stoffet
            i dagstidning- ar och debattidskrifter. Här bör också pekas på
            det förhållandet att det moderna samhället kräver att ungdomen
            i dag tar personlig ställning till väsentliga frågor i en utsträck-
            ning som inte förekom tidigare. På det praktiska området är denna
            tendens markant i fråga om yrkesval och utbildning. Men det gäller
            även i fråga om personliga ståndpunktstaganden till de olika kulturyttringar
            och impulser av skilda slag på vilka nutiden är så rik. Över huvud
            taget är det så att ungdomen i dagens samhälle i väsentliga avseenden
            frigöres från bind- ningen till familjen vid tidigare tidpunkt
            än förr. Starka skäl talar sålunda för en ytterligare sänkning
            av rösträttsåldern. Målsättningen bör därvid vara att rösträtten
            skall inträda året efter det med- borgaren fyllt 18 år både vid
            riksdagsval och vid kommunalval. Denna fråga bör prövas med förtursrätt
            i anslutning till övervägandena rörande ny för- fattning. Om ovan
            angivna sänkning av rösträttsåldern kommer till stånd finner vi
            det orealistiskt att bibehålla myndighetsåldern vid nuvarande
            nivå, 21 år. Myndighetsåldern och rösträttsåldern bör sammanfalla.
          </p>
          <p>
            Med hänvisning till det ovan anförda hemställes,
          </p>
          <p>
            att riksdagen måtte i skrivelse till Kungl. Maj:t anhålla att
            frågan om sänkning av rösträttsåldern till 18 år i enlighet med
            vad i motionen anförts måtte upptagas till prövning i anslutning
            till övervägandena rörande ny författning.
          </p>
          <p>
            Stockholm den 26 januari 1966 Einar Larsson Karl Gust. H. Boo
            Stig Josefson
          </p>
          <p>
            i Borrby Claes Elmstedt Tage Sundkvist Johannes Antonsson
          </p>
        </div>
      </div>
    </body>
  </text>
</TEI>
