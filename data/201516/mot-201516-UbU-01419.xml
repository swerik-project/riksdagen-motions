<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UbU-01419">
  <teiHeader>
    <fileDesc>
      <titleStmt>
        <title>Utvecklande av valfriheten och mångfalden i välfärden</title>
        <author corresp="i-XHzgSBhvzhMtyTsYMbxgy4">av Fredrik Schulte m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1419 av Fredrik Schulte m.fl. (M)</title>
          <idno type="rdwebb">H3021419</idno>
          <rs type="number">1419</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H3021419/text</ref>
          <ref type="dokument_url_html">http://data.riksdagen.se/dokument/H3021419</ref>
          <ref type="dokumentstatus_url_xml">http://data.riksdagen.se/dokumentstatus/H3021419</ref>
          <ref type="docx">http://data.riksdagen.se/fil/B099F67C-E82B-4EB0-A652-CF96E6D09B55</ref>
          <ref type="pdf">http://data.riksdagen.se/fil/87E7AF84-E03A-4003-87C9-30E92865C4DD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XHzgSBhvzhMtyTsYMbxgy4</idno>
            <name>Fredrik Schulte</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-6X8Fc68oRcYCskG3k248x5</idno>
            <name>Carl-Oskar Bohlin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5wVnuGs5cNm9JWZrGWeZfP</idno>
            <name>Jesper Skalberg Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PfPGjWZmpNBwy4hdcZeM5x" type="signed"/>
        <correspContext corresp="i-PfPGjWZmpNBwy4hdcZeM5x">
          <note type="signatory" corresp="i-XHzgSBhvzhMtyTsYMbxgy4"/>
          <note type="signatory" corresp="i-6X8Fc68oRcYCskG3k248x5"/>
          <note type="signatory" corresp="i-5wVnuGs5cNm9JWZrGWeZfP"/>
        </correspContext>
        <correspAction xml:id="i-AUgp33fzjQBNQNznvg8ego" type="submitted">
          <date when="2015-10-05"/>
          <time when="15:08:04"/>
        </correspAction>
        <correspAction xml:id="i-2ycec1LMewhWd5EBqBpqRA" type="reviewed">
          <date when="2015-10-05"/>
          <time when="18:19:20"/>
        </correspAction>
        <correspAction xml:id="i-YSnc7moDFVDfyfdqgddvaY" type="referred">
          <date when="2015-10-13"/>
        </correspAction>
        <correspAction xml:id="i-MCb5ADYtDc9rscN1YHHda" type="assigned">
          <date when="2018-12-14"/>
          <time when="15:33:17"/>
        </correspAction>
        <correspContext corresp="i-MCb5ADYtDc9rscN1YHHda">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-2ZfykUgAeVy2xHVm4axjUx" type="behandlas_i"/>
        <correspContext corresp="i-2ZfykUgAeVy2xHVm4axjUx">
          <ref type="uppgift">2015/16:FiU27</ref>
          <ref type="ref_dok_id">H301FiU27</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU27</ref>
          <ref type="ref_dok_titel">Offentlig upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TXo5qNPnbtAVrRq8euSQ99" type="behandlas_i"/>
        <correspContext corresp="i-TXo5qNPnbtAVrRq8euSQ99">
          <ref type="uppgift">2015/16:FiU38</ref>
          <ref type="ref_dok_id">H301FiU38</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU38</ref>
          <ref type="ref_dok_titel">Nytt regelverk om upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-U7QSviVRrn9oxuko8ddcxu" type="behandlas_i"/>
        <correspContext corresp="i-U7QSviVRrn9oxuko8ddcxu">
          <ref type="uppgift">2015/16:FiU39</ref>
          <ref type="ref_dok_id">H301FiU39</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU39</ref>
          <ref type="ref_dok_titel">Nytt regelverk om upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Ht57yJFPjTPkejH6f3peWr" type="behandlas_i"/>
        <correspContext corresp="i-Ht57yJFPjTPkejH6f3peWr">
          <ref type="uppgift">2015/16:UbU13</ref>
          <ref type="ref_dok_id">H301UbU13</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU13</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8rxK4fUuKNy7xt22LsdmeE" type="behandlas_i"/>
        <correspContext corresp="i-8rxK4fUuKNy7xt22LsdmeE">
          <ref type="uppgift">2015/16:UbU14</ref>
          <ref type="ref_dok_id">H301UbU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU14</ref>
          <ref type="ref_dok_titel">Skolväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BkLFMBa1TNJUBGnqACzF6V" type="behandlas_i"/>
        <correspContext corresp="i-BkLFMBa1TNJUBGnqACzF6V">
          <ref type="uppgift">2015/16:SoU7</ref>
          <ref type="ref_dok_id">H301SoU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU7</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JAAZTghQSLKBXSFXrGkndc" type="behandlas_i"/>
        <correspContext corresp="i-JAAZTghQSLKBXSFXrGkndc">
          <ref type="uppgift">2015/16:FiU26</ref>
          <ref type="ref_dok_id">H301FiU26</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU26</ref>
          <ref type="ref_dok_titel">Kommunala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-K3ieCTqEZxiJVyd7MQFfHe" type="behandlas_i"/>
        <correspContext corresp="i-K3ieCTqEZxiJVyd7MQFfHe">
          <ref type="uppgift">2016/17:SoU9</ref>
          <ref type="ref_dok_id">H401SoU9</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU9</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5bVtPmBkuy6SPvbrsSUjme" type="motHeader">
        <div xml:id="i-Y8hYXMMtCbzVt2VUV4jbjC" type="motTitle">
          Motion till riksdagen 2015/16:1419 av Fredrik Schulte m.fl. (M)
          Utvecklande av valfriheten och mångfalden i välfärden
        </div>
      </div>
      <div xml:id="i-S1m6r8BwugxG4NzyfLjRmU" type="motBody">
        <div xml:id="i-XLza1fWg8E9ukJpEJ2ynmT" type="motProposal" subtype="förslag">
          <head xml:id="i-TEJKCbRT7MfcjivDB9jQQF">
            Förslag till riksdagsbeslut
          </head>
          <list xml:id="i-9BEEjgDbvSSLy8P9SVVufU" style="ol">
            <item xml:id="i-PNs7FWhphDn4UgA6AQpZQo">
              Riksdagen ställer sig bakom det som anförs i motionen om möjligheten
              att överväga nationella regler för vårdval och tillkännager detta
              för regeringen.
            </item>
            <item xml:id="i-UWkfzidBpGKmxGxZK6NqbH">
              Riksdagen ställer sig bakom det som anförs i motionen om möjligheten
              att överväga en obligatorisk nationell äldrepeng kopplad till
              ett nationellt regelverk motsvarande lagen om valfrihetssystem
              som ger äldre rätt att välja omsorgstjänster i hela landet och
              tillkännager detta för regeringen.
            </item>
            <item xml:id="i-C8FZYzGxaxzY7HbYwHdCVR">
              Riksdagen ställer sig bakom det som anförs i motionen om möjligheten
              att överväga ett regelverk för avknoppningar av offentligt ägd
              och finansierad verksamhet och tillkännager detta för regeringen.
            </item>
            <item xml:id="i-Dbpj21xeiHTqVz9NzzWTRR">
              Riksdagen ställer sig bakom det som anförs i motionen om möjligheten
              att överväga att införa ett nationellt sökområde för gymnasieskolan
              och tillkännager detta för regeringen.
            </item>
            <item xml:id="i-5ERWFEHydzyCZVChbS525W">
              Riksdagen ställer sig bakom det som anförs i motionen om möjligheten
              att överväga en översyn av regelverket för grundskoleelevers möjligheter
              att gå i skolor som ligger i andra kommuner än de som eleverna
              är folkbokförda i och tillkännager detta för regeringen.
            </item>
            <item xml:id="i-5k6o1Vu41xS4BhFuR4b2rZ">
              Riksdagen ställer sig bakom det som anförs i motionen om möjligheten
              att göra en översyn av reglerna om tillståndsgivning för friskolor
              så att ett helt nytt tillstånd inte behöver utfärdas varje gång
              en friskolekoncern önskar etablera en ny skola, och riksdagen
              tillkännager detta för regeringen.
            </item>
            <item xml:id="i-S6dYXoMPpq4TWKgY9egQsB">
              Riksdagen ställer sig bakom det som anförs i motionen om möjligheten
              att överväga att tillåta kommunala och fristående skolor att lägga
              ut delar av sin undervisning på entreprenad till andra friskolor
              och tillkännager detta för regeringen.
            </item>
          </list>
        </div>
        <div xml:id="i-6uyZQBeiogPVUThxx4o18B" type="motContent">
          <head xml:id="i-Ei9SDVbFuxQA5hspGeeuBd" type="h1">
            Motivering
          </head>
          <p xml:id="i-P6oncyoX5dT9kWr2qbjBbd">
            Under de senaste två decennierna har Sverige närmast revolutionerats
            i fråga om valfrihet i välfärden. Från att ha varit ett av världens
            mest rigida länder där så gott som alla elever reservationslöst
            gick i förskolan, grundskolan och gymnasieskolan närmast belägen
            hemmet, där äldre saknade valfrihet att välja äldreboende och
            hemtjänst och där din husläkare likaså var den landstinget valde
            åt dig har Sverige idag ett av världens mest utvecklade valfrihetssystem.
            Utbudet av privata aktörer som konkurrerar med det offentliga
            har likaså ökat lavinartat, vilket inneburit att likformigheten
            ersatts av en allt mer ökad mångfald i hur tjänsterna levereras
            och vad de innehåller. Detta är en fantastiskt positiv utveckling,
            men som egentligen borde vara självklar. Offentliga system är
            till för människor och inte tvärtom. Resurserna som bekostar välfärden
            är dessutom inte statens utan våra egna inbetalade genom skatten.
            Att förvägra den enskilde den mest basala rätten att själv få
            välja skola, äldreboende eller läkarmottagning är oacceptabelt.
            Trots senare års utveckling finns dock många utmaningar kvar då
            valfriheten och möjligheten till att öka mångfalden på många punkter
            alltjämt är begränsad.
          </p>
          <head xml:id="i-5bVSwwWw42jrPZBXAsFrW6" type="h3">
            Alternativa driftsformer i välfärden
          </head>
          <p xml:id="i-9W6aBMSc1Jmch15bJU9nYu">
            Den svenska välfärdsstatsmodellens största framtidsutmaning ligger
            sannolikt i att möta medborgarnas krav på ökad kvalitet. I takt
            med att det allmänna välståndet ökar och människors levnadsvillkor
            förbättras ökar medborgarnas krav på innehållet i den verksamhet
            som det offentliga erbjuder. När kvaliteten inte möter de önskemål
            som medborgarna ställer, är det troligt att vi går en utveckling
            till mötes där ”helprivata” välfärdslösningar utanför ramen för
            den offentligt finansierade välfärden växer fram. Det senaste
            året har till exempel en rad fackliga organisationer förhandlat
            fram förmånliga avtal för sina medlemmar att teckna privata sjukvårdsförsäkringar.
            Detta är i sig inget negativt men riskerar att på sikt skapa klyftor
            och att den offentligt finansierade välfärden successivt förlorar
            i betydelse. Detta kan i sin tur resultera i att kvaliteten urholkas.
          </p>
          <p xml:id="i-SFi9DoBrCYLctcRDE9FAf6">
            För att undvika denna utveckling är det av avgörande vikt att
            arbetet med att öka konkurrensen och valfriheten inom den offentligt
            finansierade välfärdssektorn får fortgå. Genom att tillåta och
            uppmuntra alternativa driftsformer och verksamhetsmässiga strategier
            vid sidan av den kommunalt och statligt drivna verksamheten stärks
            den enskildes valfrihet. Detta framtvingar även en konkurrens
            som kan möjliggöra att verksamhetens kvalitet stärks. När offentliga
            välfärdsverksamheter inte längre kan ta inflödet av brukare för
            givet utan tvingas konkurrera med fristående aktörer för sin överlevnads
            skull ökar trycket på förbättringar av verksamhetens innehåll.
          </p>
          <p xml:id="i-3EXZYYgTRNWkvCTvRfLqki">
            Ett viktigt inslag i denna utveckling har varit fenomenet med
            ”avknoppningar” som parallellt med nyetableringen av privata aktörer
            inom välfärdssektorerna starkt bidragit till att stärka konkurrensen
            och mångfalden. Med detta åsyftas en överlåtelse av ägar- och
            huvudmannaskapet av tidigare offentligt drivna välfärdstjänster
            till personalen som istället iklär sig rollen som nya privata
            aktörer. Därmed kan de anställda även bättre påverka den egna
            arbetssituationen. Det huvudsakliga motivet till avknoppningar
            har dock varit att bryta den rådande monopolsituationen där det
            offentliga tillhandahåller en överväldigande majoritet av landets
            välfärdstjänster.
          </p>
          <p xml:id="i-QJJgy527gGhZH2vwHXxjbF">
            Frågan om avknoppningar är onekligen starkt politiskt laddad
            och inte minst juridiskt intressant då rättsläget idag är oklart.
            Vår befintliga lagstiftning ger helt enkelt ingen klar vägledning
            för hur avknoppningar ska genomföras. Till följd av detta utredde
            Statskontoret frågan på Finansdepartementets begäran och kom fram
            till slutsatsen att det inte är möjligt för kommunen att ”rikta
            ett sådant erbjudande [en avknoppning] till de anställda”. Ingen
            vidare konklusion nåddes och regeringen har inte vidtagit vidare
            åtgärder för att finna en lösning på frågan. Detta är mycket olyckligt
            då avknoppningsarbetet nu mer eller mindre avstannat, vilket bromsat
            upp arbetet att utöka valfrihet, mångfald och kvalitet inom välfärden.
          </p>
          <p xml:id="i-XnBukDPoFwHRpMLgmnUezN">
            Den grundläggande problemställningen som Statskontoret pekade
            på handlar om det problematiska i att den som avknoppar tar över
            en fungerande verksamhet ”gratis” som det kan finnas ett upparbetat
            värde i. Enligt Sveriges Kommuner och Landsting som utredde frågan
            innan Statskontoret släppte sin rapport, kan detta hanteras genom
            att man tar ut en köpeskilling som motsvarar detta upparbetade
            värde – en form av ”goodwillvärde”. Problemet uppstår dock när
            en extern tredje part är beredd att därutöver betala ytterligare
            pengar för att ta över verksamheten. Eftersom en avyttring av
            offentligt ägda välfärdsverksamheter i huvudsak syftar till att
            stärka konkurrensen, valfriheten och i förlängningen kvaliteten
            är det endast undantagsvis aktuellt att bjuda ut välfärdsverksamheter
            på en öppen marknad till högsta budgivare. Vinnaren av budgivningen
            är inte nödvändigtvis den aktör som är kvalitetsmässigt mest lämpad
            att driva verksamheten ifråga. Samtidigt är frågan om att öka
            valfriheten, konkurrensen och att bryta det offentliga monopolet
            på välfärdsmarknaderna även i fortsättningen en central fråga
            för att klara välfärdens framtida kvalitetsutmaningar. Med anledning
            av detta bör regeringen överväga att se över regelverket för avknoppningar
            och framta en modell för hur de även fortsättningsvis kan bidra
            till ökad konkurrens och valfrihet. En möjlig lösning är att inrätta
            ett system med kvalitetsupphandlingar som kan tillämpas inom samtliga
            välfärdsområden där ett fast pris som motsvarar goodwillvärdet
            utgör ett grundkriterium, men där förbättringen av själva kvaliteten
            i tillhandahållandet av välfärdstjänsten ifråga utgör upphandlingens
            mest centrala inslag.
          </p>
          <head xml:id="i-Fh1qpkH6n3Kgnc8fkaMY3S" type="h3">
            Inför ett nationellt vårdval
          </head>
          <p xml:id="i-SAyZCEHaiuX12idwWp9jWb">
            Sedan den 1 januari 2010 skall samtliga landsting tillämpa ett
            vårdvalssystem som ger medborgarna rätt att välja mellan olika
            vårdgivare i primärvården. Lagen om valfrihetssystem skall då
            tillämpas, vilken ger alla vårdgivare som uppfyller de av landstinget
            beslutade kraven rätt att etablera sig i primärvården med offentlig
            ersättning. Detta har varit en viktig valfrihetsreform som flyttat
            makt från politiker till den enskilde.
          </p>
          <p xml:id="i-ZHktctzDFDAMLDuf6ncGW">
            Grunderna i vårdvalssystemet är att ersättningen följer den enskildes
            val av utförare och att privata och offentliga vårdgivare behandlas
            lika. Ett sådant system lägger grunden för att den enskilde slipper
            vara geografiskt bunden till landstinget där hon är mantalsskriven.
            Det är dock fortfarande upp till varje enskilt landsting att besluta
            om ersättningens närmare utformning. Detta innebär att det även
            i fortsättningen råder vattentäta skott mellan de olika landstingen.
            Den som till exempel dagligen pendlar från Sörmland till Stockholm
            för arbete kan fortfarande inte besöka läkare i anslutning till
            sin arbetsplats, liksom pensionären som är mantalsskriven i Norrbotten
            inte enkelt och smidigt kan besöka vårdcentralen vid sommarstugan
            i Skåne. Detta skulle dock relativt enkelt kunna överbryggas om
            ett nationellt vårdval infördes. För detta krävs egentligen inte
            mer än att samma ersättningsmodell tillämpas i samtliga landsting
            och att patientregister och journalsystem samkörs. Dagens ordning
            är tyvärr alltjämt ett exempel på en politik som sätter systemet
            före människan.
          </p>
          <head xml:id="i-VW1kxkgrA2QFrAg74xwrx1" type="h3">
            Inför ett nationellt äldreomsorgsvårdval
          </head>
          <p xml:id="i-JGvG7jKwv2qsSHaoGGXpBr">
            Vi lever allt längre och antalet äldre blir därmed fler. I grunden
            är detta en otroligt positiv konsekvens av samhällets och teknikens
            framåtskridande. Med modern medicin och sjukvård har vi idag förlängt
            tiden här på jorden för många människor. Pensionen är inte längre
            en kort tid på livets höst utan innebär för många svenskar en
            ny frihetsperiod. Efter 30–40 år av hårt arbete och utmaningar
            att få livspusslet att gå ihop med barn och familjeliv innebär
            pensionen närmast en återgång till tiden före medelålderns krav-
            och ansvarstyngda tidsskede. Många pensionärer börjar nu resa
            och se världen som man inte tidigare hade möjlighet till, eller
            på annat sätt fullfölja drömmar som man inte tidigare kunde prioritera.
            För den moderna människan är inte pensionen likställd med ett
            förstadium till livets slut utan en nystart. När hälsan då sakteligen
            börjar svikta finns stora krav på att välfärden som man varit
            med och finansierat finns där och underlättar tillvaron.
          </p>
          <p xml:id="i-6d5eMJo8pVHcgN5j78A814">
            Allt detta ställer höga krav på välfärden. Höga krav i ekonomiska
            termer då de demografiska förändringarna innebär ökade kostnader,
            vilket i förlängningen måste finansieras i bästa fall genom ökad
            produktivitet och sysselsättning och i sämsta fall av höjda skatter.
            Höga i bemärkelsen att den vård och omsorg som samhället levererar
            håller hög standard och kvalitet. Detta kommer också märkas framgent
            när generationen som föddes i nära anslutning till andra världskriget
            kommer att efterfråga dessa tjänster! De ska inte behöva leva
            med kraftfulla försämringar av sin livskvalitet när väl den tiden
            kommer. En basal och för de flesta idag närmast självklarhet är
            valfriheten att själv fatta beslut om vilket äldreboende man ska
            bo på. Här har stora framsteg gjorts under senare år. Alliansregeringen
            införde möjligheten för kommuner att införa lagen om valfrihetssystem
            (LOV) som skapat reell valfrihet inom äldreomsorgen och hemtjänsten
            i de kommuner som infört den. Vilken aktör som helst som lever
            upp till kvalitetskraven ackrediteras som en leverantör av vård
            och omsorg, vilken de äldre sedan kan välja. Att denna valfrihet
            inte finns i alla kommuner är märkligt. Alliansregeringen har
            nu signalerat att man är beredd att göra systemet obligatoriskt.
            Detta är positivt, men bara ett första steg till verklig reell
            valfrihet. Valfriheten är fortfarande begränsad till just den
            kommunen den äldre är folkbokförd i. Då kanske det faller sig
            naturligt att flytta till en annan del av landet, kanske till
            staden eller kommunen dit barn och barnbarn flyttat eller tillbaka
            till hemorten där man växte upp. Kanske är det så enkelt som att
            vilja fortsätta ha möjlighet att åka till landet och där kunna
            nyttja hemtjänsten? Kanske vill man flytta till en helt ny plats
            man alltid drömt om? Att då tvingas till kommunarrest är inte
            acceptabelt.
          </p>
          <p xml:id="i-4cq1WWLX2MR7KG5rNdFT7Y">
            Därför borde regeringen överväga att göra LOV obligatorisk i
            hela landet. Man kan också tänka sig ett nationellt system där
            den enskildes valfrihet utökas till att omfatta alla landets tillgängliga
            äldreboenden och hemtjänstleverantörer. Att införa full rörlighet
            för alla äldre skulle dock ha långtgående konsekvenser för kommunernas
            ekonomi. Svenska varianter av Palm Beach i Florida dit många av
            USA:s äldre flyttar är inte osannolika och att kostnadsbördan
            skulle förändras radikalt är uppenbart. Kostnadsutjämningen i
            den kommunala skatteutjämningen parerar dock detta och innebär
            att alla landets kommuner har så gott som samma ekonomiska förutsättningar.
            Möjligen skulle detta dock behöva ses över. Definitivt skulle
            ett nationellt äldrepengsystem behöva övervägas där den enskilde
            efter läkares eller biståndshandläggares bedömning får möjlighet
            att konsumera omsorgstjänster i hela landet. Det centrala här
            är dock att kommunernas administrativa och planeringsmässiga problem
            inte står i vägen för den enskildes livsval.
          </p>
          <head xml:id="i-EDqwKGxSTur1CoybRDqWUt" type="h3">
            Inför ett nationellt sökområde för gymnasieskolan
          </head>
          <p xml:id="i-9f6353uXiB9bcWFgHNr2bf">
            Sedan många år tillbaka har Stockholms län och Håbo kommun i
            Uppsala län en gemensam gymnasieregion. Detta innebär att elever
            där har rätt att på lika villkor söka, bli mottagna och antas
            till alla nationella program och gymnasieskolor i samma gymnasieregion.
            Elevers önskemål och vilja att själva välja var de ska studera
            står ovan kommunal byråkrati. En sådan reform skulle ha förhållandevis
            liten ”impakt” eftersom rörligheten på ”gymnasiemarknaden” redan
            i dag är relativt omfattande. Detta gäller inte bara Stockholmsregionen
            utan i flera delar av landet finns en regional valfrihet och flera
            – i huvudsak borgerliga – kommuner har ett öppet sinne för att
            bejaka elevernas vilja. I någon mening skulle eventuellt vissa
            harmoniseringar av skolpengen behöva göras. Kommunpolitikers och
            byråkraters ovilja att ta emot elever från andra kommuner eller
            omvänt ovilja att låta de egna eleverna fatta sina egna beslut.
          </p>
          <head xml:id="i-Q5Y4bDEWXidkfpuxS8Hkjp" type="h3">
            Utöka valfriheten i skolvalet även i grundskolan
          </head>
          <p xml:id="i-PbywX69FwTrFXLLh9NWmT4">
            Frågan om valfrihet i grundskolan är mer komplicerad än i till
            exempel gymnasieskolan då små barn ofta har ett objektivt behov
            av att gå i en skola nära hemmet. Däremot hämmar lagstiftningen
            valfriheten i bemärkelsen att om elev eller föräldrar hellre vill
            välja en skola i en annan kommun ska detta endast tillåtas om
            ”eleven med hänsyn till sina personliga förhållanden har särskilda
            skäl att få gå i den kommunens grundskola”. Det är uppenbart att
            lagstiftningen mer ger den kommunala planingsprocessen företräde
            framför den enskildes val.
          </p>
          <head xml:id="i-WymT43map1d3eNZnuRqQKj" type="h3">
            Förenklad tillståndsgivning för friskolor
          </head>
          <p xml:id="i-PhVRoG4vECgtKF5zboLgXk">
            Skolverket har den viktiga uppgiften att säkerställa att nya
            friskolor som etableras håller en adekvat utbildningsstandard.
            Att ansöka om tillstånd för att etablera en friskola är och bör
            därför innebära en omfattande granskning av den nya skolans förutsättningar
            att bedriva bra undervisning. Endast skolor som anses kunna leva
            upp till högt ställda krav bör få sitt tillstånd beviljat. Samtidigt
            är dagens system omständligt och omodernt då det tvingar etablerade
            friskolekoncerner som har erkänt hög pedagogisk kvalitet att ”börja
            om från början” och söka ett helt nytt tillstånd för varje ny
            skola man etablerar. Tillståndet att bedriva friskolor bör vara
            ett allmänt tillstånd och bör inte behöva sökas på nytt varje
            gång en ny skola etableras inom en redan befintlig skolkoncern.
            För detta bör ett enklare och snabbare tillståndsförfarande tillämpas.
          </p>
          <head xml:id="i-Dfuf4xY8DQ3NCSSQMrSFEU" type="h3">
            Underlätta entreprenadförhållanden inom skolan
          </head>
          <p xml:id="i-YD2gQknD8sCkPdHHnW2A51">
            Idag är det möjligt för kommuner och landsting att sluta avtal
            med enskilda eller juridiska personer om att bedriva undervisning
            på entreprenad inom gymnasieskolan under förutsättning att undervisningen
            utgörs av karaktärsämnen med yrkesinriktad eller estetisk profil.
            Detta är rimligt då praktik som i många fall bör utföras inom
            den privata sektorn utgör ett centralt inslag i den typen av utbildningsinriktningar.
            All övrig utbildning är dock förbjuden att på samma sätt tillhandahållas
            via entreprenader – även i den nya skollagen som nyligen antagits.
            Detta gör lagen omodern i förhållande till de senaste årens utveckling
            med fler fristående skolor och skapar en rad problem inom skolväsendet.
          </p>
          <p xml:id="i-Nd8sDZf1wG5dti2WBrEyKD">
            För det första är det märkligt att samma undantag för yrkesinriktade
            och estetiskt inriktade program inte också omfattar utbildningar
            med idrottsprofil. Sedan framväxten av friskolor tilltagit har
            inslagen av idrottsinriktade utbildningar ökat kraftfullt. Liksom
            yrkesförberedande och estetiska kurser är praktisk träning också
            ett oumbärligt inslag i idrottsutbildningar. Således är det också
            rimligt att undantaget även omfattar karaktärsämnen med utpräglad
            idrottsprofil.
          </p>
          <p xml:id="i-MEgi41oVNfWXZGkmPdpYbN">
            För det andra förhindrar nuvarande lagstiftning ett fruktbart
            samarbete mellan kommunala och fristående skolor. Undervisning
            inom utbildningsväsendets teoretiska ämnen bör självfallet ske
            under reglerade och begränsade former för att säkerställa att
            utbildningen ifråga är kvalitetssäkrad av Skolverket. Vem som
            helst ska inte hur som helst kunna starta en friskola eller ett
            utbildningsföretag och erbjuda utbildning och kurser utan att
            adekvata kvalitetsnormer uppfylls. Däremot är det en mycket märklig
            ordning att en kommunal skola i dagsläget inte kan låta sina elever
            ta enskilda kurser på en friskola. Detta förhindrar till exempel
            kommunala och fristående skolor från att samarbeta om vilka kurser
            som erbjuds eleverna inom ramen för det individuella valet. Om
            en kommunal gymnasieskola som inriktat sig mot naturvetenskapliga
            program till exempel skulle vilja erbjuda sina elever ett större
            utbud av humanistiska kurser på en närliggande friskola som valt
            att profilera sig mot samhällsvetenskapliga program, är detta
            inte möjligt. Istället måste den kommunala skolan själv anordna
            samma kurser. Om efterfrågan på dessa inte är tillräckligt stor
            för att motivera anställning av sådan lärarkompetens, blir konsekvensen
            att undervisningen inte kan erbjudas eleverna, som därmed får
            ett mindre utbud av valbara kurser. Detta är olyckligt eftersom
            relationen mellan kommunala och fristående skolor inte uteslutande
            måste ta sin utgångspunkt i ett konkurrensförhållande. Det finns
            flera situationer då ett fruktbart samarbete kan vara utvecklande
            för båda parter. Inte minst skulle detta gynna eleverna.
          </p>
          <p xml:id="i-SpstpV1WHkZ7sQYcq3Uj3x">
            Att möjliggöra dylika entreprenadavtal skulle dessutom öka lokalpolitikers
            möjlighet att bredda utbudet av valfria kurser som erbjuds på
            fristående skolor. Detta kan till exempel vara aktuellt i stadsdelar
            där det inte längre finns kommunala skolor. Genom att upphandla
            kursplatser i de önskade ämnena som friskolorna inte själva anser
            nödvändiga att tillhandahålla, skulle kommunpolitiker få andra
            vägar än vad som tidigare varit möjligt för att kunna påverka
            de utbildningsmässiga förhållandena när friskolor etablerar sig.
            Det skulle då även vara möjligt för kommunala skolor att erbjuda
            sina elever att gå enstaka kurser på friskolor som har unika inriktningar,
            vilket skulle bredda mångfalden.
          </p>
          <p xml:id="i-79HXfCXvB7xCou2hu6eAxN">
            Motsvarande möjligheter bör även finnas i grundskolan. En kommunal
            grundskola kanske bara har ett fåtal elever som vill läsa till
            exempel spanska som tredje språk och därmed inte kan motivera
            anställning av en spansklärare. Finns däremot en invidliggande
            friskola med lärarkompetens att bedriva spanskundervisning bör
            möjligheten finnas för den kommunala skolan att bedriva undervisningen
            på entreprenad. Eftersom dylika entreprenader endast bör medges
            till friskolor som redan kvalitetssäkrats av Skolverket skulle
            utbildningskvaliteten inom den teoretiska undervisningen inte
            äventyras.
          </p>
          <p xml:id="i-WgdNLfLQ9rBnd5VXDGAC19">
            Den här typen av frågeställningar behandlades i Gymnasieentreprenadutredningen
            (SOU 2006:01) som också föreslog positiva förändringar. Därefter
            lades frågan på is. Nu är det hög tid att återuppta den.
          </p>
        </div>
        <div xml:id="i-P9xxntmxDSac83ee3kCzuD" type="signatureBlock">
          <list xml:id="i-VMQiwxgneJJrqJtFU6csM8">
            <item xml:id="i-MaEmmHptmRtBvKaivusFzr" who="i-XHzgSBhvzhMtyTsYMbxgy4" type="signature">
              Fredrik Schulte (M)
            </item>
            <item xml:id="i-BokSTyVSaFTwxik272mbMz" who="i-6X8Fc68oRcYCskG3k248x5" type="signature">
              Carl-Oskar Bohlin (M)
            </item>
            <item xml:id="i-Te46UBM1zwcJtS2VG7AtCF" who="i-5wVnuGs5cNm9JWZrGWeZfP" type="signature">
              Jesper Skalberg Karlsson (M)
            </item>
          </list>
        </div>
      </div>
    </body>
  </text>
</TEI>
