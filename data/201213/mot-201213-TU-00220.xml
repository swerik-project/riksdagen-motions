<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-TU-00220">
  <teiHeader>
    <fileDesc>
      <titleStmt>
        <title>Poliser, brandmän och ambulansförare i trafiken</title>
        <author corresp="i-4ednwgW1p5nCGVvkb7M7eo">av Lars-Axel Nordell (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Poliser, brandmän och ambulansförare i trafiken</title>
          <idno type="rdwebb">H002T220</idno>
          <rs type="number">T220</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H002T220/text</ref>
          <ref type="dokument_url_html">http://data.riksdagen.se/dokument/H002T220</ref>
          <ref type="dokumentstatus_url_xml">http://data.riksdagen.se/dokumentstatus/H002T220</ref>
          <ref type="doc">http://data.riksdagen.se/fil/A740A6D6-018A-4716-8966-75B49EC5BFA8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-M4q5ZYGT8HPNxbc6cLtPXS" type="signed"/>
        <correspContext corresp="i-M4q5ZYGT8HPNxbc6cLtPXS">
          <note type="signatory" corresp="i-4ednwgW1p5nCGVvkb7M7eo"/>
        </correspContext>
        <correspAction xml:id="i-RSiKwyG5LyuMgc4EGShNkQ" type="numbering">
          <date when="2012-10-03"/>
        </correspAction>
        <correspAction xml:id="i-MTjeRoByX2p7fnXuvqsMay" type="submission">
          <date when="2012-10-02"/>
        </correspAction>
        <correspAction xml:id="i-7mjJ4mRYZL8hAeSJMT1LsP" type="transfer">
          <date when="2012-10-02"/>
        </correspAction>
        <correspAction xml:id="i-F77JNZK91J45GqQ5wt8nZ7" type="assigned"/>
        <correspContext corresp="i-F77JNZK91J45GqQ5wt8nZ7">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EQff81sewzdtGsEjRckaRG" type="motHeader"/>
      <div xml:id="i-4Juwhn95tYy4ngLxZF7t2v" type="motBody">
        <div xml:id="i-XPpqWwgsv6t3wafkKtYphH" type="motProposal" subtype="förslag">
          <head xml:id="i-Vc1JvA31UBNcez5ipVvuGz">
            Förslag till riksdagsbeslut
          </head>
          <p xml:id="i-9PK5rhKouUxkq7oWj8UqqK">
            Riksdagen tillkännager för regeringen som sin mening vad som
            anförs i motionen om att utreda möjligheten att inrätta ett nationellt
            yrkeskompetensbevis för förare av utryckningsfordon.
          </p>
        </div>
        <div xml:id="i-4r79EThYGiuTYQNAbgWjxf" type="motContent">
          <head xml:id="i-Ar1h9hpH1wi2rEMd82tEcH" type="h1">
            Motivering
          </head>
          <p xml:id="i-CvwBeu7yKHTPv3TnvY1CwS">
            Eftersom bilkörning upptar en ganska stor del av polisarbetet
            i yttre tjänst ingår körning med polisbil i utbildningen. Mot
            bakgrund av ett stort antal trafikolyckor där poliser är inblandade
            och den kritik som förts fram om att förarutbildningen skulle
            vara föråldrad har Rikspolisstyrelsen beslutat om att förstärka
            sin trafikutbildning. Från 2013 kommer trafikförarutbildningen
            för poliser att utökas från 8 till 15 dagar. Detta är definitivt
            ett steg i rätt riktning men ambitionen borde vara att utbildningen
            skall vara i paritet med de krav som ställs på förare av buss
            och tung lastbil i yrkestrafik.
          </p>
          <p xml:id="i-WjghPi7sZPLvEbDbBRhRc3">
            Nyligen har Rekryteringsmyndigheten publicerat en rapport med
            en demografisk beskrivning av 1 429 sökande till polisutbildningen.
            Av rapporten framgår bland annat att ett anmärkningsvärt stort
            antal av dem som prövades, antogs och påbörjade polisutbildningen
            under 2008 hade relativt begränsad vana av att köra bil.
          </p>
          <p xml:id="i-PVV2zPCLKhwGBmK2YdFWvJ">
            Dessutom varierar körvanan hos de sökande. I samband med prövningen
            till utbildningen visade det sig att 17 procent av kvinnorna och
            6 procent av männen kört mindre än 100 mil. 46 procent av kvinnorna
            och 21 procent av männen hade kört mindre än 500 mil. Delvis kan
            den begränsade körvanan förklaras av att många av dem som söker
            sig till polisutbildningen är yngre personer. Faktum kvarstår
            ändå att en person som enbart har kört bil 100 till 500 mil inte
            har så stor körvana.
          </p>
          <p xml:id="i-Fhcsis2CyhhwerT3c83MCC">
            Varje år inträffar i snitt ca 200 trafikolyckor i Sverige där
            poliser är inblandade. Under perioden 20062010 har det till Kammarkollegiet
            rapporterats in 989 poliser som trafikskadats i tjänsten.
          </p>
          <p xml:id="i-AU25TpUR85KnqTS3Ayks4p">
            Enligt trafikforskaren Jörgen Lundälv, docent i trafikmedicin
            vid Umeå universitet, beror den dystra olycksstatistiken på en
            föråldrad förarutbildning i kombination med allt snabbare bilar
            samt att det ofta handlar om unga poliser som nyligen skaffat
            sig körkort. Räknar man in medtrafikanter och familjemedlemmar
            rör det sig om tusentals människor som har drabbats av dessa olyckor.
          </p>
          <p xml:id="i-HtMwUafYL8gt4j5xuPhmMC">
            Ambulanssjukvården och räddningstjänsten har inte blivit lika
            drabbade av uppmärksammade trafikolyckor och skadade utryckningsfordon
            som polisen men även där inträffar olyckor som i många fall hade
            kunnat förebyggas om förarna hade mer körvana och bättre, särskilt
            anpassad, förarutbildning.
          </p>
          <p xml:id="i-76tHk31k12tE2ct85MusBN">
            För att få framföra buss eller tung lastbil i yrkesmässig trafik
            krävs, i enlighet med ett EU-direktiv, särskild utbildning och
            yrkeskompetensbevis. Motsvarande krav finns inte för att få framföra
            ett utryckningsfordon, trots att det inte sällan handlar om stressade
            situationer och höga hastigheter. Ett nationellt yrkeskompetensbevis
            för förare av utryckningsfordon bör inrättas i vårt land.
          </p>
          <p xml:id="i-4zoNjXVXmQ8nyYX44SkXN3">
            Trafikcenter i Kumla är norra Europas största anläggning för
            trafikutbildning. Där utbildas bland annat bussförare och förare
            av tung lastbil enligt EU:s krav om särskilt yrkeskompetensbevis.
            Centret har också, i samarbete med polis, ambulans och räddningstjänst,
            utarbetat ett utbildningsprogram för så kallade blåljusförare.
            Programmet är anpassat till förarnas behov och ska höja kompetensen
            för dem så att den motsvarar det europeiska kravet om yrkeskompetensbevis
            för buss och tung lastbil. Erfarenheterna vid Trafikcenter i Kumla
            är en resurs i arbetet att ta fram ett nationellt yrkeskompetensbevis
            för förare av utryckningsfordon, med en standardiserad och återkommande
            utbildning. Regeringen bör för trafiksäkerhetens skull utreda
            möjligheten att inrätta ett sådant yrkeskompetensbevis.
          </p>
        </div>
        <div xml:id="i-Re8AjgV8oe74ySZjKMFuKv" type="motSignatures">
          <list xml:id="i-QKbvtiHkbUGLWTwjZHtDKk">
            <item xml:id="i-YQB6682wovhJG9haGxfCyU">
              Lars-Axel Nordell (KD)
            </item>
          </list>
        </div>
      </div>
    </body>
  </text>
</TEI>
