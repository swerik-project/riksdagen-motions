<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-NU-00299">
  <teiHeader>
    <fileDesc>
      <titleStmt>
        <title>Åtgärder för att värna patent</title>
        <author corresp="i-BZ7PcK8D1efvHXsafGEMKE">av Andreas Norlén m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder för att värna patent</title>
          <idno type="rdwebb">GZ02N299</idno>
          <rs type="number">N299</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GZ02N299/text</ref>
          <ref type="dokument_url_html">http://data.riksdagen.se/dokument/GZ02N299</ref>
          <ref type="dokumentstatus_url_xml">http://data.riksdagen.se/dokumentstatus/GZ02N299</ref>
          <ref type="doc">http://data.riksdagen.se/fil/2BE3992B-43E0-4CCB-B799-50B20FAFD182</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-WpwTRcdcGLWddgdaUtKiwJ</idno>
            <name>Staffan Anger</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GJLL78ePjJhSXVWBYyRW8t</idno>
            <name>Margareta Cederfelt</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Mt7CcmaKdT56jQKRkfo5bV" type="signed"/>
        <correspContext corresp="i-Mt7CcmaKdT56jQKRkfo5bV">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-WpwTRcdcGLWddgdaUtKiwJ"/>
          <note type="signatory" corresp="i-GJLL78ePjJhSXVWBYyRW8t"/>
        </correspContext>
        <correspAction type="numbering" xml:id="i-RfHLGmhYQkBCjd4wfwuEzN">
          <date when="2011-10-06"/>
        </correspAction>
        <correspAction type="submission" xml:id="i-E6ijz9tsASAhzZegbGxHg2">
          <date when="2011-10-04"/>
        </correspAction>
        <correspAction type="transfer" xml:id="i-RuAQ8Q6ibu79CuB6er9z11">
          <date when="2011-10-04"/>
        </correspAction>
        <correspAction type="assigned" xml:id="i-NnJ44PBp8Ajfg62ZRgqq97"/>
        <correspContext corresp="i-NnJ44PBp8Ajfg62ZRgqq97">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-2wadKMUCoj3eGhFUZDonBt">
            Förslag till riksdagsbeslut
          </head>
          <list style="ol">
            <item xml:id="i-9vXT7sYVv6Yv43CxWQTfdL">
              Riksdagen tillkännager för regeringen som sin mening vad som
              anförs i motionen om förbättrad rådgivning till forskare och uppfinnare
              i patentfrågor.
            </item>
            <item xml:id="i-2y3zGrfMpAm2qVU7MaHLbc">
              Riksdagen tillkännager för regeringen som sin mening vad som
              anförs i motionen om en genomgång av i vilken omfattning som svenska
              patent blir föremål för intrång i andra länder samt vissa närliggande
              frågor.
            </item>
            <item xml:id="i-2AQuPFSiSpjR1daggJvoFD">
              Riksdagen tillkännager för regeringen som sin mening vad som
              anförs i motionen om ökade möjligheter att väcka åtal för patentintrång.
            </item>
            <item xml:id="i-CokB3tGnZ6Wkg5Qtmeb2zf">
              Riksdagen tillkännager för regeringen som sin mening vad som
              anförs i motionen om polisens och åklagarväsendets arbete med
              patentintrång. 1
            </item>
          </list>
          <p xml:id="i-VXozwVJ62YmobgHK37uHHk">
            1 Yrkande 4 hänvisat till JuU.
          </p>
        </div>
        <div type="motContent">
          <head type="h1" xml:id="i-NZZUMMLDSXpGqBPc9oyvNZ">
            Bakgrund
          </head>
          <p xml:id="i-MsRCShFNiZ4ncWJKYBEdTQ">
            Regeringen har ökat satsningarna på svensk forskning med mångmiljardbelopp.
            Det finns också många briljanta, svenska uppfinnare som verkar
            utanför universitetssfären. För att skydda de stora kommersiella
            värden, som ligger i innovationer och uppfinningar, finns patentsystemet.
            Mycket tyder dock på att patentsystemet i många fall inte fyller
            sitt syfte.
          </p>
          <p xml:id="i-PF1qDS1PFCnhjsRzQ27zXb">
            Det är dyrt att få patent. Om man vill ha patent i flera EU-länder
            krävs en översättning av patentskriften (ofta cirka 25 sidor)
            till respektive lands språk. En ansökan om patent i sju EU-länder
            kostar omkring 400 000 kronor om man räknar in t.ex. kostnader
            för översättningar, ombudsarvoden och patentmyndighetens hantering
            (även om man vänder sig till EPO, den europeiska patentmyndigheten).
            Vill man ha patentet i fler länder stiger kostnaden. En amerikansk
            uppfinnare som vill ha patent i USA:s alla 50 delstater behöver
            bara göra en ansökan. Arbetet med att skapa ett Europapatent,
            där handelsminister Ewa Björling bidragit till att driva på förhandlingarna,
            ser dock ut att kunna leda till konkreta resultat i närtid, vilket
            skulle vara en betydelsefull förbättring för uppfinnare och innovatörer.
          </p>
          <p xml:id="i-JFuSPzFzwiVxaRnYX6XPbn">
            Patentintrång är mycket vanligt förekommande. På uppdrag av EU
            granskades år 2000 omkring 600 europeiska patent. Samtliga patent
            med något kommersiellt värde hade kränkts i USA. Striden i amerikanska
            domstolar om Håkan Lans färggrafikpatent är välbekant. Också andra
            svenska innovatörer har utsatts för patentintrång. Mycket tyder
            på att stora företag i många fall inte drar sig för att kränka
            patent, som tillhör mindre företag eller enskilda innovatörer.
            De förlitar sig på att mindre företag inte vågar ta den ekonomiska
            risk det innebär att inleda en rättslig patenttvist.
          </p>
          <p xml:id="i-F3e7X4ockPYNP1b86ZMAwb">
            Det är dyrt att driva patenttvister. Om något mindre företag
            ändå skulle väcka talan, förlitar de stora företagen sig på att
            kunna fördröja processen tills det mindre företagets pengar tar
            slut.
          </p>
          <p xml:id="i-9toscVDeJbYvfHJ87RtdA9">
            Detta är ett allvarligt problem. Om svenska innovatörer inte
            kan skydda sina patent och få betalt för sina investeringar, riskerar
            det att minska benägenheten att satsa på sådan verksamhet. Dessutom
            kan det leda till att Sverige inte får full utväxling i form av
            jobb och tillväxt på de statliga forskningssatsningarna.
          </p>
          <p xml:id="i-M1TMApMrdHssiVG841jMsQ">
            För att göra det lättare och mindre kostsamt för svenska innovatörer
            att erhålla och försvara patent krävs åtgärder av flera slag.
          </p>
          <head type="h1" xml:id="i-K9RkcL7s2EdyFiW5phbEde">
            Rådgivning
          </head>
          <p xml:id="i-XWdxZjWScvkAyCb96gpmLW">
            Forskare och uppfinnare måste få bättre rådgivning i patentfrågor,
            så de blir medvetna om vilka risker som finns och vilka åtgärder
            man kan vidta för att förebygga riskerna. Detta bör vara ett prioriterat
            inslag inom ramen för den rådgivning om företagande som bekostas
            med offentliga medel.
          </p>
          <p xml:id="i-WCh4RUkp3rrgVvYqDcH7KJ">
            Enligt näringsutskottets betänkande 2010/11:NU11, där en liknande
            motion som denna behandlades, arbetar Näringsdepartementet fortfarande
            med frågan om hur man kan gå vidare med åtgärder, dels för att
            öka patentmedvetandet hos små och medelstora företag, dels för
            rådgivning och finansiering för företagen när det gäller patentskydd
            och andra immaterialrättsliga skydd. Det är angeläget att detta
            arbete leder till konkreta resultat.
          </p>
          <head type="h1" xml:id="i-DjDAiBaVxPofo3BM7zfBdu">
            En genomgång av patentintrång
          </head>
          <p xml:id="i-Gd1nS5PcVc7fpLJCNCaLD9">
            De ekonomiska förutsättningarna för att försvara patent, särskilt
            vid patentintrång som begås i andra länder än Sverige, tycks behöva
            förbättras.
          </p>
          <p xml:id="i-HTKvsd7kJn95N9e7BFh21X">
            Man kan hävda att det är en fråga för forskare, uppfinnare och
            patentägande företag att på egen hand värna sina patent genom
            att vidta rättsliga åtgärder. Utgångspunkten i en marknadsekonomi
            är förstås att marknadens aktörer agerar på egen risk. Samtidigt
            kan man inte bortse ifrån att det är stötande ur ett rättfärdighets-
            och rättviseperspektiv om enskilda personer och företag ska kunna
            fråntas frukterna av sitt arbete som ett resultat av att de inte
            har tillräckliga resurser för att bedriva rättsliga processer
            mot intrångsgörare. En sådan ordning innebär också att Sverige
            riskerar att förlora arbetstillfällen och ekonomisk tillväxt till
            de länder där intrångsgörarna finns.
          </p>
          <p xml:id="i-4qSFSq75D4GHAaHwoaASKT">
            I 2010/11:NU11 anförs att en statlig patentskyddsförsäkring skulle
            bli alltför dyr för staten. Det är möjligt att man vid en slutlig
            avvägning skulle komma till det ställningstagandet. Innan man
            har kommit så långt i analysen måste man dock bilda sig en uppfattning
            om verkligheten och vilka förluster som ligger i den andra vågskålen.
            Det förefaller motiverat att göra en bred genomgång av i vilken
            omfattning som svenska patent blir föremål för intrång i andra
            länder, vilka värden som står på spel i dessa intrångsfall, i
            vilken utsträckning svenska uppfinnare, innovatörer och företag
            bedriver patentprocesser i andra länder, i vilken mån svenska
            aktörer avstår från att vidta rättsliga åtgärder för att värna
            sina patent i andra länder samt varför de väljer att avstå från
            rättsliga åtgärder.
          </p>
          <p xml:id="i-D5y3uhw8kqo2e2FTKrD6JD">
            Om den ovan nämnda genomgången visar att svenska patent kränks
            i stor omfattning och att stora värden hotas måste det rimligen
            beaktas vid ett ställningstagande till om något ska göras för
            att förbättra situationen och vilka åtgärder som i så fall ska
            vidtas.
          </p>
          <head type="h1" xml:id="i-ytMbY5SqKn5HBPeGrXejh">
            Straffrättsliga åtgärder
          </head>
          <p xml:id="i-xYJkZPWQudTn25RNwctba">
            En annan möjlighet att hjälpa svenska patenthavare att värna
            sina patent är att staten blir mer aktiv när det gäller att beivra
            brottet patentintrång. 57 § patentlagen lyder på följande sätt:
          </p>
          <p xml:id="i-FGKi13vaSyyryKRG3oBfa2">
            Gör någon intrång i den ensamrätt som patent medför (patentintrång)
            och sker det uppsåtligen eller av grov oaktsamhet, skall han eller
            hon dömas till böter eller fängelse i högst två år. Den som har
            överträtt ett vitesförbud enligt 57 b § får inte dömas till ansvar
            för intrång som omfattas av förbudet.
          </p>
          <p xml:id="i-6g8NQyCnZCToSzS9UyGAKo">
            För försök eller förberedelse till brott enligt första stycket
            döms till ansvar enligt 23 kap. brottsbalken.
          </p>
          <p xml:id="i-UxxPJAM6A6YJ3Z8PzNBJjM">
            Åklagaren får väcka åtal för brott som avses i första eller andra
            stycket endast om målsäganden anger brottet till åtal och åtal
            av särskilda skäl är påkallat från allmän synpunkt.
          </p>
          <p xml:id="i-XZmcDrtoX7ThnchkeAFYa7">
            Patentintrång är således ett brott, men såvitt känt måste man
            gå tillbaka till 1970-talets början för att finna exempel på att
            åtal väckts för ett sådant brott. Det innebär att man i praktiken
            har upphört att tillämpa straffbestämmelsen. Det är beklagligt
            och bör förändras. Patentintrång kan vara ett mycket lönsamt brott
            och risken att bli dömd är obefintlig. Incitamenten att våga sig
            på ett intrång är därför mycket starka.
          </p>
          <p xml:id="i-RzdNipJLaWPr1A7j5YmkDr">
            För att markera att patentintrång är brott som polis och åklagare
            bör ta sig an i större omfattning, bör kravet att åtal endast
            får väckas av allmän åklagare om det av särskilda skäl är påkallat
            från allmän synpunkt tas bort. Däremot bör det fortfarande krävas
            att patentinnehavaren anger brottet till åtal, för att åtal ska
            få väckas. Om patentinnehavaren vill, bör det vara möjligt att
            göra upp i godo med intrångsgöraren, utan inblandning av polis
            och åklagare.
          </p>
          <p xml:id="i-Leu9oV72n5SqVPQdBzCAW6">
            År 2008 tillsattes i Stockholm två särskilda immaterialrättsåklagare,
            som har till uppgift att utreda brott mot den immaterialrättsliga
            lagstiftningen. Bakgrunden var den debatt som varit om upphovsrättsbrott
            på internet i form av bl.a. olovlig nedladdning av filmer och
            musik. Immaterialrättsåklagarna har formellt rätt att utreda även
            patentintrång, men de begränsas påtagligt av den ovan beskrivna
            lagstiftningen. Upphovsrättsbrotten har varit i fokus de senaste
            åren, men patentintrången rör sammantaget mycket större värden
            och har större betydelse för Sveriges välstånd och utveckling.
            Därför är det väl så angeläget att använda polisens och åklagarnas
            resurser till att utreda patentintrång som till att utreda upphovsrättsbrott.
            I betänkande 2010/11:NU11 anförs att ett avskaffande av åtalsprövningsregeln
            skulle kunna leda till ett betydande merarbete för de brottsutredande
            myndigheterna. Det är förvisso tänkbart och måste noga studeras
            innan en förändring genomförs, men om piratkopiering på internet
            utreds och beivras men inte stora företags uppsåtliga patentintrång
            riktade mot små patentinnehavare är det uppenbart att det kan
            uppfattas som stötande. Därför bör polis och åklagare avsätta
            särskilda resurser för att utreda just patentintrång. Ett ytterligare
            skäl för det är att patentintrångsärenden kräver särskilda kunskaper
            som det inte är rimligt att varje polismyndighet och åklagarkammare
            besitter.
          </p>
          <p xml:id="i-DVWJcZBtfLWsiALX2ei6Js">
            I varumärkeslagen finns motsvarande åtalsprövningsregel som i
            patentlagen och det har länge framförts krav på att regeln ska
            avskaffas när det gäller varumärkesintrång. Detta föreslogs av
            Varumärkeskommittén i betänkandet Ny varumärkeslag (SOU 2001:26)
            och regeringen uttalade i propositionen om den nya varumärkeslagen
            (prop. 2009/10:225) att en närmare analys av reglerna om åtalsprövning
            behövs, särskilt mot bakgrund av att varumärkesförfalskning och
            piratkopiering utgör ett stort och växande problem. Det förefaller
            dock, enligt vår uppfattning, inte rimligt att avskaffa åtalsprövningen
            vid varumärkesintrång, men behålla den vid patentintrång. Visserligen
            är det många gånger mer komplicerat och därmed mer kostsamt att
            utreda patentintrång än varumärkesintrång, men det är sannolikt
            i många fall väl använda resurser med tanke på att allvarliga
            patentintrång rör betydligt större värden och väsentligt fler
            arbetstillfällen än varumärkesintrång.
          </p>
          <p xml:id="i-GtZB5rKShwq7AomumRLp1h">
            Innovationer är viktiga för Sveriges framtid. Stjäls patent,
            är det moraliskt stötande och till skada för det svenska samhället.
            Staten bör därför hjälpa svenska patenthavare att värna sina rättigheter.
          </p>
        </div>
        <div type="motSignatures">
          <list>
            <item xml:id="i-CHH3pCBeGPgWXu1R4hejzx">
              Andreas Norlén (M)
            </item>
            <item xml:id="i-VioJxpefdR1kfM8TVdmLvE">
              Annicka Engblom (M)
            </item>
            <item xml:id="i-Rsavjxf4sZa5s3DuT9gEF6">
              Staffan Anger (M)
            </item>
            <item xml:id="i-4qctq3X2e23cxhsza1Ytuy">
              Margareta Cederfelt (M)
            </item>
          </list>
        </div>
      </div>
    </body>
  </text>
</TEI>
