<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314--00060">
  <teiHeader>
    <fileDesc>
      <titleStmt>
        <title>med anledning av prop. 2013/14:126 En enklare planprocess</title>
        <author corresp="i-548HUVvKe8n48M3pQmFeUC">av Amineh Kakabaveh m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:126 En enklare planprocess</title>
          <idno type="rdwebb">H102XV60</idno>
          <rs type="number">V60</rs>
          <ref type="dokument_url_text">http://data.riksdagen.se/dokument/H102XV60/text</ref>
          <ref type="dokument_url_html">http://data.riksdagen.se/dokument/H102XV60</ref>
          <ref type="dokumentstatus_url_xml">http://data.riksdagen.se/dokumentstatus/H102XV60</ref>
          <ref type="doc">http://data.riksdagen.se/fil/AB7086DA-0D60-455A-856F-67D757C5B6D3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-F6GaE7KAJqh1K4vuLw3xTf" type="basedOn"/>
        <correspContext corresp="i-F6GaE7KAJqh1K4vuLw3xTf">
          <ref>Proposition 2013/14:126</ref>
        </correspContext>
        <correspAction xml:id="i-A3eRuLWgmCF9rFBkQ1YYgK" type="signed"/>
        <correspContext corresp="i-A3eRuLWgmCF9rFBkQ1YYgK">
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-7zxT8Prh99raeEK9reYyRe" type="submission">
          <date when="2014-04-09"/>
        </correspAction>
        <correspAction xml:id="i-M5Y7qnxiGyBFzpJEJhNGno" type="transfer">
          <date when="2014-04-09"/>
        </correspAction>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-JNDpWGoMfiTN1mdqwsntQ7">
            Förslag till riksdagsbeslut
          </head>
          <list style="ol">
            <item xml:id="i-VTaGwrxQPBeKtHhPYsjt1z">
              Riksdagen tillkännager för regeringen som sin mening vad som
              anförs i motionen om att utvärdera lagändringarna i plan- och
              bygglagen.
            </item>
            <item xml:id="i-6bw9wmNLYwHnkw3Xq5UJJJ">
              Riksdagen avslår förslag i avsnitt 6.2 om att byggnadsnämnden
              ska kunna anta fler detaljplaner.
            </item>
            <item xml:id="i-8MNS8P2AhNdWqkgXigAmDt">
              Riksdagen avslår förslag i avsnitt 6.5 om att bestämmelser i
              en detaljplan som avser utformning av byggnader och tomter under
              vissa förutsättningar ska upphöra när detaljplanens genomförandetid
              löper ut.
            </item>
            <item xml:id="i-VwcbnrrRkTHdXG3tvViZnu">
              Riksdagen avslår förslaget att reglera exploateringsavtal i PBL.
            </item>
            <item xml:id="i-4TB8Ca99P2bcBbLR2vdf2D">
              Riksdagen avslår förslaget att ta bort de s.k. exploatörsbestämmelserna.
            </item>
            <item xml:id="i-4gi7HSSGbKCcPE4xqtuMwc">
              Riksdagen avslår förslaget att förordnanden som beslutats med
              stöd av de s.k. exploatörsbestämmelserna ska upphöra att gälla
              successivt.
            </item>
            <item xml:id="i-MDUrbeT9QfSQyqaa6Np5vu">
              Riksdagen avslår förslaget att kommuner inte får ställa egna
              krav på ett byggnadsverks egenskaper vid planläggning, andra ärenden
              enligt PBL eller i samband med genomförande av detaljplaner.
            </item>
          </list>
        </div>
        <div type="motContent">
          <head xml:id="i-5wg9JTHJbfLEWvzULBvmLr" type="h1">
            Bostadsbyggandet måste öka
          </head>
          <p xml:id="i-KZbwzwJCGk4YWcqMtJ3n4p">
            Sveriges befolkning växer och det finns ett skriande behov av
            nya bostäder. Majoriteten av landets kommuner står därför inför
            stora utmaningar på området boende och stadsplanering. Det finns
            ett stort behov att rusta upp främst allmännyttans bostadsbestånd,
            samtidigt som klimatomställningen ställer krav på energieffektivt
            och transportsnålt boende. Problemen har på många håll förvärrats
            av en borgerlig politik som gynnat bostadsrätter och villor framför
            hyreshus, bilar framför andra färdmedel och arenor och köpcentrum
            framför allmänna miljöer som bibliotek och grönytor. Kort sagt
            en politik som gynnar grupper som män, höginkomsttagare och byggbolag
            framför övriga invånare och samhällets långsiktiga intressen.
          </p>
          <p xml:id="i-HBMAHgR6g78c8U64EbptM">
            Flera kommuner har också använt de hyresintäkter som skulle ha
            gått till renoveringar och nybyggnation till allmän kommunal verksamhet
            och skattesänkningar. I storstadskommunerna finns exempel på att
            hyresrätter i attraktiva lägen görs om till bostadsrätter samtidigt
            som fastigheter i ytterområden i städerna säljs ut till privata
            fastighetsägare som inte sällan satsar på lyxrenoveringar som
            syftar till att höja hyrorna och byta ut hyresgästerna.
          </p>
          <p xml:id="i-LTycEYu3A6GZZS7JRP8cpA">
            Det råder i dag en akut bostadsbrist i stora delar av Sverige,
            inte minst i storstadsregionerna. Enligt Boverket bedömer 126
            av landets kommuner att de har brist på bostäder. Bostadsbristen
            innebär att trångboddhet och otrygghet breder ut sig. Följden
            blir att människors livssituation försvåras, att deras drömmar
            och frihet inskränks. Även arbetsmarknadens funktionssätt påverkas
            när människor tvingas tacka nej till arbeten för att de saknar
            bostad.
          </p>
          <p xml:id="i-ACnYws97iL5Hdz9ZKYxcDN">
            Särskilt stor är avsaknaden av hyresrätter. Bristen på hyresrätter
            drabbar främst personer som inte är etablerade på bostadsmarknaden
            eller som behöver flytta men inte har råd att köpa en bostad,
            t.ex. ungdomar. Nästan 290 000 unga vuxna saknar i dag ett eget
            boende. Ofta efterfrågar ungdomar hyresrätter med rimliga hyresnivåer.
          </p>
          <p xml:id="i-RAtHUACLYFpvRPMfka7Qbp">
            Under de nästan åtta år som den moderatledda regeringen har styrt
            Sverige har det samtidigt blivit uppenbart att den politiska viljan
            att på allvar göra något åt bostadsbristen saknas. Den hittillsvarande
            politiken har främst fokuserat på att skapa fler andrahandsboenden
            genom att göra det mer lönsamt för den som äger sin bostad att
            hyra ut. I övrigt har man lämnat ifrån sig alltmer av det som
            borde vara politikens ansvar till marknaden.
          </p>
          <p xml:id="i-FQu4p68BAqq1Wi1AJg8DEg">
            Vänsterpartiets syn är att bostadsbristen måste lösas genom ökat
            bostadsbyggande. En viktig förklaring till att det byggs för lite
            är att de höga produktionskostnaderna. Flera faktorer verkar fördyrande
            på byggandet. Ett exempel är den bristande konkurrensen på byggmarknaden,
            liksom det faktum att bostadsbristen driver upp markpriserna.
            Genom markpolitiken har kommunerna ett kraftfullt verktyg att
            påverka förutsättningarna för nyproduktion av bostäder.
          </p>
          <p xml:id="i-LAsk7PYWZ5K36GaMTB4swr">
            Att sänka byggkostnaderna är alltså en viktig faktor för att
            kunna öka byggtakten. Vänsterpartiet föreslår att det införs ett
            statligt investeringsstöd för att stimulera ökat bostadsbyggande
            med inriktning mot miljövänliga hyresrätter. Med vårt förslag
            möjliggörs en fördubbling av antalet nyproducerade hyresrätter
            jämfört med i dag. Som villkor för att få ta del av stöden ställs
            krav på att boendekostnaderna blir rimliga enligt samma ordning
            som tillämpades inom det investeringsstöd som funnits tidigare.
            Målet ska vara ett i förväg fastställt produktionskostnadstak.
          </p>
          <p xml:id="i-DTgNuAzkMw6Bx3FJGttNDp">
            Rättvisare ekonomiska villkor mellan olika upplåtelseformer skulle
            också förbättra förutsättningarna att få igång byggandet av just
            hyresrätter. Bostadsbristen i sig, liksom de skattefördelar ägda
            boenden har gentemot hyresrätten, driver upp priserna på bostadsrätter
            och villor. Prisnivåerna för att bygga bostadsrätter påverkar
            produktionskostnaderna även för hyresrätter. Vänsterpartiet föreslår
            därför att fastighetsskatten för hyresrätter och studentlägenheter
            tas bort.
          </p>
          <head xml:id="i-JfPvi8aDaMvoHNWWwetgUg" type="h1">
            Förändringar i plan- och bygglagen
          </head>
          <p xml:id="i-c6B2KHD6xCXe5vj8HYYM4">
            Det är också viktigt att de regler som rör planering och byggande
            är begripliga och inte onödigt krångliga. Regelverket i sig skapar
            visserligen inga nya bostäder, men genom enkla och tydliga regler
            ges förutsättningar för en effektiv planprocess och för kommunerna
            att tolka regelverket på ett likartat sätt. Den plan- och bygglag
            som regeringen införde 2011 har brister, och har inte lett fram
            till den enklare och snabbare hantering av bl.a. plan- och bygglovsärenden
            som var avsikten. Mot bakgrund av detta menar Vänsterpartiet att
            det finns ett behov av att reformera plan- och bygglagen (PBL)
            så att plan- och byggprocessen moderniseras, förenklas och förtydligas
            och medför mindre byråkrati. Samtidigt måste medborgerligt inflytande,
            demokrati och insyn värnas. Riksdagen har tillkännagivit för regeringen
            att det ska tillsättas en parlamentarisk kommitté med uppgift
            att föreslå nödvändiga förändringar. Genom en bred överenskommelse
            skapas förutsättningar för att reglerna ska bli långsiktigt hållbara.
          </p>
          <p xml:id="i-3SDPGC8787fW2r2TjJ3Bvr">
            I proposition 2013/14:126 En enklare planprocess föreslår regeringen
            en mängd förändringar av PBL. Framför allt berör förslagen detaljplaneinstitutet,
            men propositionen rymmer också den kontroversiella frågan om att
            ta bort kommunernas möjlighet att ställa krav på t.ex. mer energieffektivt
            byggande än vad som krävs enligt Boverkets byggregler (BBR). Vänsterpartiets
            anser att propositionen är en klåfingrig totalombyggnad av en
            lagstiftning som riskerar att motverka sitt eget syfte. Genom
            propositionens förslag görs dessvärre inte PBL mer begriplig och
            därmed mer tillgänglig ur ett demokratiperspektiv. I stället ska
            aktörerna på bostadsmarknaden under flera års tid lära sig ett
            nytt system som delvis är så krångligt att inte ens sakkunniga
            på området kan tolka det. Om regeringen menar att det låga bostadsbyggandet
            ska lösas med hjälp av nya regler så bör man, enligt Vänsterpartiets
            uppfattning, inte röra till PBL utan i stället ge Boverket i uppdrag
            att ge kommunerna stöd för en snabbare hantering.
          </p>
          <p xml:id="i-AfeoHHhZQo9UaYnEnTjdEu">
            Det är svårt att bedöma den samlade effekten av propositionens
            förslag, dels för att propositionen bygger på flera utredningar
            och dels för att regeringen i de flesta fall har modifierat utredningsförslagen.
            Enligt Vänsterpartiets uppfattning kan några av förslagen ge förutsättningar
            för en förenklad planprocess, samtidigt som flera av förslagen
            verkar få motsatt effekt. Ytterligare några åtgärder bedömer vi
            mest vara verkningslösa. Av dessa skäl bör lagändringarna – om
            de genomförs – sammantaget utvärderas efter några år. Detta bör
            riksdagen som sin mening ge regeringen till känna.
          </p>
          <p xml:id="i-MXrdU6Q1dXJMbqc9xAkz1E">
            Det finns dock förslag i propositionen som vi redan nu bedömer
            måste avvisas. I propositionens femte och sjätte kapitel finns
            t.ex. förslag dels om att krav på detaljplaner begränsas och dels
            om förändringar i detaljplaneprocessen. Vi är kritiska till det
            förslag som innebär att kommunfullmäktige ska få uppdra åt kommunstyrelsen
            eller byggnadsnämnden att anta en plan som inte är av principiell
            beskaffenhet eller annars av större vikt. Boverket har kritiserat
            det utredningsförslag som ligger till grund för propositionens
            förslag för att vara tveksamt ur ett demokratiperspektiv. Man
            poängterar att kommunfullmäktige, till skillnad från de kommunala
            nämnderna, är en direktvald församling och att dess möten är öppna
            för allmänheten. Vänsterpartiet instämmer i Boverkets kritik,
            och menar att det är kommunfullmäktige som ska anta detaljplaner.
            Regeringen föreslår den här typen av delegationsuppdrag enbart
            ska gälla planer som inte är av principiell beskaffenhet eller
            annars av större vikt. Vad som är en sådan plan är dock en tolkningsfråga.
            Därför bör en direktvald demokratisk församling fatta beslut även
            i dessa fall. Riksdagen bör avslå regeringens förslag i avsnitt
            6.2 om att byggnadsnämnden ska kunna anta fler detaljplaner. Detta
            bör riksdagen besluta.
          </p>
          <p xml:id="i-8AtEKLeFBZ2Lj7aK82brRv">
            Vi vill också avslå förslaget som innebär att bestämmelser i
            en detaljplan som avser utformning av byggnader och tomter under
            vissa förutsättningar ska upphöra när detaljplanens genomförandetid
            löper ut (avsnitt 6.5). Det finns flera skäl för vårt ställningstagande.
            Bland annat menar Vänsterpartiet i likhet med flera remissinstanser
            att det är en märklig ordning att ha en gällande demokratiskt
            beslutad plan, men där bara vissa bestämmelser ska tillämpas.
            Vidare finns det en risk att kommunerna utvecklar olika syn på
            reglernas tillämpning och att bygglovsprövningen blir mer oförutsägbar.
            Även detta är dåligt ur demokratisynpunkt. Riksdagen bör avslå
            regeringens förslag om att bestämmelser i en detaljplan som avser
            utformning av byggnader och tomter under vissa förutsättningar
            ska upphöra när detaljplanens genomförandetid löper ut. Detta
            bör riksdagen besluta.
          </p>
          <p xml:id="i-BRqD6XfbRBRxqV8WT3QAby">
            Propositionens sjunde kapitel, avsnitt fyra, rymmer lagförslag
            om exploateringsavtal. För det första så föreslås det i korthet
            att exploateringsavtal ska regleras så att kommuner som har för
            avsikt att ingå exploateringsavtal blir skyldiga att ange riktlinjer
            och utgångspunkter för ett sådant avtal. Av avtalet ska bl.a.
            framgå grundläggande principer för fördelning av kostnader och
            intäkter för genomförandet av detaljplaner. Regeringen menar att
            bristen på tydliga regler för vad ett exploateringsavtal ska kunna
            innehålla, liksom formerna för hur förhandlingarna om ett sådant
            avtal ska gå till ger tidsförluster och därmed högre kostnader
            för de delar av näringslivet som deltar i byggprocessen. Vidare
            tycker regeringen att det är ett problem att kommunerna ställer
            upp riktlinjer och krav på de företag som vill exploatera mark.
            Vänsterpartiet är kritiskt till det sätt på vilket lagförslaget
            inskränker kommunernas avtalsfrihet, och mer principiellt att
            civilrättsliga frågor regleras inom ramen för PBL. Riksdagen bör
            avslå regeringens förslag om att reglera exploateringsavtalen
            i PBL. Detta bör riksdagen besluta.
          </p>
          <p xml:id="i-P9Wzih6MrhCjCGbqWaociB">
            Vidare föreslås att de s.k. exploatörsbestämmelserna tas bort.
            I stället ska ersättning för mark eller annat utrymme som enligt
            detaljplan ska användas för allmän plats och kvartersmark för
            allmän byggnad bestämmas med stöd av expropriationslagen och bestämmelserna
            om expropriationsersättning för sådan mark. De allra flesta kommuner
            som yttrat sig om den här frågan avstyrker förslaget eftersom
            man menar att det kommer att påverkar markpriserna och innebära
            en kostnadsökning. Vänsterpartiet delar dessa kommuners bedömning.
            Med tanke på att just höga markpriser är en del i förklaringen
            till att det byggs för lite bör riksdagen avslå regeringens förslag
            att ta bort de s.k. exploatörsbestämmelserna. Detta bör riksdagen
            besluta.
          </p>
          <p xml:id="i-UoxKAKHwEPYKzPvAU9SjrM">
            Som en konsekvens av ställningstagandet ovan bör riksdagen också
            avslå förslaget om att förordnanden som beslutats med stöd av
            de s.k. exploatörsbestämmelserna ska upphöra att gälla successivt.
            Detta bör riksdagen besluta.
          </p>
          <head xml:id="i-RcUsHqYDxnFCHLM77w4yE7" type="h1">
            Ta inte bort kommunernas möjlighet att bygga miljövänligt
          </head>
          <p xml:id="i-VVvikSFeW9zKr25TPLga8X">
            Propositionens mest kontroversiella förslag är enligt Vänsterpartiets
            uppfattning förslaget att införa en ny bestämmelse i PBL, i korthet
            med innebörden att en kommun inte får ställa egna krav på ett
            byggnadsverks egenskaper vid planläggning, andra ärenden enligt
            PBL eller i samband med genomförande av detaljplaner. Om en kommun
            ändå gör så ska kraven vara utan verkan.
          </p>
          <p xml:id="i-U8wBL7s9n3tC3QLTcEaCJ8">
            Förslagen kommer från den s.k. byggkravsutredningen vars slutsats
            var att olika kommunala krav vid byggande är fördyrande och därmed
            leder till ett minskat bostadsbyggande. De krav som främst avses
            är att många kommuner i dag ställer skarpare krav på byggnaders
            energianvändning och på tillgänglighet än vad som anges i BBR.
            Kommunerna bygger med andra ord mer miljövänligt och mer anpassat
            för personer med funktionsnedsättning än de måste. Det är denna
            möjlighet till energisnålt och hållbart byggande som regeringen
            nu alltså vill beröva dem.
          </p>
          <p xml:id="i-Ur1uodcRSW7MtxFd2D1oSA">
            I dag utgör användningen av energi i bostäder och lokaler uppemot
            40 procent av Sveriges totala energianvändning. Bostadssektorn
            måste därför i högre utsträckning än i dag bidra till klimatomställningen.
            EU:s direktiv om byggnaders energiprestanda anger att alla hus
            som uppförs efter 2020 ska vara nära nollenenergibyggnader. Om
            vi ska klara den målsättningen är det av avgörande betydelse att
            minska energianvändningen både genom att renovera dagens bostadsbestånd
            och genom att ställa strängare krav på energianvändning vid nybyggnation.
            För att få ta del av det investeringsstöd som Vänsterpartiet föreslår
            för nybyggnation av hyresrätter är ett av villkoren därför att
            husen ska klara energiförbrukningskrav på 75, 65 och 55 kWh per
            kvadratmeter och år beroende på geografisk zon. Vänsterpartiet
            menar att Boverkets krav på energianvändning är alldeles för låga
            och de kritiseras av den anledningen också med rätta av såväl
            byggindustrin som forskare och miljöorganisationer.
          </p>
          <p xml:id="i-4J2PTsxTcfXaBeDW6bXgDh">
            I likhet med flera remissinstanser anser Vänsterpartiet att man
            kan ställa sig frågande till byggkravsutredningens slutsatser
            att de kommunala särkraven är fördyrande, inte minst för att utredningen
            bara tittar på själva byggkostnaden och inte ser till de långsiktiga
            besparingar som t.ex. energisnåla bostäder innebär. Trots detta
            sympatiserar vi med tanken att enhetliga tekniska krav med avseende
            på energiförbrukning i viss mån skulle kunna förenkla byggandet,
            men framför allt bidra till ett mer miljövänligt bostadsbyggande.
            En förutsättning för detta är dock att sådana enhetliga krav är
            så skarpa att de på ett seriöst sätt kan göra att byggsektorn
            bidrar till klimatomställningen. Vänsterpartiet menar att alla
            nya bostäder på sikt ska byggas med s.k. passivstandard. Om inte
            BBR moderniseras och förändras i den riktningen måste kommunerna
            få behålla rätten att bygga energisnåla bostäder. I väntan på
            att det införs skarpa krav på nationell nivå välkomnar vi alltså
            det arbete med energisnålt byggande som i dag utförs i många av
            landets kommuner. Riksdagen bör avslå förslaget att kommuner inte
            får ställa egna krav på ett byggnadsverks egenskaper vid planläggning,
            andra ärenden enligt PBL eller i samband med genomförande av detaljplaner.
            Detta bör riksdagen besluta.
          </p>
        </div>
        <div type="motSignatures">
          <list>
            <item xml:id="i-pfymb7yct3g9VVkSMeGfZ">
              Amineh Kakabaveh (V)
            </item>
            <item xml:id="i-WDMiViuwbEKcBJ4V8WNTnv">
              Bengt Berg (V)
            </item>
            <item xml:id="i-S2AQpKpdCu3Hip4tjCi8Sf">
              Marianne Berg (V)
            </item>
            <item xml:id="i-U65WNwWoZ3m52EvDkubRJD">
              Lars Ohly (V)
            </item>
            <item xml:id="i-fHWqM2aTifaH4vych5HMt">
              Eva Olofsson (V)
            </item>
            <item xml:id="i-2WbfzMrXtiN6a26454de22">
              Lena Olsson (V)
            </item>
            <item xml:id="i-UkuVWsCxh2hzLMjRgjK6sy">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
