<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-19992000-UU-00628">
  <teiHeader>
    <fileDesc>
      <titleStmt>
        <title>Sverige och krisen i Kongo-Brazzaville</title>
        <author corresp="i-4BTx6VbUNJDqLqfkYqjnsE i-4BTx6VbUNJDqLqfkYqjnsE">av Tuve Skånberg (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sverige och krisen i Kongo-Brazzaville</title>
          <idno type="rdwebb">GN02U628</idno>
          <rs type="number">U628</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GN02U628/text</ref>
          <ref type="dokument_url_html">http://data.riksdagen.se/dokument/GN02U628</ref>
          <ref type="dokumentstatus_url_xml">http://data.riksdagen.se/dokumentstatus/GN02U628</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg </name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>kd</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-X8exPfCnZytfiZWd1aXGjW" type="signed"/>
        <correspContext corresp="i-X8exPfCnZytfiZWd1aXGjW">
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction type="referral" xml:id="i-TisxAncgBCGXi981nZj4CZ">
          <date when="1999-10-12"/>
        </correspAction>
        <correspAction type="dismissal" xml:id="i-WendJhYYVcBJ2gT1if3R68">
          <date when="1999-10-12"/>
        </correspAction>
        <correspAction type="submission" xml:id="i-NXnoUrubKpCrmupDNFBrEx">
          <date when="1999-10-05"/>
        </correspAction>
        <correspAction type="referral" xml:id="i-SrF8i67oyssxvu5mjrJki1">
          <date when="1999-10-12"/>
        </correspAction>
        <correspAction type="dismissal" xml:id="i-R9J4iZ9Mfx2wh3j1uh5rcS">
          <date when="1999-10-12"/>
        </correspAction>
        <correspAction type="submission" xml:id="i-MH84fk4PnedDwGzdSXZtLo">
          <date when="1999-10-05"/>
        </correspAction>
        <correspAction type="assigned" xml:id="i-CtHkF1fcgApkbZqmrP1k8x"/>
        <correspContext corresp="i-CtHkF1fcgApkbZqmrP1k8x">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_U_0628/mot_199900_U_0628-0001.pdf"/>
      <div type="motHeader" xml:id="i-RnR971CSzkYpuUZYASri5P">
        <div type="motTitle" xml:id="i-9n7bWoqA9DdSvkXsUi28hf"/>
        <div type="motSubmissionInfo" xml:id="i-5cavikn4o1gCrz5gDSTE3L"/>
      </div>
      <div type="motBody" xml:id="i-DwLmY3d5gPCuSVmfWb3Ccu">
        <div xml:id="i-4nWNmGAG98A5iMNhUrXf1E">
          <p xml:id="i-KGQaAnFKM3pL8u5B9G3xqi">
            1999/2000 mnr: U628 pnr: kd613
          </p>
          <p xml:id="i-BtNa6LvqfwtPHE11rDbo9G">
            Motion till riksdagen
          </p>
          <p xml:id="i-LoMcUhrubw8MjXaCZWneLs">
            1999/2000:U628 av Tuve Skånberg (kd)
          </p>
          <p xml:id="i-FdufcEPqU7Ngj8YXAERJHU">
            Sverige och krisen i Kongo-Brazzaville
          </p>
          <p xml:id="i-QY7RoH4HDofzuZGd5mgLZA">
            Bakgrund till kriget och krisen i Kongo-Brazzaville
          </p>
          <p xml:id="i-CJM49S7C1VuAtheFhMp5Bv">
            Republiken Kongo lider. Sommaren 1997, strax före den unga demokratins
            andra presidentval, tog ex-president Dénis Sassou Nguesso makten
            med våld. Sedan dess har stridigheter rasat och mänskliga rättigheter
            kränkts. Oberoende bedömare pekar som skyldiga ut såväl den senast
            demokratiskt valde presidenten, Pascal Lissouba, som den nu av
            några få stater erkände Sassou Nguesso, liksom Bernhard Kolelas,
            Brazzavilles förre borgmästare. Dessa tre och deras privatarméer
            har under snart två år skövlat Republiken Kongo. I dag tycks kriget
            och makten över soldaterna ha gått dessa tre krigsherrar ur händerna
            och landet förstörs inifrån av rivaliserande rövarband och småarméer.
            Som en följd av det är hundratusentals människor på flykt i sitt
            eget land. Flera hundra tusen människor gömmer sig i skogarna
            väster och söder om Brazzaville. I byar och städer sker avrättningar,
            mord och våldtäkter. Några tiotusental människor har flytt till
            grannländerna Demokratiska Republiken Kongo (tidigare Zaire) och
            Gabon. En omfattande plundring äger rum och Kongos befolkning
            lever i ständig fruktan. 1991 tillsattes en övergångsregering
            under ledning av André Milongo, som resultat av den nationalkonferens
            som inledde demokratiseringsprocessen i Kongo. 1992 kunde de första
            demokratiska valen hållas sedan självständig- heten. Då valdes
            Pascal Lissouba till president. Men strax därefter började de
            oroligheter som alltsedan dess eskalerat. Allianserna i parlamentet
            skiftade, Sassou Nguessos parti ansåg sig inte ha fått tillräckligt
            viktiga ministerposter som tack för stödet i presidentkampanjen.
            Pascal Lissouba upplöste parlamentet och utlyste nyval. Detta
            blev inledningen till det första inbördeskriget i Kongo 1993-94.
            Bernard Kolelas, dåvarande borgmästare i Brazzaville, är en annan
            av huvudpersonerna i den kongolesiska konflikten. Dessa tre män
            har skapat sina paramilitära rörelser med olika namn som betecknar
            mod och styrka och skall inge fruktan i sina motståndare; cobras,
            ninjas och zulus. 1994 svalnade konfliktsituationen något och
            man började örhandla. Ett relativt lugn återinfann sig. 1997 förbereddes
            presidentvalen. Sassou Nguesso återkom till landet efter en tids
            utlandsvistelse. Presidentvalskampanjen inleddes och ett par incidenter
            tycks vara av betydelse för den fortsatta utvecklingen. I samband
          </p>
          <pb facs="riksdagen-motions-pdf/data/199900/mot_199900_U_0628/mot_199900_U_0628-0002.pdf"/>
          <p xml:id="i-2v1itctcUyQ5kKzn8fFBuR">
            med Sassous kampanj i norra Kongo dödades en av premiärminister
            Mot. 1999/2000 Yhombis män i den by varifrån han och en tidigare
            politiskt betydelsefull U628 person härstammar. De män som låg
            bakom dådet tillhörde Sassous närmaste män. Dessa ville man arrestera
            och vidare hade man beslutat om att avväpna miliserna. Natten
            till den 5 juni omringades Sassous huvudkvarter i Brazzaville
            i dessa avsikter. Sassou försvarade sig och så böljade kriget
            fram och tillbaka i Brazzaville till den 15 oktober då Sassou
            förklarade sig som segrare och Lissouba, Yhombi och Kolelas flydde
            ur landet och med dem många andra. En huvuduppgift för Sassou
            har naturligtvis varit att säkra läget i landet. Till sin hjälp
            har han haft angolanska styrkor samt tchadianska styrkor. De angolanska
            soldaterna finns enligt uppgift fortfarande kvar i landet. Vid
            jultid 1998 riktades den svenska uppmärksamheten på Kongo eftersom
            ett antal svenska missionärer då befann sig i en svår situation.
            De satt instängda i stadsdelen Mansimou, men kunde så småningom
            räddas med hjälp av franska soldater och den franska ambassaden.
            Men situationen har inte förbättrats sedan dess. I stället nås
            omvärlden av rapporter om aktiviteter som kan liknas vid Rwanda,
            Kosovo och Östtimor. Ett av de stora problemen är att inga oberoende
            internationella observatörer finns på plats. En nyckelfråga i
            den kongolesiska konflikten är resurserna. Kongo är ett rikt land
            med stora oljefyndigheter utanför sin kust. Detta innebär naturligtvis
            att även utländska intressen finns med i bilden. Det finns franska
            oljebolag, ELF, amerikanska oljebolag som Oxy och Exxon och kontakter
            har tagits med Shell och Agip. Självklart kan det inte uteslutas
            att detta örsvårar en lösning av konflikten i Kongo. De franska
            intressena har naturligtvis varit störst eftersom Kongo tidigare
            varit en fransk koloni och knytningen till Frankrike varit stabil.
            Valutan är fast knuten till den franska rancen genom Centralafrikanska
            Centralbanken. Det finns också olika storpolitiska intressen i
            området, Angola med problematiken kring MPLA — Dos Santos, Unita
            — Savimbi, DR Kongo och Kabila för att nämna några.
          </p>
          <p xml:id="i-YFiY18ZBSf2w29PVrXDgST">
            Mediebilden
          </p>
          <p xml:id="i-5s2Y5UtdYDFwvzuZff5u6j">
            Svenska medier har gett ett mycket begränsat utrymme för händelse-
            utvecklingen i Kongo. Jag vill därför göra en sammanställning
            av material som förekommit i internationella medier för att ge
            en helhetsbild av närhistorien. Materialet är hämtat från olika
            nyhetsbyråer, tidningar och radio under tiden juni-sept 1999.
          </p>
          <p xml:id="i-GwoppX745VrvNL56q67QKv">
            Sommarnumret av Continental no 10 — 1999, (juni — augusti) 24
            sidor Kongo under temat: Freden på gång
          </p>
          <p xml:id="i-UcY32FB9LPgTT5YBw4gfs5">
            Tidningen beskriver läget i Kongo i flera artiklar. Titlarna
            är bl a Freden på gång, 5 juni 1997 — aldrig mer!, Lissoubas officerare
            lierar sig med regeringsarmén, Exklusiv intervju med Sassou Nguesso,
            Ninjas mystiska sidor, Kriget är långt borta, Brazzavilles säkerhet
            prioriteras, Intervju med justitieminister Bemba, Legosoldataffären,
            500 miljarder FCFA behövs till återuppbyggnaden.
          </p>
          <pb facs="riksdagen-motions-pdf/data/199900/mot_199900_U_0628/mot_199900_U_0628-0003.pdf"/>
          <p xml:id="i-D5oVjitTqoUwcTAsV4Actm">
            Axplock ur några artiklar:
          </p>
          <p xml:id="i-T9WVChhu6zwDssTdA4oiVj">
            Lissoubas officerare går över till regeringsarmén.
          </p>
          <p xml:id="i-3QyjrTRqXjC1heoHLuPvAr">
            Från Brazzaville till Pointe-Noire passerar man Lissoubas område.
            Kongoleserna andas samma känsla överallt: trötthet. Alla ropar
            högt i Brazzaville, som vaknar upp ur en mardröm, efter ett fredligare
            liv i Bakongo och Makelekele. Människorna i Brazzaville knäpper
            sina händer och ber att de blodiga händelserna från december 1998
            inte skall upprepas igen. En första förändring märkte man den
            5 juni 1999 då 400 officerare och soldater från Lissoubas styrkor
            inordnade sig i regeringsarmén.
          </p>
          <p xml:id="i-Nc6q5juGYNmgxNMVpFrDQk">
            Intervju med Sassou-Nguesso
          </p>
          <p xml:id="i-i4At5krqFnAud692K99CU">
            Där säger presidenten bl a att ”Kongos dörrar är öppna för alla
            som vänder ryggen åt blodets väg”. Angående demokratiska val:
            ”Jag kvarstår vid principerna för en pluralistisk demokrati så
            som den definierades av Nationalkonferensen och som senast bekräftades
            av Nationalforum för försoning, enhet, demokrati och återuppbyggnad
            av Kongo. Nationalforum fixerade övergångstiden till tre år. Därefter
            när det är möjligt skall valen förberedas och genomföras.” Inför
            det nya årtusendet: ”Freden är navet eller hörnstenen i utvecklingen.
            Den definieras för mig inte bara såsom frånvaron av krig och konflikt
            utan är synlig genom ett dynamiskt koncept i positiva termer:
            närvaro av rättvisa och social harmoni, möjlighet för kongoleserna
            att realisera sina möjligheter, respekt för människan att leva
            med värdighet och uthållighet ... må vi avsluta det här seklet
            med att alla kongoleser förenar sig för att driva ut för alltid
            hatets och splittringens demoner.”
          </p>
          <p xml:id="i-TPtUw6f8APjbcpqEKTiaqV">
            500 miljarder FCFA behövs till återuppbyggnaden av Kongo
          </p>
          <p xml:id="i-URozEp4AsTaQ9zRwMox1Ns">
            Finansminister Mathias Dzon bär en tung börda i regeringen. Man
            räknar med att det behövs 500 miljarder FCFA till att återställa
            skadorna efter kriget. Dzon säger att krigen har förstört mycket
            av infrastrukturen som telefonerna, allmänna telekommunikationer,
            vattentillförseln och elektricite- ten. Järnvägen och vägnätet
            har också fått problem. Regeringen har beslutat att skapa en bank
            för återuppbyggnaden av landet, särskilt Brazzaville. Internationella
            Valutafonden var till en början kritisk men kan nu tänka sig banken,
            som skall ordna medel till jordbruk, hjälp till självhjälp, medel
            till hus och hem. Det är en bank som skall finnas under en kortare
            tid.
          </p>
          <p xml:id="i-Hs6CVKmPM318G78kuqMREH">
            Intervju med Justitieminister Mbemba (s.33)
          </p>
          <p xml:id="i-NNvAykDCxfAdzH57qPgTWj">
            På frågan om vilka ärenden som ligger på hans bord, berättar
            han att det ramförallt är två: Det faktum att Lissouba med hjälp
            av presidentgardet sköt rakt in bland demonstranter under krigets
            inledning i juni 1992 och det ärende som behandlar Lissoubas försäljning
            av olja till amerikanska aktörer ör 3 dollar fatet när världsmarknadspriset
            var 19 dollar fatet. ”Det finns naturligtvis fler ärenden men
            de kommer senare att förberedas av HD”.
          </p>
          <p xml:id="i-LcE9xZsjoVSWdpGWheKP5T">
            Mot. 1999/2000 U628
          </p>
          <pb facs="riksdagen-motions-pdf/data/199900/mot_199900_U_0628/mot_199900_U_0628-0004.pdf"/>
          <p xml:id="i-CLV4BtxE8W7Nd2RbCsW2kK">
            24 aug 1999/ NCNNews 2 sept 1999 Sassou öppen för fredssamtal
            enligt Mot. 1999/2000 Lopez U628
          </p>
          <p xml:id="i-S76rbkEdCYRuRUDNYrWn7d">
            Den 20 augusti sände RFI en intervju med Kongos ambassadör i
            Paris, Henri Lopez. Han meddelade då som representant för regeringen
            i Brazzaville att presidenten nu är öppen för fredsförhandlingar
            med de kongoleser som befinner sig i exil. Ett första möte kommer
            att äga rum mycket snart, kanske inom de närmaste dagarna. Platsen
            blir i något afrikanskt land. Följande dag sändes en intervju
            med Bernard Kolelas som var positiv till initiativet. På frågan
            om han var beredd att ta den utsträckta handen, svarade han: ”Det
            är jag som har min hand utsträckt sedan länge.” Den närmaste tiden
            kommer att visa om denna öppning, som är den i särklass intressantaste
            hittills, kommer att ge konkreta resultat, så att det kongolesiska
            folket kan gå en lugnare framtid till mötes.
          </p>
          <p xml:id="i-NRbY7bWATXGF7UBhDDx2Kb">
            /Maurits Pettersson 24 aug 1999/NCNNews 2 sept 1999 Samtal med
            Sassou
          </p>
          <p xml:id="i-PB5i6qXb9DHRL24R3nPiWS">
            Tre ministrar från förra regeringen återvände den 1 september
            till Brazzaville för fredssamtal med president Denis Sassou Nguesso.
            Christian Tsoumou rapporterade för Reuters att de tre hade med
            sig en fredsplan. Förre handelsministern Marius Mouambenga sade
            vid en presskonferens: ”Vi kom på eget initiativ för att möta
            presidenten och räcka över fredsplanen till honom.” Han följdes
            av förre socialministern Melaine Ibouritso och förre juniorfinansministern
            Luc Adamo Mateta. Alla följde Pascal Lissouba i exil när Sassou
            tog makten 1997. Kongoradion rapporterade att planen var en överenskommelse
            mellan politiker och officerare i landsflykt och den tillkom i
            Kamerun den 15 augusti.
          </p>
          <p xml:id="i-No3DMQAfGhJQbir69u2yZe">
            AFP 30 aug 1999 Medling av frimurarna
          </p>
          <p xml:id="i-XuKagTWbSaxc5w52Q8vyes">
            Le Grand Orient de France (GOF) — en frimurarorden — meddelade
            på måndagen att man ”erbjudit medlingshjälp” för att ”skapa möjlighet
            för en fredens återkomst till folket” i Kongo-Brazzaville. Flera
            politiska ledare från Kongo-Brazzaville är medlemmar i orden bl
            a Pascal Lissouba. Vid ett möte i Paris den 19 augusti signerade
            representanter för Lissouba och Kolelas en deklaration ”som ställer
            minimala villkor för fredens återkomst till Kongos folk”. Fredens
            lösning ligger i högtidligt avstående från allt anlitande av vapen
            stryker man under i kommunikén. /Översatt av Maurits Pettersson
            1 sept 1999/
          </p>
          <p xml:id="i-HYE98zgPH63BEwzFxF8PjU">
            UN IRIN 31 aug 1999 Civila i Pool bombas ”dagligen” säger milis
          </p>
          <p xml:id="i-LphRzP4mj9RF5415q2Khmq">
            Ninjasmilisen, som är anhängare till förre presidenten Pascal
            Lissouba, svarar på regeringens vädjan om att avstå från våldet
            och säger att de inte lägger ner sina vapen ”så länge som Brazzavilleregimen
            bombar de södra regionerna av Kongo och då särskilt i Poolregionen”.
            I ett uttalande som FN
          </p>
          <pb facs="riksdagen-motions-pdf/data/199900/mot_199900_U_0628/mot_199900_U_0628-0005.pdf"/>
          <p xml:id="i-FXBupBp7s4hSDgvVFgyjJv">
            IRIN tagit emot på tisdagen skriver Ninjas högsta ledning att
            regeringen Mot. 1999/2000 ”dagligen bombar” civila följt av ett
            ”massivt stöd från utländska trupper och U628 av afrikanska och
            europeiska legosoldater”. Under tiden hävdar regerings- armén
            att (enligt obekräftade uppgifter) de dödat 15 rebeller i samman-
            stötningar i Loutete utmed järnvägen mellan Brazzaville och Pointe-Noire
            enligt Sydafrikas Radionyheter på tisdagen.
          </p>
          <p xml:id="i-UgMtNgDZB55J2AozBsosPn">
            AFP 1 sept 1999 Fredspakt mellan Kongo och Kongo-Kinshasa
          </p>
          <p xml:id="i-Jh8oiR3vDEfQAQfGZrxf4k">
            Den överenskommelse om en fredspakt mellan länderna man gjorde
            i december 1998 stadfästes igen på tisdagens eftermiddag. I båda
            länderna förbjuds beväpnade grupprörelser utmed hela gränsen.
            Inte heller tillåts fientlig propaganda.
          </p>
          <p xml:id="i-3fkwTuPHrUx2kFmBsHP3Uc">
            AFP 8 sept 1999 Ingen dialog med de förra ledarna i Kongo
          </p>
          <p xml:id="i-QN73yP2pZdN7oron5xFogH">
            Det finns inga möjligheter till dialog mellan president Sassou
            Nguesso och de förra ledarna i Kongo, dvs Pascal Lissouba, deklarerade
            maktens parti på onsdagen. ”Det blir ingen dialog” mellan makten
            och ”ett tjugotal” ledare från den störtade regimen Pascal Lissouba
            och förre premiärministern Bernhard Kolelas. Mot dem har Brazzaville
            framlagt internationellt mandat för att arrestera dem för ”krigsbrott
            och ekonomiska brott” deklarerade ordförande Ambroise-Edouard
            Noumalazi för FDU (De förenade demokratiska styrkorna — Forces
            Démocratiques Unies) — en koalition av partier som stöder general
            Sassou Nguesso. Noumalazi är samtidigt generalsekreterare för
            koalitionens huvudparti som är PCT, Kongolesiska Arbetarpartiet.
            ”Dialog kan bara föras med exilkongoleser som inte är ansvariga
            för krigsbrott, ekonomiska brott eller blodsbrott” menar Noumalazi,
            som ser att ”straffrihet är något väldigt farligt”. Regimen under
            president Sassou vill döma Lissouba och Kolelas och deras nära
            medarbetare som ansvariga för våldet som gjutit blod i Kongo 1993,
            1997 och sedan december 1998. I mitten av augusti sade ambassadören
            Henri Lopez i Franska Radion att han i samråd med statschefen
            öppnat en serie kontakter med myndighets- personer i den störtade
            regeringen för att komma över hindren i en åter- vändspolitik
            (se KongoNytt 24 aug.). Kolelas, flykting i USA, har bekräftat
            dessa kontakter och försäkrar sig vara beredd till alla diskussioner
            med makten. /Översatt av Maurits Pettersson 9 sept 1999/
          </p>
          <p xml:id="i-BCCXg5QUJLTf7DQaYuFwKZ">
            Rapportör 13 sept 1999 Muntlig rapport via Skutan ( SMF Databas)
            157 summariskt avrättade
          </p>
          <p xml:id="i-6dLC86TDBmZAdHdZzYFvqY">
            Rapport har inkomt att 157 ungdomar summariskt har avrättats
            efter det att de på uppmaning och förlitande sig på Sassous försäkran
            om amnesti lämnade in vapen före den 14 augusti. De hade tagit
            sin tillflykt till Kongo-
          </p>
          <pb facs="riksdagen-motions-pdf/data/199900/mot_199900_U_0628/mot_199900_U_0628-0006.pdf"/>
          <p xml:id="i-Pb37i36KcKck9p4mLKqFCD">
            Kinshasa. De trodde på Sassous löfte och åkte frivilligt tillbaka
            till Mot. 1999/2000 Brazzaville där de lade ner sina vapen. De
            stängdes in i militärförläggningen U628 den 15 augusti och hade
            därefter avrättats. Deras huvuden hade sedan vistats upp i Ngoma
            Tsé Tsé. Och nu har Brazzaville sänt informatörer till Kinshasa
            som berättar att de 157 fick amnesti i Brazzaville och nu mår
            bra! Än en gång visar regimen i Brazzaville sitt brutala lögnaktiga
            ansikte. /Översatt av Maurits Pettersson 16 sept 1999/
          </p>
          <p xml:id="i-9LrqEs5x9nHS8pmqyZsDcm">
            AFP 16 sept 1999 Organisationer manar Sassou till förhandlingar
          </p>
          <p xml:id="i-KbmXMQp9gq7T7fE91DtmBb">
            En samling av 36 organisationer kallade president Sassou Nguesso
            att ”sätta igång dialogens process” mellan regeringen och milisrebellerna
            för att få ett slut på det ”politiska barbariet” i landet. Samlingen
            utgörs av humanitära organisationer, Mänskliga Rättighets-grupper
            m fl. och man ber i en deklaration ”hela befolkningen, som är
            det stora offret i det politiska barbariet, att stödja fredssträvandena
            varifrån än initiativet kommer”. Deklarationen är riktad till
            president Sassou Nguesso, ambassadör Henri Lopez samt de ledande
            i oppositionen med ex-president Lissouba i spetsen. Sassous regim
            vill dock ställa Kolelas och Lissouba med deras medarbetare inför
            krigsrätt som ansvariga för de blodiga krigen 1993, 1997 och 1998.
            Den 8 september deklarerade De förenade demokratiska styrkorna
            (FDU, som stöder Sassou Nguesso) genom Ambroise-Edouard Noumazalaf
            att de motsatte sig all dialog mellan makten och ”tjugotalet”
            f d ledare som, enligt dem, är skyldiga till krigs- och ekobrott.
          </p>
          <p xml:id="i-Boxxcbi5VytjnyLKuPnHS9">
            UN IRIN 21 sept 1999 Lugnet får fler att återvända
          </p>
          <p xml:id="i-BbxDykdQvVtaBjsZVgSrEU">
            Någonstans mellan 1000 och 2000 personer återvänder dagligen
            till Brazzaville från Pool-regionen, runt omkring huvudstaden.
            De senaste veckorna har också flyktingar från DR Kongo återvänt,
            som WFP konstaterar i veckans rapport. Enligt Läkare utan Gränser
            är 23,8926 undernärda. WFP säger att de uppskattade att det behövdes
            2 560 ton mat medan endast 883 ton av varierad föda har kunnat
            ges till de mest utsatta (80 000 människor) bland 200 000.
          </p>
          <p xml:id="i-CyDXj1ZT3vY5wq2XHfRkVa">
            UN IRIN 22 sept 1999 Rebellerna förlorar Zanaga
          </p>
          <p xml:id="i-KAmEwdaB5wdqNvHfs4wXBx">
            Regeringens styrkor har återtagit den sydvästra staden Zanaga
            från rebeller trogna Pascal Lissouba, enligt dagens rapporter.
            Reuter citerade en armétalesman som sade att staden under 10 månader
            befunnit sig i rebellernas händer, men nu återintagits efter hårda
            strider. PANA meddelade att omkring 600 Ninjas skulle ha överlämnat
            sig till regeringstrupperna sedan regeringens amnesti i augusti.
            Omkring 320 hade rest via DR Kongo och resten hade gått till Brazzaville
            via Pool uppger en PANA-citerande poliskälla.
          </p>
          <pb facs="riksdagen-motions-pdf/data/199900/mot_199900_U_0628/mot_199900_U_0628-0007.pdf"/>
          <p xml:id="i-42zrXqy84kK1qrDW6LWQoc">
            UN IRIN 23 sept 1999 100 000 oredovisade flyktingar — en gåta
          </p>
          <p xml:id="i-XsYC5tkeFJbfkqmgjXyjFe">
            Medan de flesta internflyktingar som flydde kriget förra året
            återvänt sedan mitten av maj till sina hem i Bakongo och Makelekele
            i de södra områdena av Brazzaville har omkring 100 000 internflyktingar
            inte redovisats. De är där på oförklarliga vägar meddelar Röda
            Korset och Röda Halvmånen i en rapport om situationen i regionen.
            Dessa 100 000 har varit utan assistans sedan december 1998. Röda
            Korset hjälper ca 60 000 människor i Brazzaville och man planerar
            stödja 30 000 internflyktingar och deras värdfamiljer i hamnstaden
            Pointe-Noire. /Översatt av Maurits Pettersson 28 sept 1999/
          </p>
          <p xml:id="i-3EBgZ6EKFNe9gZpQK1zjsS">
            RFI och AFP 28 sept 1999 Kindamba återintaget
          </p>
          <p xml:id="i-8BF2WEynnHnC4fzkHUCKHn">
            Armén har återintagit Kindamba 10 mil nordväst om Brazzaville
            sedan Ninjas hållit den i flera månader. Man uppger att 60 dödats
            (Radio Congo). Enligt samma källa skulle regeringens trupper ha
            gått in i orten på söndagen. Den skulle enligt militären vara
            den sista rebellmilisbasen. 60 Ninjas och en soldat dödades i
            striden om Kindamba enligt radiorapporten. De senaste dagarna
            — enligt militära källor i Brazzaville och återvändande människor
            från området — skulle en stor koncentration av militära trupper
            ha setts nära Kindamba sannolikt för att göra en stormning mot
            milisen. /Avlyssnat och översatt av Maurits Pettersson 28 sept
            1999/
          </p>
          <p xml:id="i-VgLsFf6TCwJFfLufG9eEwt">
            Analys av den dagsaktuella situationen
          </p>
          <p xml:id="i-8bEBhGDX5FAyvr8BwfbCNg">
            Till min hjälp att analysera dagssituationen har jag haft missionärer/
            biståndsarbetare med mångårig erfarenhet från Kongo. Man menar
            att sannolikt är det så att de fredssamtal som Sassou ovan sagt
            sig gå med på, tillsammans med Kolelas och Lissouba, inte accepterats
            av militära ledare kring Sassou. Möjligen fruktar dessa ledare
            den rättskipningsprocess som då kommer att avslöja dem. Källor
            i Frankrike menar att Sassous mål är att utplåna Kongofolken i
            södra Kongo för att få full tillgång till oljan. Man ser också
            planer på att västra Brazzaville, Makelekele och Bacongo, kommer
            att omvandlas till militära baser i stil med dem som sedan ca
            10 år rikligen örekommer i de delar av Brazzaville Sassou som
            kontrollerar sedan 1979. Man bedömer att den information som ges
            på kongolesiska hemsidor (vid ranska sites) uttrycker en genuin
            fruktan för att Sassou är inställd på etnisk rensning. Sedan flera
            hundra år förekommer ju en konflikt mellan det kongolesiska nordriket
            och sydriket (det gamla Kongokungadömet med huvudstad i San Salvador/nuv.
            Angola). På någon site har framförts argument för att återupprätta
            ett sådant rike. För några år sedan lät president Kabila (DRC
            — gamla Zaire) fängsla en man som sade sig agitera för upprättandet
            av kungariket Kongo. Dessa krafter finns naturligtvis ortfarande.
            De gamla rikena under lydkonungar finns fortfarande i
          </p>
          <p xml:id="i-CweyUJhRto2EU92ZeTYZAD">
            Mot. 1999/2000 U628
          </p>
          <pb facs="riksdagen-motions-pdf/data/199900/mot_199900_U_0628/mot_199900_U_0628-0008.pdf"/>
          <p xml:id="i-xdYRvzW5JZxZYtRNRSLGG">
            traditionell mening kvar och är aktiva i bedömandet av traditionsrättsliga
            Mot. 1999/2000 mål, men har naturligtvis ogiltigförklarats av
            den politiska makten. U628 På precis samma sätt som i Rwanda-kriget,
            eller för den delen på Balkan, finns det gamla intressen och traditioner
            som står i konflikt med varandra. Och grunden till det etniska
            kriget kan inte bara sökas i politiska motsättningar. Seden att
            totalt skövla och förstöra motståndarsidans tillgångar vid en
            ockupation kan spåras långt tillbaka i tiden, då man utan omsvep
            brände den besegrade maktens fetischer och statsreliker, allt
            i avsikt att bryta den besegrades kontakt med anfäderna (maktens
            bärare). På samma sätt förstör man nu allt för att göra rent hus
            "med det gamla” och bygga upp något nytt. Detta måste ses som
            en ”afrikansk” förklaring till att odlingar så konsekvent har
            förstörts, hus bombats och bränts ned och människor fått svälta
            ihjäl i skogarna eller dö av sjukdomar. Det land som nord senare
            kommer att inta är då "fritt och öppet”. Alla tecken på ett folkmord
            är för handen och det måste stoppas.
          </p>
          <p xml:id="i-RmKRkS4uHyuKHmsh5W32ea">
            Vad som nu har hänt och som förändrat det låsta läget är att
            det i augusti i år kom ett uttalande från Paris via den kongolesiske
            ambassadören Henri Lopes, som uttalade sig i president Sassou
            namn att det fanns intresse för dialog och samtal med de kongoleserna
            i exil. Han talade om många underhandsamtal som förts och att
            det nu bara var en tidsfråga innan dessa ledare skulle mötas och
            tala med varandra. Kolelas svarade ganska omgående att han för
            sin del välkomnade detta och sedan länge efterfrågat en dialog.
            Några veckor senare reste en delegation från Lissouba-sidan till
            Brazzaville och överlämnade en fredsplan. Förhoppningarna har
            dock grusats genom att partisekreteraren Noumazalaye uttalat sig
            och sagt att det inte finns någon möjlighet att man skulle samtala
            med ansvariga för folkmord i Kongo.
          </p>
          <p xml:id="i-MbQ5Ct56gE1nVpWPacLXak">
            Sveriges möjligheter
          </p>
          <p xml:id="i-QdvDVDfpwQnNUeSbeheDVh">
            Det Sverige skulle kunna göra i den här situationen vore att
            med sitt rykte som försvarare av demokrati och mänskliga rättigheter
            och med sin bakgrund obefläckad (Sverige har aldrig varit någon
            kolonialstat) erbjuda sina tjänster som möjliggörare, ”facilitator”,
            av ett möte. Genom det snart 100-åriga arbete som bedrivits av
            svenska missionsorganisationer och sedan 30 år i samarbete med
            en lokal självständig kyrka, har Sverige ett särskilt gott rykte
            i Kongo. Men det är inte bara kyrkan man ser utan Sverige som
            aktivt deltagit i FN för att lösa problem världen över. Sverige
            har dessutom stått oberoende gentemot de stridande fraktionerna.
            Sverige skulle alltså kunna erbjuda sig att vara "facilitator”,
            erbjuda en mötesplats, organisera ramarna kring mötet. Sverige
            har många möjligheter att göra detta: kontakterna i Nordiska rådet,
            EU och FN. Kanske i samarbete med övriga länder, där nu Finland
            blir ordförande i EU, kanske i samarbete med Norge där det finns
            starkt stöd för Afrika och Kongo. Båda våra nordiska grannländer
            har också framgångsrikt bidragit med medling i andra konflikter.
          </p>
          <pb facs="riksdagen-motions-pdf/data/199900/mot_199900_U_0628/mot_199900_U_0628-0009.pdf"/>
          <p xml:id="i-LtVfZuy8TgZwgPLt5sUE4B">
            Ett av hindren var tidigare Frankrikes position. Sveriges förslag
            att sända Mot. 1999/2000 FN-trupper stoppades i säkerhetsrådet
            av bl. a. Frankrike. Det tycks som om U628 även detta hinder nu
            undanröjts och att Frankrike skulle välkomna ett svenskt initiativ.
            Genom att det uttryckts möjligheter till dialog är Kongo nu inne
            i en känslig fas som kan innebära att våldsamheter ytterligare
            trappas upp i ett försök att markera positionerna, och därför
            är det av stor vikt att något görs så snart som möjligt. En fråga
            om Sveriges möjligheter och engagemang för Kongo har ställts i
            riksdagen under våren 1999. Regeringen har svarat att man är medveten
            om och har arbetat för att stödja Kongos folk genom arbete i EU
            och FN. Detta har tidigare stött på hinder av olika slag. Ett
            av hindren har undanröjts, genom att Frankrike, med sina intressen
            i Kongo, har lämnat besked att man välkomnar ett initiativ från
            svensk sida som hjälper Kongo och dess befolkning. Den aktuella
            situationen i Kongo har också förändrats. Det finns nu öppningar
            och uttryck för en vilja till möte och dialog från de olika parterna
            i konflikten. Samtidigt är de senaste rapporterna från landet
            nedslående, unga människor dödas, barnen är undernärda och infrastrukturen
            i landet fullständigt förstörd. Situationen i landet är så labil
            att de öppningar som finns snabbt kan försvinna i en våldsspiral
            utan motstycke. Sverige kan nu aktivt bidra till att man istället
            för våld väljer politiska lösningar. Om inte sådana stödjande
            insatser görs riskerar vi att ett nytt "Rwanda” återupprepas.
          </p>
          <p xml:id="i-CtYc5FqErLd1JAGe2XiED6">
            Hemställan
          </p>
          <p xml:id="i-6WR1LLDBcucr7gKyLarXHE">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            att genom FN och EU aktivt verka för vapenstillestånd och dialog
            mellan de stridande parterna för att uppnå en varaktig fred i
            Kongo-Brazzaville, 2. att riksdagen som sin mening ger regeringen
            till känna vad i motionen anförts om att Sverige skall erbjuda
            sig att vara "facilitator”, genom att erbjuda en mötesplats och
            organisera ramarna kring ett fredsmöte mellan de stridande parterna
            i Kongo-Brazzaville.
          </p>
          <p xml:id="i-8FmCQLhbShSDK3Xa6FdnDj" type="date">
            Stockholm den 5 oktober 1999
          </p>
          <p xml:id="i-PUmeXD2Y5eTQJaBWY6enLh">
            Tuve Skånberg (kd)
          </p>
        </div>
      </div>
    </body>
  </text>
</TEI>
