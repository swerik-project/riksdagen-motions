<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0361/mot_200102_MJ_0361-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            50
          </p>
          <p>
            2001/02 mnr: MJ361 pnr: s3072
          </p>
          <p>
            Motion till riksdagen 2001/02:MJ361
          </p>
          <p>
            av Reynoldh Furustrand och Elisebeht Markström
          </p>
          <p>
            (5)
          </p>
          <p>
            Miljöklassning av alternativa drivmedel samt diesel
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om ny miljöklassning av alternativa drivmedel samt diesel.
          </p>
          <p>
            Motivering
          </p>
          <p>
            Arbetet med att utveckla nya, alternativa drivmedel är viktigt
            av flera skäl. Inte minst därför att energifrågan är en av de
            allra viktigaste framtidsfrågorna. Nya landvinningar på detta
            område görs hela tiden. Därför är det också viktigt att lagstiftningen
            anpassas så att inte utvecklingen hindras och stagnerar. Krav
            som inte är relevanta för miljön är tekniska handelshinder. Det
            finns i dag företag som tagit fram nya bränslesorter med lägre
            koldioxid- och svavelutsläpp men som stöter på klara konkurrensnackdelar
            i och med att dagens miljöklassning av diesel har regler som mer
            eller mindre gynnar råoljebaserad diesel tillverkad i petrokemiskt
            raffinaderi. Detta trots att såväl oljor från till exempel växt-
            och djurriket, såsom flera syntetiska oljor, med rätt behandling
            kan fungera i kompressionsmotorer. Det som reglerar om ett bränsle
            får tillhöra miljöklass 1 (MK 1) är en rad gränsvärden som inte
            får överstigas. Bland dessa återfinns gränsvärden för bland annat
            aromater, svavel, polyaromater och cetantal. Att dessa gränser
            är väsentliga av miljöskäl råder det ingen tvekan om. Dock innebär
            MK 1 i Sverige även skarpa gränsvärden för densitet och kokpunktsintervall,
            vilket skiljer sig från övriga EU och auto-/oil-direktivet. Det
            finns exempel på svenska företag som tagit fram icke-fossila driv-
            medel som med råge klarar gränsvärdena för aromater, polyaromater,
            svavel och cetantal. Däremot klaras inte gränsen för densitet
            och kokpunktsintervall. För dessa drivmedel innebär detta en annorlunda
            miljöklassning som i sin tur
          </p>
          <pb facs="riksdagen-motions-pdf/data/200102/mot_200102_MJ_0361/mot_200102_MJ_0361-0002.pdf"/>
          <p>
            2001/02:MJ361
          </p>
          <p>
            51
          </p>
          <p>
            minskar attraktionsvärdet på marknaden, inte minst på grund av
            andra skattesatser.
          </p>
          <p>
            Vi vill därför att regeringen får i uppdrag att följa denna fråga
            noggrant
          </p>
          <p>
            samt vidtaga åtgärder så att de regler för miljöklassning vi
            har i dag inte motverkar sitt eget syfte.
          </p>
          <p>
            Stockholm den 2 oktober 2001
          </p>
          <p>
            Reynoldh Furustrand (s) Elisebeht Markström (s)
          </p>
        </div>
      </div>
    </body>
  </text>
</TEI>
