<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-NU-00143">
  <teiHeader>
    <fileDesc>
      <titleStmt>
        <title>Upphovsrätt</title>
        <author corresp="i-Cbfe9kLftFCPyoPQ2gDG1P">av Charlotte Quensel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:143 av Charlotte Quensel m.fl. (SD)</title>
          <idno type="rdwebb">H602143</idno>
          <rs type="number">143</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H602143/text</ref>
          <ref type="dokument_url_html">http://data.riksdagen.se/dokument/H602143</ref>
          <ref type="dokumentstatus_url_xml">http://data.riksdagen.se/dokumentstatus/H602143</ref>
          <ref type="docx">http://data.riksdagen.se/fil/1B5EDE6A-D152-4187-BD67-598DB3432A38</ref>
          <ref type="pdf">http://data.riksdagen.se/fil/6BFC4765-FBA1-4A33-9E15-4FA542EEB435</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Cbfe9kLftFCPyoPQ2gDG1P</idno>
            <name>Charlotte Quensel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AsfwKkpYm3q4yQXuzxzCjs" type="signed"/>
        <correspContext corresp="i-AsfwKkpYm3q4yQXuzxzCjs">
          <note type="signatory" corresp="i-Cbfe9kLftFCPyoPQ2gDG1P"/>
          <note type="signatory" corresp="i-5JKbBodBpCZ1A4ajEWCxPv"/>
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-Y6pV2kmHmseFnW9xv9t8yX"/>
          <note type="signatory" corresp="i-DF6yJMSNGfT6HwisDSi4qz"/>
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction type="submitted" xml:id="i-Vf6H8KdWvQCk7vxSRpjCCS">
          <date when="2018-10-23"/>
          <time when="14:51:59"/>
        </correspAction>
        <correspAction type="reviewed" xml:id="i-3G5ifYBLpaG6UYHmUzsbRD">
          <date when="2018-10-23"/>
          <time when="15:33:34"/>
        </correspAction>
        <correspAction type="referred" xml:id="i-8PixLKx5wjQumwkqZtoWZp">
          <date when="2018-12-05"/>
        </correspAction>
        <correspAction type="assigned" xml:id="i-HkBMkyi7jKjDuhLP71LU7j">
          <date when="2019-06-18"/>
          <time when="16:34:46"/>
        </correspAction>
        <correspContext corresp="i-HkBMkyi7jKjDuhLP71LU7j">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-DJsnPLVSzpLQpiYaiT5YcT"/>
        <correspContext corresp="i-DJsnPLVSzpLQpiYaiT5YcT">
          <ref type="uppgift">2018/19:NU16</ref>
          <ref type="ref_dok_id">H601NU16</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">NU16</ref>
          <ref type="ref_dok_titel">Skydd för beteckningar som omfattas av EU:s handelsavtal med Japan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:143 av Charlotte Quensel m.fl. (SD) Upphovsrätt</div>
      </div>
      <div type="motBody">
        <div type="motProposal" subtype="förslag">
          <head xml:id="i-UZYtGrHD5oDHNCkPK1yadj">
            Förslag till riksdagsbeslut
          </head>
          <list style="ol">
            <item xml:id="i-36SKbzZnvaRyBKjDQTcaz3">
              Riksdagen ställer sig bakom det som anförs i motionen om behovet
              av att modernisera upphovsrätten och tillkännager detta för regeringen.
            </item>
            <item xml:id="i-5thgPBZUQwYyQzamFPFsvo">
              Riksdagen ställer sig bakom det som anförs i motionen om att
              utreda vidgade inskränkningar i upphovsrätten och tillkännager
              detta för regeringen.
            </item>
            <item xml:id="i-67NdX1bY2RGw4QW7YF7uw9">
              Riksdagen ställer sig bakom det som anförs i motionen om att
              utreda förkortade skyddstider och tillkännager detta för regeringen.
            </item>
            <item xml:id="i-Cqn1UcGKhYoyGngaWZEy6k">
              Riksdagen ställer sig bakom det som anförs i motionen om att
              bekämpa piratkopiering och illegal streamning och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-JccisnNWJfSwJp1n9Ff6FT">
            Motivering
          </head>
          <p xml:id="i-MC3ANR5FxdAorK3E7TyPSV">
            Immateriella värden har i takt med teknikens utveckling och informationssamhällets
            mognad kommit att bli en allt mer betydelsefull del av samhällsekonomin.
            Samtidigt har utvecklingen inneburit att teknik och information
            sprids, konsumeras och förbrukas snabbare än tidigare.
          </p>
          <p xml:id="i-4weMc7MhHC4VJgLhLoUanf">
            Digital teknik och internet har kommit att ta platsen som den
            primära plattformen för såväl den demokratiska debatten och spridning
            av information och nyheter, som för konsumtion av kulturalster
            och underhållning.
          </p>
          <p xml:id="i-Qt37JAU92JQHWezVGb2yHA">
            Samtidigt bygger det upphovsrättsliga regelverket fortfarande
            i stora delar på den ordning som tillkom när tryckpresstekniken
            var den gängse plattformen för informationsspridning.
          </p>
          <head type="h2" xml:id="i-Y9z7hrMssiUjzh5ALpHt33">
            Behovet av en moderniserad upphovsrättslagstiftning
          </head>
          <p xml:id="i-J1J8v14H6DZRQEadb3HdV8">
            I dagens samhälle kan i princip alla människor vara kreatörer,
            författare och informationsförmedlare – ständigt uppkopplade i
            sina dubbla roller som skapare och konsumenter av det organiska
            informationsmolnet. Att framställa och publicera bilder, att sprida
            vidare information på bloggar och sociala medier och att publicera
            texter av varierande verkshöjd för en potentiellt global publik
            är en naturlig del av vardagen för många och präglar hur vi interagerar
            på internet i det moderna samhället. Sällan görs reflektionen
            att beteendemönstret som blivit sedvana passar dåligt med det
            upphovsrättsliga regelverket, där den som sprider vidare en bild,
            text eller artikel på sociala medier mycket väl i formell mening
            kan begå upphovsrättsintrång om denne t.ex. saknar upphovsmannens
            uttryckliga medgivande eller underlåter att ange upphovsmannens
            namn. Detta trots att mycket av det kreativa skapandet sker väl
            medvetet om förutsättningarna.
          </p>
          <p xml:id="i-bUHBptLg9Cy5VAys9PZHq">
            Nya tjänster för bearbetning och förädling av stora informationsmängder
            och utveckling av artificiell intelligens utgör idag en av de
            största tillväxtpotentialerna, men begränsas av tveksamheter om
            hur sådana tjänster förhåller sig till upphovsrätten.
          </p>
          <p xml:id="i-DNDWALdrkgpdLXoYdaQp7n">
            Debatten om upphovsrätten och internet har de senaste decennierna
            präglats av åtgärder för att komma till rätta med illegal spridning
            av upphovsrättsskyddade verk. Möjligheten att enkelt på internet
            illegalt tillgängliggöra upphovsrättsskyddade verk har inneburit
            en stor utmaning, inte minst för musik- och filmskapare. Samtidigt
            har verksamheten kommit att utgöra en lukrativ inkomstkälla för
            kriminella aktörer. Ytterst måste sådan verksamhet bekämpas med
            rättsväsendets resurser, inte minst när det kommer till storskalig
            verksamhet som sker i vinstsyfte. I strävan att bekämpa upphovsrättsbrott
            är det dock viktigt att undvika att man därigenom begränsar de
            möjligheter som informationssamhället innebär, med allt för långtgående
            lagstiftningsåtgärder. Istället vilar ett tungt ansvar på de kreativa
            branscherna att utveckla affärsmodeller som är anpassade efter
            moderna konsumtionsmönster. Erfarenheter under de senaste decennierna
            visar att utvecklingen av legala tjänster som ur användarperspektiv
            och tillgänglighetsaspekter är konkurrenskraftiga, är mest effektivt
            för att bekämpa illegala beteenden. Lagstiftningen bör utformas
            för att uppmuntra och underlätta för framväxten av sådana alternativ.
          </p>
          <p xml:id="i-JbqiAxPHnaQfN6oSyNGfQi">
            Yttrandefriheten är en av de viktigaste grundpelarna i den västerländska
            demokratiska samhällsmodellen. Yttrandefriheten tillkommer envar,
            och en allt viktigare del av samhällsdebatten och åsiktsbildningen
            sker på internet. Det är fundamentalt att upprätthålla en god
            marginal mellan eventuella åtgärder till skydd för upphovsmannarättigheter
            och skyddet för den legitima åsiktsbildning som sker genom t.ex.
            informationsförmedling, satir och debatt på internet.
          </p>
          <p xml:id="i-W7PoXjeNXGN43Le526nFiX">
            Den upphovsrättsliga lagstiftningen behöver moderniseras för
            att utgöra en god balans utifrån vad som i dagens samhälle är
            rimligt, mellan å ena sidan samhällsintresset av att uppmuntra
            skapande och av att bevara kreatörers möjlighet att kunna få rättmätig
            ersättning för sina alster och å andra sidan intresset av att
            fullt ut nyttja de möjligheter som informationssamhället innebär.
            I det sammanhanget bör särskilt intresset av en fri åsiktsbildning
            värnas. Man bör också i ett sådant sammanhang utgå ifrån att balanspunkten
            är en annan idag än när den upphovsrättsliga systematiken tillkom
            och att det upphovsrättsliga regelverket måste bli mer flexibelt,
            både för att tillvarata möjligheter och för att anpassa regelverket
            efter nya beteendemönster. Det ställer stora krav på kreativa
            näringar att förhålla sig till ett förändrat samhälle och att
            fortsätta utveckla sina affärsmodeller efter nutida förutsättningar.
            Eftersom upphovsrätten till stor del är internationellt reglerad
            inom ramen för t.ex. EU och WTO bör Sverige verka både för att
            modernisera den nationella lagstiftningen utifrån vad som är möjligt
            inom de ramar som Sverige är bundna av och verka för att de internationella
            upphovsrättsliga regelverken förändras.
          </p>
          <head type="h2" xml:id="i-P69PbuGuAdRMJsx58dEYnB">
            Inskränkningar i upphovsrätten och citaträtt
          </head>
          <p xml:id="i-UZhGFPwLWVbGXJKDgzm5dB">
            I upphovsrättslagens 2 kap stadgas om inskränkningar i upphovsrätten.
            Där fastslås bl.a. att inskränkningar är möjliga vad gäller framställning
            av tillfälliga exemplar av ett verk i en teknisk process, för
            privatkopiering och för undervisningsändamål. Det är också möjligt
            att med undantag i vad som i övrigt gäller för upphovsrättsskyddade
            verk citera utifrån vad som överensstämmer med god sed. Citaträtten
            gäller dock inte bildmedium.
          </p>
          <p xml:id="i-PcQCg3Kk8KpDrxNtHgxoNe">
            Befintliga inskränkningar i upphovsrätten är dåligt anpassade
            efter det moderna samhället och grundar sig i väsentlig utsträckning
            i utdaterade förhållanden för hur information används och sprids.
            Lagstiftaren bör verka för att införa mer flexibla inskränkningar
            i upphovsrätten utifrån vad som är skäligt med hänsyn till samhällets
            utveckling, intresset av att möjliggöra för nya informationstjänster
            och vad som utifrån i vår tid kommit att bli brukligt i samhällslivet.
            I sammanhanget bör rätten att använda upphovsrättsskyddade alster
            i satir, opinionsbildning och samhällskritik särskilt bejakas.
            Citaträtten bör därtill vidgas för att även tillåta legitimt användande
            av framställningar i bildmaterial. En utredning bör tillsättas
            för att se över hur upphovsrätten bör avgränsas och anpassas för
            framtiden. I ett sådant sammanhang bör man särskilt dra lärdom
            av hur andra västerländska länder valt att utforma flexibla inskränkningar
            i upphovsrätten, t.ex. den amerikanska modellen fair use.
          </p>
          <head type="h2" xml:id="i-3E2f4jhFfr7NEDJX1qPRNS">
            Skyddstider
          </head>
          <p xml:id="i-79rhdzCQ1nVHGDMmKf6En6">
            En oinskränkt ensamrätt till tankegods är inte självklar och
            upphovsrätt kan inte rakt av jämföras med äganderätt. Till skillnad
            från materiell egendom är upphovsrätten i första hand en legal
            konstruktion där man lånat äganderättsliga komponenter för att
            kunna dra fördelar av marknadsekonomiska mekanismer också inom
            det immateriella skapandet. En väsentlig skillnad från äganderätt
            är att upphovsrätten inte är evig. Huvudregeln i befintlig rätt
            är att upphovsrätten löper ut 70 år efter upphovsmannens frånfälle.
            Alstret tillfaller därefter den publika domänen.
          </p>
          <p xml:id="i-9QseeSw4trrRCHk8wojmtZ">
            I praktiken innebär det att ett verk oftast är skyddat från fri
            användning i mer än ett århundrade efter att det skapats. Syftet
            bakom de långa skyddstiderna var från början att skapa förutsättningar
            för upphovsmän att kunna göra förtjänst på sitt verk. Utvecklingen
            har dock inneburit att distribution, konsumtion och tidpunkten
            då ett alster kan anses daterat, många gånger sker betydligt snabbare
            än förr. Beroende på alstrets natur kan det innebära att endast
            en minimal del av intäkterna av ett verk genereras efter de första
            åren. Långa skyddstider kan innebära att allmänhetens respekt
            och förtroende för upphovsrätten som institut undergrävs och att
            övergripande tillväxt- och utvecklingsintressen hämmas. När det
            gäller patent, där motsvarande intressemotsättning gäller, är
            skyddstiden jämförelsevis som huvudregel 20 år. Det bör därför
            övervägas om upphovsrättens långa giltighetstid är befogad utifrån
            moderna förhållanden. En möjlighet är också att överväga om det
            bör krävas en aktiv åtgärd från upphovsmannen för att bevara ensamrätten
            till sitt verk efter att en viss tid förflutit.
          </p>
          <head type="h2" xml:id="i-6svdG3dDuRuVFX2yBdCB6V">
            Privatkopieringsersättning
          </head>
          <p xml:id="i-SwiYmBsdWvq3YzvgEZcL6c">
            Enligt befintliga EU-regler är medlemsstater som tillåter privatkopiering
            skyldiga att ersätta upphovsmän med en rimlig kompensation. Kompensationen
            ska enligt regelverket utgöra en skälig ersättning, främst baserad
            på skadan som drabbar upphovsrättsinnehavaren till följd av undantaget,
            och ska inte utgå om skadan är obetydlig.
          </p>
          <p xml:id="i-7KAx9oiyynyf6xM5ZBttdi">
            Privatkopiering är tillåtet i Sverige. I 12 § upphovsrättslagen
            anges ett undantag i upphovsrättsskyddet om framställning av exemplar
            för privat bruk. Bestämmelsen anger att var och en för privat
            bruk får framställa ett eller några få exemplar av offentliggjorda
            verk. Kompensationen till upphovsmännen regleras i sin tur genom
            privatkopieringsersättning som stadgas i 26 k §. Bestämmelsen
            innebär att producenter och importörer av anordningar på vilka
            ljud eller rörliga bilder kan tas upp och som är särskilt ägnade
            för framställning av exemplar av verk för privat bruk är skyldiga
            att betala en särskild ersättning. Copyswede ansvarar för att
            för upphovsmännens räkning avtala om och inkassera privatkopieringsersättningen,
            som lagts på bl.a. hårddiskar, inspelningsbara cd- och dvd-skivor
            samt usb-minnen.
          </p>
          <p xml:id="i-8AdLedYzTtiwvPqXq3sr9s">
            Privatkopieringsersättningen är uteslutande menad att kompensera
            upphovsmännen för legal kopiering som sker med stöd av 12 § upphovsrättslagen.
            Den är inte menad att kompensera för piratkopiering eller illegal
            streaming. Inte heller ska sådan automatiserad och tillfällig
            kopiering som sker som en del av en teknisk process i t.ex. telefonapplikationer
            eller på webben ersättas med avgiften.
          </p>
          <p xml:id="i-SRbmU8DDxoDmpNXZcjVxmJ">
            Mycket tyder på att den legala privatkopieringen minskat i betydelse
            som en följd av den tekniska utvecklingen. Till skillnad från
            när video- och kassettbandspelare i stor utsträckning under 80-
            och 90-talen användes för att kopiera film eller musik och spela
            in tv-program och radioutsändningar, torde omfattningen av ren
            privatkopiering idag vara ringa. Kopplingen mellan sådana tekniska
            medium som omfattas av avgiftsplikten och en uppenbar avsikt att
            använda mediet för privatkopiering har också blivit allt mer långsökt.
            Få som köper ett usb-minne eller digitalt minneskort torde i praktiken
            göra det med ett primärt syfte att spela in tv-program eller musikstycken.
          </p>
          <p xml:id="i-GCwtrKH17iaQ23zNTEVXoF">
            Till följd av utvecklingen finns mycket som talar för att privatkopieringsersättningens
            utformning och omfattning kommit att bli oskälig utifrån sitt
            ändamål. Det är också antagligen så att allmänhetens sympati för
            att avgiftsbelägga produkter med en långsökt koppling till privatkopiering,
            är låg. Utgångspunkten bör därför vara att på sikt helt avskaffa
            ersättningen för privatkopiering. Till dess att ett avskaffande
            är förenligt med EU-rättsliga förpliktelser, bör man förändra
            den nu gällande ersättningsmodellen på ett sätt som innebär att
            privatkopieringsersättningen i sin nuvarande form avskaffas. I
            det sammanhanget bör man överväga en modell där en längre kompensation
            till upphovsmännen utgår direkt av staten, enligt vad som gäller
            i Finland. Ett annat alternativ som bör utredas är om det vore
            möjligt att lägga en avgift som ska täcka ersättningen för privatkopiering
            direkt på den som i första skedet tillhandahåller det skyddade
            verket. Fördelen med det senare vore att upphovsmannaföreträdare
            utan statlig inblandning helt på egen hand kunde reglera avgifts-
            och ersättningsnivåerna.
          </p>
          <head type="h2" xml:id="i-XzkXvuQggGesdKfZC8PdYc">
            Bekämpning av piratkopiering och illegal streaming
          </head>
          <p xml:id="i-AeJArqcFHftY7rCXSwk8Vm">
            Upphovsrättsbrott genom piratkopiering och illegal streaming
            via internet är fortfarande ett omfattande problem och innebär
            förlorade intäkter för kreativa näringar, inte minst inom musik-
            och filmbranscherna. Genom nya affärsmodeller som med ett stort
            utbud ger konsumenter enkel och snabb tillgång till kultur och
            underhållning har incitamenten att nyttja illegala tjänster pressats
            tillbaka. Med fullgoda alternativ till illegala tjänster, som
            lever upp till konsumenternas förväntningar, upprätthålls också
            den allmänna respekten för upphovsrätten.
          </p>
          <p xml:id="i-joKNyG7Ep3P77T5kUvhAr">
            Upphovsrätten måste fortsatt ytterst vara en fråga för rättsväsendet
            att försvara. Inte minst genom internationellt rättsligt samarbete
            bör åtgärder vidtas för att bekämpa storskaliga intrång och illegala
            tjänster vars affärsmodell bygger på att tillhandahålla upphovsrättsskyddat
            material genom nedladdning eller streaming.
          </p>
          <p xml:id="i-FjD7FG1aeftSjPas6B6U2L">
            Samtidigt är det viktigt att värna öppenheten på internet. Strävan
            att bekämpa upphovsrättsintrång får aldrig bli överordnad intresset
            av ett fortsatt öppet internet och enskildas tillgång till ett
            fritt informationsflöde. Sverige bör därför inom ramen för EU
            och internationella forum motverka en utveckling som innebär att
            internetplattformar och tillhandahållare av sociala medier åläggs
            ett övergripande tillsyns- och ersättningsansvar för vad enskilda
            användare publicerar. Som nämnts ovan måste också särskilt respekten
            för åsiktsyttringar och en fri opinionsbildning genom satir, referat
            och nyhetsförmedling värnas vid övervägandet av nya åtgärder mot
            upphovsrättsintrång.
          </p>
        </div>
        <div type="motSignatures">
          <list>
            <item xml:id="i-Tr46VnbpeiAskvVTMGKvRF">
              Charlotte Quensel (SD)
            </item>
            <item xml:id="i-5TNuNH4Tn9gFm5NqnTCTPq">
              Mattias Bäckström Johansson (SD)
            </item>
            <item xml:id="i-PzYyaa5r12hefd7MWVnUMJ">
              Tobias Andersson (SD)
            </item>
            <item xml:id="i-FtZyLRwmaoro6zVFd9gTww">
              Eric Palmqvist (SD)
            </item>
            <item xml:id="i-Bwsfd1FMVd99jPYKqz7UE3">
              Josef Fransson (SD)
            </item>
            <item xml:id="i-QzrnJcTQZvyuCqJbMLhfUb">
              Aron Emilsson (SD)
            </item>
            <item xml:id="i-2dNn3e22drpdoRoeEoykas">
              Angelika Bengtsson (SD)
            </item>
            <item xml:id="i-U8D3V95LBwC3rwDDUvoCCb">
              Jonas Andersson i Linköping (SD)
            </item>
            <item xml:id="i-Fm2tmQVo7yYy4NjuQCpV5s">
              Cassandra Sundin (SD)
            </item>
          </list>
        </div>
      </div>
    </body>
  </text>
</TEI>
