<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-MJU-03166">
  <teiHeader>
    <fileDesc>
      <titleStmt>
        <title>Skötsel av skyddade områden </title>
        <author corresp="i-5tbgYo4dBB9rh3uBeCweBm">av Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3166 av Johan Hultberg (M)</title>
          <idno type="rdwebb">H9023166</idno>
          <rs type="number">3166</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H9023166/text</ref>
          <ref type="dokument_url_html">http://data.riksdagen.se/dokument/H9023166</ref>
          <ref type="dokumentstatus_url_xml">http://data.riksdagen.se/dokumentstatus/H9023166</ref>
          <ref type="docx">http://data.riksdagen.se/fil/6FE46F90-0FE1-4F4A-BCB0-D8A6F45D692C</ref>
          <ref type="pdf">http://data.riksdagen.se/fil/8E6ED2BB-DE62-48E6-9965-3BA204EB3DE3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NqQLuBM97hhG133YoeYn5E" type="signed"/>
        <correspContext corresp="i-NqQLuBM97hhG133YoeYn5E">
          <note type="signatory" corresp="i-5tbgYo4dBB9rh3uBeCweBm"/>
        </correspContext>
        <correspAction type="submitted" xml:id="i-UvabFpGAo4v9L9P1pFM58z">
          <date when="2021-10-04"/>
          <time when="14:14:38"/>
        </correspAction>
        <correspAction type="reviewed" xml:id="i-RskqNzBfFZriqLwYzoY3TE">
          <date when="2021-10-04"/>
          <time when="18:29:39"/>
        </correspAction>
        <correspAction type="referred" xml:id="i-M7gFgsXZRQjvFUi57sS9Zz">
          <date when="2021-10-14"/>
        </correspAction>
        <correspAction type="assigned" xml:id="i-LuUTMna2LpDv5Teohq8nzr">
          <date when="2022-10-12"/>
          <time when="15:22:05"/>
        </correspAction>
        <correspContext corresp="i-LuUTMna2LpDv5Teohq8nzr">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-RcEFqTxfkdtCFJhiaKmt5U"/>
        <correspContext corresp="i-RcEFqTxfkdtCFJhiaKmt5U">
          <ref type="uppgift">2021/22:MJU23</ref>
          <ref type="ref_dok_id">H901MJU23</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU23</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-WvFKnn222kf2uyKzN9ZDBT"/>
        <correspContext corresp="i-WvFKnn222kf2uyKzN9ZDBT">
          <ref type="uppgift">2021/22:MJU24</ref>
          <ref type="ref_dok_id">H901MJU24</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU24</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:3166 av Johan Hultberg (M) Skötsel av skyddade områden</div>
      </div>
      <div type="motBody">
        <div type="motProposal" subtype="förslag">
          <head xml:id="i-89rbRU8P4zbXFQrZxfFEWH">
            Förslag till riksdagsbeslut
          </head>
          <list style="ol">
            <item xml:id="i-EM5Qic8u6AbiYoxMoxuxbb">
              Riksdagen ställer sig bakom det som anförs i motionen om att
              inventera och kostnadsberäkna det totala skötselbehovet i skyddade
              områden och tillkännager detta för regeringen.
            </item>
            <item xml:id="i-TT7pzvHwXPMUKLK1DwEdx">
              Riksdagen ställer sig bakom det som anförs i motionen om att
              när ett nytt område ges ett formellt skydd ska områdets skötsel
              kostnadsberäknas och finansieras och tillkännager detta för regeringen.
            </item>
            <item xml:id="i-SH684xsqMRANst9rurdiPP">
              Riksdagen ställer sig bakom det som anförs i motionen om att
              vid behov använda anslaget 1:14 Skydd av värdefull natur, ur utgiftsområde
              20, för skötsel av värdefull natur och tillkännager detta för
              regeringen.
            </item>
          </list>
        </div>
        <div type="motContent">
          <head type="h1" xml:id="i-XDp8UNkdayswgYyEU2g2a4">
            Motivering
          </head>
          <p xml:id="i-VphsUGzQpahVB58Wg7N3p9">
            Staten brister gravt i sitt ansvar för formellt skyddade områden
            med värdefull natur. Väldigt många områden som ges ett formellt
            skydd – genom att exempelvis bli naturreservat, biotopskyddsområde
            eller genom naturvårdsavtal – sköts inte så som de ska. Skötselinsatser
            som behövs för att bevara och utveckla de naturvärden som är anledningen
            till att områden getts ett formellt skydd genomförs ofta på ett
            bristfälligt sätt, i en otillräcklig omfattning eller inte alls.
            Det innebär att naturvärden hotas och försvinner. Det är mycket
            allvarligt. Det är allvarligt i de enskilda fallen där naturvärden
            går förlorade, men det är också allvarligt på ett övergripande
            plan. Den bristfälliga eller uteblivna skötseln av skyddade områden
            undergräver förtroendet för staten som mark­ägare och förvaltare
            liksom tilltron till systemet med formellt skyddad mark. Det är
            fullkomligt orimligt att skattebetalarna ska bekosta bildandet
            av exempelvis natur­reservat om naturvärdena som är tänkta att
            skyddas går förlorade på grund av statens tillkortakommanden.
            Lika orimligt är det att göra inskränkningar i den privata ägande-
            och brukanderätten utifrån naturvårdsintressen om staten sedan
            brister i sin förvaltning. Den markägare som exempelvis får sin
            skog tvångsinlöst för att marken ska bli ett naturreservat måste
            kunna lita på att staten, eller kommunen, sköter reservatet i
            enlighet med upprättad skötselplan. I grunden bör dock områden
            inte ges något formellt skydd i strid med markägares vilja. Frivillighet
            bör vara grunden för naturvårdsarbetet. Det skapar delaktighet
            och acceptans vilket är nödvändigt för ett långsiktigt framgångsrikt
            och effektivt naturvårdsarbete.
          </p>
          <head type="h1" xml:id="i-9ckXsoWaVU3hsm3k1aedF5">
            Inventera behovet av skötsel i skyddade områden
          </head>
          <p xml:id="i-FPQRbvSQ9UNdH4BbLQcQ7Y">
            Hur stort är problemet med bristande skötsel av formellt skyddade
            områden? På den frågan finns inget heltäckande och bra svar. Skogsstyrelsen
            presenterade 2019 resultatet av en landsomfattande inventering
            av de skogar som myndigheten formellt skyddat. Inventeringen omfattade
            12 000 områden och visade att i vart tredje område var behoven
            av naturvårdande skötsel akuta. Bristen på skötsel utgjorde i
            dessa fall ett direkt hot mot naturvärdena. Inventeringen visade
            vidare att nära 60 procent av de skyddade områdena behövde någon
            form av skötselinsats på kort eller lång sikt för att bevara och
            utveckla naturvärdena. I södra Sverige är behoven ännu större
            än i riket i stort. I undertecknads hemlän, Västra Götaland, visade
            Skogsstyrelsens inventering på ett skötselbehov i 74 procent av
            de skyddade områdena. Allra störst är skötselbehovet i Halland
            där 85 procent av områdena är i behov av skötsel.
            <ref target="i-VtyJiU5mxwXhWbcVJpvCCP">
              [1]
            </ref>
            Skogsstyrelsens inventering är alarmerande men ger på intet sätt
            en heltäckande bild. Nämnd inventering omfattade nämligen endast
            just skogar som Skogsstyrelsen skyddat, antingen genom biotopskydd
            eller naturvårdsavtal. All övrig skyddad natur omfattades inte
            av inventeringen. Idag saknas en övergripande bild av hur stort
            skötselbehovet är i skyddade områden och hur hög kostnaden är
            för att komma ikapp med skötseln. Med anledning av detta bör regeringen
            skyndsamt ge i uppdrag att inventera och kostnadsberäkna det totala
            skötselbehovet i formellt skyddade områden med värdefull natur.
            Ett sådant uppdrag skulle förslagsvis Naturvårdsverket kunna samordna.
            Uppdraget behöver dock genomföras i samverkan med Skogsstyrelsen,
            Jordbruksverket samt inte minst tillsammans med länsstyrelserna
            och därtill Sveriges kommuner. Det är nämligen länsstyrelserna
            och kommunerna som i stor utsträckning både bildar och förvaltar
            formellt skyddad natur. Av Sveriges nationalparker, naturreservat
            och naturvårds­områden har 80 procent en länsstyrelse som förvaltare
            och 12 procent en kommun.
            <ref target="i-CuoeGNdN9ZmQfMy2mJxcnz">
              [2]
            </ref>
          </p>
          <head type="h1" xml:id="i-22Kh8oCmeKoi3MJXuNdAXm">
            Säkerställ skötseln när nya områden ges formellt skydd
          </head>
          <p xml:id="i-4G3hp1K4uSB1t7PmyXFFey">
            Sverige har, som redan anförts ovan, en omfattande skötselskuld
            i de formellt skyddade områdena. För att denna skuld inte ska
            växa ytterligare och för att säkra att instrumenten för formellt
            skydd långsiktigt kan fungera och uppfylla sina syften är det
            viktigt att säkerställa skötseln när nya områden ges skydd. När
            ett nytt område ges ett formellt skydd behöver behovet av skötsel
            därför beräknas och en plan fastställas för hur den långsiktiga
            skötseln skall utformas och finansieras. Regeringen bör återkomma
            till riksdagen med förslag om hur detta kan ske. I ett sådant
            förslag bör det slås fast att om erforderlig skötsel av ett område
            inte kan säkerställas bör området inte bli föremål för ett formellt
            skydd.
          </p>
          <p xml:id="i-AhTs5jQJoFLr14YZQQUGt6">
            Hur stort behovet av skötselåtgärder är varierar kraftigt mellan
            olika områden och naturtyper. Många skyddade områden lämnas för
            fri utveckling medan andra kräver en betydligt mer aktiv och kostsam
            förvaltning. Oavsett hur höga eller låga kostnaderna för skötseln
            av ett område kan tänkas vara måste de beräknas och finansieras.
            Att ge nya områden ett formellt skydd utan att säkerställa områdenas
            skötsel är ansvarslöst och riskerar att bli kontraproduktivt.
          </p>
          <p xml:id="i-GWnH3fKS9CedfyB9MJsQXu">
            I detta sammanhang är det också viktigt att understryka vikten
            av att markägare snabbt får sin ersättning utbetald i samband
            med en process att ge ett område formellt skydd. Idag påbörjas
            ofta exempelvis reservatsbildningsprocesser trots att ekonomiska
            medel saknas. Det leder till mycket utdragna processer där markägare
            tvingas vänta på ersättning samtidigt som markägaren i praktiken
            hindras från att bruka sin skog i väntan på reservatsbildningen.
            Det är orimligt.
          </p>
          <head type="h1" xml:id="i-FJgCt35ZmnTuQY2Tkt47a6">
            Åtgärda skötselskulden
          </head>
          <p xml:id="i-U7tG7UkDWUX7c8LAUUXnHo">
            En viktig förklaring till dagens skötselskuld är att den svenska
            naturvårdspolitiken alltför enögt har fokuserat på att ständigt
            skydda fler och större områden. Mål har satts om hur stora områden
            som skall skyddas. Det har gjorts till priset av en negligerad
            skötsel. Oavsett regeringen har anslaget 1:3 Åtgärder för värdefull
            natur, i utgiftsområde 20 Allmän miljö- och naturvård, inte på
            långa vägar varit i paritet med behoven av medel för skötsel.
            Nuvarande och kommande regeringar bör därför överväga att öka
            detta anslag. Ett betydligt större anslag inom utgiftsområde 20
            är anslaget 1:14 Skydd av värdefull natur. Medlen ur det anslaget
            används framförallt till intrångsersättningar och för att köpa
            mark som skall skyddas. Medel ur anslaget 1:14 Skydd av värdefull
            natur bör vid behov användas för skötsel av värdefull natur. Regeringen
            bör inför arbetet med nästkommande budgetproposition pröva denna
            möjlighet. Det är inte rimligt att staten fortsätter att ge nya
            områden formellt skydd om inte skötseln av redan skyddade områden
            samtidigt sköts.
          </p>
          <p xml:id="i-U5fxDWng1jBNfpCjwLQuPJ">
            Statens enkelspåriga jakt efter ytterligare hektar skyddad natur
            måste upphöra. Nu är tid att ta ansvar för redan skyddade områden.
            Om inte detta sker äventyras här och nu stora naturvärden och
            långsiktigt tilltron till naturvårdspolitiken i stort.
          </p>
        </div>
        <div type="motSignatures">
          <list>
            <item xml:id="i-FKCxvHKZySpGNWGZF2PAwD">
              Johan Hultberg (M)
            </item>
          </list>
        </div>
        <div type="motNotes">
          <noteGrp>
            <note xml:id="i-VtyJiU5mxwXhWbcVJpvCCP">
              [1] Skogsstyrelsen (2019), Pressmeddelande: Eftersatt skötsel
              av skyddad skog – mer än hälften släpar efter, https://via.tt.se/pressmeddelande/eftersatt-skotsel-av-skyddad-skog-mer-an-halften-slapar-efter?publisherId=415163&amp;releaseId=3262396
              (hämtad 2021-09-21).
            </note>
            <note xml:id="i-CuoeGNdN9ZmQfMy2mJxcnz">
              [2] SCB (2020), Skyddad natur 2020-12-31 MI 41 2020A01, s. 69.
              https://www.scb.se/contentassets/969d343fd8c648529810769f0542f35c/mi0603_2020a01_br_mi41br2101.pdf.
            </note>
          </noteGrp>
        </div>
      </div>
    </body>
  </text>
</TEI>
