<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--01768">
  <teiHeader>
    <fileDesc>
      <titleStmt>
        <title>om nedrustningsfrågor</title>
        <author>av Rolf Hagel och Alf Lövenborg </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om nedrustningsfrågor</title>
          <idno type="rdwebb">G2021768</idno>
          <rs type="number">1768</rs>
          <ref type="dokument_url_text">http://data.riksdagen.se/dokument/G2021768/text</ref>
          <ref type="dokument_url_html">http://data.riksdagen.se/dokument/G2021768</ref>
          <ref type="dokumentstatus_url_xml">http://data.riksdagen.se/dokumentstatus/G2021768</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6HVmZpF6CAUVuorYgJb32Y</idno>
            <name>ROLF HAGEL</name>
            <state type="partyAffiliation" ref="Q110837">
              <desc>apk</desc>
            </state>
          </person>
          <person gender="man">
            <idno>i-W9KJtV2o1wQ4MwHUQGNFdx</idno>
            <name>ALF LÖVENBORG</name>
            <state type="partyAffiliation" ref="Q110837">
              <desc>apk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8cSB5d5W4QjK4LqnZEBQxW" type="signed"/>
        <correspContext corresp="i-8cSB5d5W4QjK4LqnZEBQxW">
          <note type="signatory" corresp="i-6HVmZpF6CAUVuorYgJb32Y"/>
          <note type="signatory" corresp="i-W9KJtV2o1wQ4MwHUQGNFdx"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__1768/mot_197879__1768-001.pdf"/>
      <fw xml:id="i-82NQqj7Tzp5NLLgjGJajxb">
        Motion 1978/79:1768
      </fw>
      <div type="motHeader" xml:id="i-UUiokRnGnGKY7psDgPmrck">
        <div type="motTitle" xml:id="i-3zsicdgUhvBTy521uKQmxV"/>
        <div type="motSubmissionInfo" xml:id="i-P2hhEykwp9zCm9iVxdx7yz"/>
      </div>
      <div type="motBody" xml:id="i-RjEBzi1ZwxMXRkeppkcnBC">
        <div xml:id="i-Aff1UuGVp9XFKGJnzmwv7q">
          <p xml:id="i-AYCbP1KcbdhH6TUvXhBuQW">
            av Rolf Hagel och Alf Lövenborg om nedrustningsfrågor
          </p>
          <p xml:id="i-PkBLecUdds4jg1HiboAWnq">
            ”En enda av våra Poseidonubåtar har ombord tillräckligt många
            kärnva- penstridsspetsar för att förstöra varje stor och medelstor
            stad i Sovjetunio- nen”, sade president Jimmy Carter i sitt budgettal
            inför kongressen den 24 januari. När detta skrivs föreligger talet
            endast i den fragmentariska form som pressen redovisat. Enligt
            pressuppgifterna skulle Carter vidare ha sagt att en Poseidonubåt
            ”representerar två procent av vår samlade nukleära strids- kraft”.
            Detta är den president som valdes till sitt ämbete på löften att
            söka reducera kärnvapenarsenalen till noll. Den först anförda
            meningen erinrar om det kalla krigets första år, då USA-imperialismen
            var ensam innehavare av kärnvapen och dess officiella företrädare
            öppet talade om att det skulle räcka med en atombomb mot Moskva
            för att avgöra ett krig mot Sovjetunionen. Nu är situationen som
            bekant en annan. Endast den som saknar förmåga att tänka eller
            är förblindad av sin egen fanatism kan bortse från det faktum
            att ett kärnvapenkrig i vår tid inte skulle ha någon segrare.
            Detta uttrycktes med följande formuleringar i slutdokumentet den
            30 juni 1978 från FN:s generalförsamlings särskilda session om
            nedrustning (vi måste citera från den engelska texten, eftersom
            vi fortfarande inte fått tillgång till någon officiell svensk
            version): ”11. Mänskligheten står i dag inför ett hot utan tidigare
            motstycke om självutplåning, vilket kommer från den massiva och
            konkurrerande upplag- ringen av de mest destruktiva vapen som
            någonsin producerats. Redan existerande arsenaler av kärnvapen
            är mer än tillräckliga för att tillintetgöra allt liv på jorden.
            Misslyckandet av ansträngningarna att hejda och vända kapprustningen,
            framför allt den nukleära kapprustningen, ökar faran för spridning
            av kärnvapen. De militära budgeterna växer oavbrutet med en enorm
            uppoffring av mänskliga och materiella resurser. Ökningen av vapen,
            särskilt kärnvapen, bidrar så långtifrån till att stärka den internationella
            säkerheten att den tvärtom försvagar den. De väldiga vapenlagren
            och den oerhörda upprustningen med vapen och väpnade styrkor och
            tävlan om en kvalitativ vidareutveckling av vapen av alla slag,
            till vilken vetenskapliga resurser och teknologiska framsteg omdirigeras,
            utgör ett omätligt hot mot freden. Denna situation både återspeglar
            och förvärrar den internationella spänningen, skärper konflikterna
            i olika delar av världen, hindrar avspän- ningsprocessen, ökar
            motsättningarna mellan motsatta militära allianser, äventyrar
            alla staters säkerhet, ökar känslan av osäkerhet bland alla stater,
            inbegripet icke-kärnvapenstaterna, och ökar hotet om ett kärnvapenkrig.”
          </p>
          <pb facs="riksdagen-motions-pdf/data/197879/mot_197879__1768/mot_197879__1768-002.pdf"/>
          <fw xml:id="i-RHN7P791UuveabtiJaXdL9">
            Mot. 1978/79:1768 6
          </fw>
          <p xml:id="i-EvdqRV6bsdvqep5TJXJRJp">
            Slutdokumentet från FN:s generalförsamlings särskilda session
            för nedrustning är i den engelska versionen ett dokument på 18
            sidor i stort format. Även om det bär många spår av att vara en
            kompromissprodukt, innehåller det en mycket värdefull översikt
            över nedrustningsproblemen, och det har med få undantag, bl. a.
            Folkrepubliken Kina, accepterats av FN:s medlemsstater. I svenska
            massmedia gavs den särskilda sessionen mycket litet utrymme, framför
            allt omedelbart efter avslutningen då det sensationella talet
            om ”fiasko” inte blev uppfyllt. Som om någon massmedieproducent,
            oavsett politisk ståndpunkt, skulle ha ett reellt intresse av
            ett sammanbrott för nedrustningssträvandena i en värld där det
            inte längre finns en säker kvadratmeter för någon, om kapprustningen
            får fortgå till det explosiva slutet. De fredsorganisationer som
            i Sverige var intresserade av att sprida och popularisera den
            särskilda sessionens slutdokument fann emellertid att det ännu
            under hösten 1978 inte fanns någon officiell svensk översättning.
            Oss veterligt har inte ens ledamöterna av Sveriges riksdag fått
            detta viktiga dokument på svenska. Det är för oss helt uppenbart
            att de folkrörelser, som har nedrustning och fred som huvuduppgift,
            måste få ett bättre stöd för sin verksamhet än de ynkligt små
            belopp som de nu har att röra sig med. Det är uppenbart att det
            måste bli en bättre information om nedrustningsdebatten i FN och
            i andra internationella organ än den fragmentariska och inte sällan
            grovt förvanskade bild som ges i de stora massmedierna. Olyckligtvis
            är denna debatt och de uttalanden som där görs inte alltid ett
            uttryck för det faktiska skeendet. Parallellt med FN:s särskilda
            sessions inledande skede ägde NA TO:s toppmöte rum i Washington
            och beslutade om en långsiktig och massiv upprustning. En ny och
            ytterst allvarlig spiral i kapprustningen inleddes då president
            Jimmy Carter den 18 oktober 1978 meddelade att han fattat sitt
            länge uppskjutna beslut om neutronvapnet. Officiellt hette det
            att han ”höll dörren öppen” för framtida neutronvapen. I realiteten
            var beslutet ett annat. Produktionen av nukleära åttatums artilleriprojektiler
            och stridsspetsar för Lanceroboten skulle inledas. Beslutet innebar
            också att ”komponenter” för neutronvapnet skulle tillverkas. När
            USA-imperialismens planer på neutronvapen först blev offentliga
            sommaren 1977 utlöste de en massopinion i praktiskt taget alla
            länder. Neutronvapnets ohyggliga verkningar blev mycket snart
            allmänt kända. Planerna på att fältplacera neutronvapnet i Västeuropa
            skulle, om det förverkligas, innebära att användningen av detta
            påstått ”taktiska” vapen skulle delegeras ner till divisionschefer
            eller regementschefer. NATO- ledningens cyniska illusioner är
            givetvis ytterligt äventyrliga inte endast för Europas folk utan
            för hela mänskligheten. Neutronvapnet skulle sänka kärnvapentröskeln
            och göra det otänkbara tänkbart — ett kärnvapenkrig i full skala.
            Hur har det officiella Sverige reagerat på neutronbombsplanerna?
            Den borgerliga trepartiregeringens liksom den nuvarande folkpartiregeringens
          </p>
          <pb facs="riksdagen-motions-pdf/data/197879/mot_197879__1768/mot_197879__1768-003.pdf"/>
          <fw xml:id="i-FvNM8baM9u5VmtvQZbnV7D">
            Mot. 1978/79:1768 I
          </fw>
          <p xml:id="i-Jejwr7SR2VGTZXycwoKk5z">
            attityd har varit att man inte gillat dem. I det senaste dokument
            vi har tillgång till, utrikesminister Hans Blix anförande inför
            nedrustningskommittén i Genéve den 24 januari 1979, heter det
            (i vår översättning från det engelska originalet): ”Det är också
            därför som vi otvetydigt klargjort våra ståndpunkter beträffande
            neutronvapnet, som förefaller vara nära att stå till förfogande
            för både supermakterna. En av de egenskaper hos neutronvapnet
            som vi kraftigt reagerar mot är att det kunde sänka kärnvapentröskeln.
            Jag vill emellertid understryka att det inte endast är hänsyn
            till nedrustnings- och allmän säkerhetspolitik som fått min regering
            att formulera sin reaktion mot neutronvapnet så uttryckligt och
            kraftfullt. Vår reaktion är också grundad på de humanitära principer
            som skyddar liv framför föremål.” Kursiveringen är vår. Det är
            upprörande att regeringen inte ens i detta flagranta fall kan
            lägga ansvarsbördan där den skall ligga. Det kan inte vara obekant
            att reaktionerna mot neutronbombsplanerna var starkast i Sovjet-
            unionen och de övriga länderna inom den socialistiska gemenskapen.
            Ur den mängd av officiella uttalanden som gjorts skall vi här
            endast citera ett par. I sitt tal inför FN:s generalförsamlings
            33:e session den 26 september 1978 sade Sovjetunionens utrikesminister
            Andrej Gromyko: ”Nödvändigheten av att förhindra skapandet av
            nya typer och system av massförintelsevapen gör sig allt enträgnare
            gällande. På vårt initiativ har motsvarande förhandlingar inletts
            i nedrustningskommittén. Men de går långsamt. Sovjetunionen är
            för att överenskommelse skall nås i denna ytterst viktiga fråga
            och utarbetandet av specialavtal för de enskilda vapentyperna,
            där detta är nödvändigt, påskyndas. Detta gäller främst ett så
            omänskligt vapen som neutronvapnet. Situa- tionen skulle bli mycket
            farligare om planerna på att producera, lagra och fältplacera
            det blev verklighet. Fredens intressen kräver att man definitivt
            avstår från dessa planer.” Warszawafördragets medlemsstater har
            i en mycket utförlig deklaration, antagen vid politiska konsultativa
            kommitténs konferens i Moskva den 23 november 1978, förklarat:
            ”Vad folken behöver är inte att det skapas nya raket- och kärnvapensys-
            tem, nya ubåtar med kulbaneraketer och kryssningsrobotar, utan
            att det blir ett fullständigt stopp för produktionen av kärnvapen
            i alla dess former och att kärnenergin kopplas över till fredliga
            syften. Vad som motsvarar mänsklighetens strävanden är inte att
            de redan existerande typerna av massförintelsevapen fulländas
            och nya utarbetas, däribland neutronvapnet, utan att produktionen
            av alla typer av sådana vapen inställs och dessa vapen förbjuds.”
            USA-imperialismen har nu som varje gång tidigare under upptrappningen
            av kapprustningen haft ledningen. Bomberna över Hiroshima och
            Nagasaki 1945 var meningslösa och barbariska i ett skede när det
            imperialistiska Japan
          </p>
          <pb facs="riksdagen-motions-pdf/data/197879/mot_197879__1768/mot_197879__1768-004.pdf"/>
          <fw xml:id="i-KUJpvRNoUAttFB4qWJK2SU">
            Mot. 1978/79:1768 8
          </fw>
          <p xml:id="i-TckUZs5XX5Sxo7GYX9xvKn">
            stod i begrepp att kapitulera. De hade en mening endast som inledning
            till det kalla kriget. USA var först med vätebomber. USA är också
            först med neutronvapnet. Men i detta sammanhang finns det anledning
            uppmärk- samma vapenutvecklingen också i Frankrike, där militära
            tidskrifter gett uttryck åt att neutronvapnet är under utveckling.
            Sverige har spelat en viktig roll i nedrustningssträvandena, och
            vår uppfattning är att vårt land också nu kan spela en viktig
            roll. En förutsättning är att vårt lands officiella talesmän verkligen
            otvetydigt och med all kraft reagerar mot den nya spiral i kapprustningen
            som neutronvapnet utgör. Genom samordnade ansträngningar kan världens
            folk och regeringar ännu stoppa denna spiral. Ett stopp för neutronvapnet
            och ett förbud mot detta ohyggliga vapen skulle vara en utomordentlig
            framgång för nedrustnings- strävandena. Sverige kan också ge ett
            viktigt bidrag genom att medverka till att Kekkonenplanen om Norden
            som kärnvapenfri zon blir en realitet. Vi vill erinra om den vikt
            som slutdokumentet från FN:s generalförsamlings särskilda session
            om nedrustning tillmätte frågan om kärnvapenfria zoner: ”62. Med
            hänsyn till sådana zoner, uppmanas kärnvapenstaterna att i tur
            och ordning göra åtaganden, vars former bör förhandlas fram med
            den kompetenta instansen för varje zon, i synnerhet:
          </p>
          <p xml:id="i-JZ5CYbLAfcSSitS52eTPDe">
            (a) Att strikt respektera den kärnvapenfria zonens status; (b)
            Att avstå från användning eller hot om användning av kärnvapen
            mot zonens stater.”
          </p>
          <p xml:id="i-YXrRJhi9JjUX5Q6AvzN5vL">
            Det bör erinras om att Sovjetunionen inför den särskilda sessionen
            tog upp frågan om ett universellt folkrättsligt befästande av
            icke-kärnvapenstaternas säkerhet och föreslog en ”Internationell
            konvention om stärkande av garantierna för icke-kärnvapenstaternas
            säkerhet”. En viktig nedrustningsfråga, som sedan en följd av
            år diskuterats vid internationella konferenser efter att den sedan
            ett sekel eller mer framförts av fredsrörelserna, är den militära
            industrins omvandling för civil och samhälls- nyttig produktion.
            Som det nu är i kapitalistiska länder, även i Sverige, har sysselsättningsargumenten
            en inte ringa slagkraft när det gäller rustningsin- dustriernas
            produktion. I flera länder, inte minst i USA, har dock utredningar
            på privat initiativ visat att sysselsättningen för krigsproduktion,
            alldeles bortsett från att den är improduktiv och destruktiv,
            är jämförelsevis liten i förhållande till en civil produktion
            inom samma industrigrenar. Med hänvisning till vad som anförts
            hemställs 1. att riksdagen beslutar hemställa att regeringen utan
            dröjsmål skärper sitt ställningstagande mot tillverkning av neutron-
            vapnet och kraftfullt verkar för ett förbud mot detta nya massförintelsevapen,
            2. attriksdagen beslutar hemställa hos regeringen att snabbt inleda
            förhandlingar med berörda stater om upprättandet av en
          </p>
          <pb facs="riksdagen-motions-pdf/data/197879/mot_197879__1768/mot_197879__1768-005.pdf"/>
          <fw xml:id="i-P8WeNYxyDt15DrMpF3ScCw">
            Mot. 1978/79:1768 9
          </fw>
          <p xml:id="i-LTAuzcxUCDzY9xgRMj1eiG">
            kärnvapenfri zon i Norden, 3. att riksdagen beslutar hemställa
            hos regeringen att ta initiativet till en internationell utredning
            om en omställning av rustnings- industrin för civil och samhällsnyttig
            produktion och om konsekvenserna av en sådan omställning för sysselsättningen
            och för en ökning av u-landsbiståndet, 4. att riksdagen beslutar
            att under punkt E3 (Information om mellanfolkligt samarbete och
            utrikespolitiska frågor) anslå till Svenska FN-förbundet 1 200
            000 kr. och till vardera Svenska sektionen av Internationella
            kvinnoförbundet för fred och frihet, Sveriges fredsråd, Svenska
            freds- och skiljedomsför- eningen, Utrikespolitiska föreningarnas
            FN-förbund, Svenska fredskommittén samt Kristna fredsrörelsen
            100 000 kr., 5. att riksdagen beslutar hemställa att regeringen
            framlägger förslag om att belopp likvärdiga med dem som nu anslås
            till information om utvecklingssamarbete utgår till frivilligorgani-
            sationernas information om nedrustnings- och FN-frågor.
          </p>
          <p xml:id="i-WQyaMc1Sd1sLonn4qHArqq" type="date">
            Stockholm den 25 januari 1979
          </p>
          <p xml:id="i-WD9a38YwSywwbfjs8pwiVU">
            ROLF HAGEL (apk) ALF LÖVENBORG (apk)
          </p>
        </div>
      </div>
    </body>
  </text>
</TEI>
