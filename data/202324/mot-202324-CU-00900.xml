<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-CU-00900">
  <teiHeader>
    <fileDesc>
      <titleStmt>
        <title>En utvärdering av lagen i fråga om nationalstadsparken efter 30 år</title>
        <author corresp="i-9N94VnavhL9irJidF3qceM i-6EELQ8G6wLhYTcTKBKGQdF">av Katarina Luhr och Daniel Helldén (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:900 av Katarina Luhr och Daniel Helldén (båda MP)</title>
          <idno type="rdwebb">HB02900</idno>
          <rs type="number">900</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HB02900/text</ref>
          <ref type="dokument_url_html">https://data.riksdagen.se/dokument/HB02900</ref>
          <ref type="dokumentstatus_url_xml">https://data.riksdagen.se/dokumentstatus/HB02900</ref>
          <ref type="pdf">https://data.riksdagen.se/fil/7E102786-4728-4C0C-93D7-E10422B2038F</ref>
          <ref type="docx">https://data.riksdagen.se/fil/BBA2C1F0-B26E-4C46-8760-7A4250D8831F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9N94VnavhL9irJidF3qceM</idno>
            <name>Katarina Luhr</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-6EELQ8G6wLhYTcTKBKGQdF</idno>
            <name>Daniel Helldén</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-J9xyNkFVru39mT2zBbuMJa" type="signed"/>
        <correspContext corresp="i-J9xyNkFVru39mT2zBbuMJa">
          <note type="signatory" corresp="i-9N94VnavhL9irJidF3qceM"/>
          <note type="signatory" corresp="i-6EELQ8G6wLhYTcTKBKGQdF"/>
        </correspContext>
        <correspAction xml:id="i-96ez6RSWveCPGViLE9ZTtF" type="submitted">
          <date when="2023-10-03"/>
          <time when="15:10:52"/>
        </correspAction>
        <correspAction xml:id="i-MZzYtimCyfVCr7JRD6JSEQ" type="reviewed">
          <date when="2023-10-03"/>
          <time when="15:43:04"/>
        </correspAction>
        <correspAction xml:id="i-TDSN7DpJjv8vpe3tLmDpfr" type="referred">
          <date when="2023-10-17"/>
        </correspAction>
        <correspAction xml:id="i-GeedcFcRLSc8NKUwUk91Km" type="assigned">
          <date when="2024-05-02"/>
          <time when="15:55:25"/>
        </correspAction>
        <correspContext corresp="i-GeedcFcRLSc8NKUwUk91Km">
          <ref type="assignedTo">Civilutskottet</ref>
        </correspContext>
        <correspAction xml:id="i-HC6A92Ldun61cJpbhjxKTp" type="behandlas_i"/>
        <correspContext corresp="i-HC6A92Ldun61cJpbhjxKTp">
          <ref type="uppgift">2023/24:CU16</ref>
          <ref type="ref_dok_id">HB01CU16</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU16</ref>
          <ref type="ref_dok_titel">Hushållningen med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PieJUU5nXiDvuWnhDMLNTB" type="motHeader">
        <div xml:id="i-5AwmPrDwkE4EUhAVUW2rdQ" type="motTitle">
          Motion till riksdagen 2023/24:900 av Katarina Luhr och Daniel
          Helldén (båda MP) En utvärdering av lagen i fråga om nationalstadsparken
          efter 30 år
        </div>
      </div>
      <div xml:id="i-WFrakR1t74rRfrwDsN4oHV" type="motBody">
        <div xml:id="i-Wp5ubLndSvq3bBKBaSFE2p" type="motProposal" subtype="förslag">
          <head xml:id="i-PvvyPUMN9mfnU9xVzE7BX6">
            Förslag till riksdagsbeslut
          </head>
          <list xml:id="i-XymZkcdrcCGFBDiDxkyL8z">
            <item xml:id="i-E1ZdF2FpGraCXQ76BJwNsM" sortKey="Yrkande 1">
              Riksdagen ställer sig bakom det som anförs i motionen om att,
              lagom till nationalstadsparkens 30-årsjubileum, utvärdera skyddet
              av området och om lagen har tillämpats så som propositionen är
              skriven och enligt lagstiftarens intentioner, och detta tillkännager
              riksdagen för regeringen.
            </item>
          </list>
        </div>
        <div xml:id="i-Bdye3zKkQx8APjYhiPTmey" type="motContent">
          <head xml:id="i-MFLihrfa7coSpzKyNMbMJa" type="h1">
            Motivering
          </head>
          <p xml:id="i-JG1J58GzaLFy3Jwn9b3KkW">
            Det är snart 30 år sedan lagen om nationalstadsparken antogs
            av en enig riksdag. Den antogs med syftet att kunna bevara större
            områden i städer som historiska landskap (”heritage landscape”).
            Som ett första sådant område pekades Ulriksdal, Haga, Brunnsviken,
            Norra och Södra Djurgården samt Fjäderholmarna ut som en national­stadspark
            (miljöbalken 4 kap. 7 §). I propositionen fastslogs att ”områdets
            huvudstruktur vad avser natur- och bebyggelseområden inte får
            ändras. Nya byggnader och anlägg­ningar som inte behövs för att
            befintliga verksamheter skall kunna fungera bör därför i princip
            inte medges. Skyddet torde däremot inte hindra etablerade verksamheter
            inom eller intill nationalstadsparken från att fungera och utvecklas
            i anslutning till tidigare ianspråktagna områden.”
          </p>
          <p xml:id="i-8vCGbbyV5sJjuyXENWn9Bj">
            Lagen avsågs medge möjlighet ”att uppföra ett begränsat antal
            nya byggnader inom bostadsområdena och inom områdena med byggnader
            för högre utbildning och veten­skaplig forskning, museiverksamhet,
            idrott och rekreation”. ”Byggnadsområdena får således inte utvidgas
            men väl kompletteras om kompletteringarna inte medför skada på
            områdets natur- och kulturvärden.” Med skada avsågs ”negativ inverkan
            av någon betydelse för de angivna värdena”. ”En utgångspunkt vid
            prövning av frågor om ändrad markanvändning skall vara att … byggnader
            och bebyggelsemiljöer som ingår i nationalstadsparken på sikt
            bör användas för ändamål som kan förenas med parkens syften.”
          </p>
          <p xml:id="i-Jpq9v51m2CDTaApZdtVd5C">
            Områden som gränsar till nationalstadsparken får, enligt lagens
            förarbeten och i likhet med andra riksintressen, inte utsättas
            för påtaglig skada av någon åtgärd.
          </p>
          <p xml:id="i-WMELacZkE8HWmkVkQXV8UM">
            En nationalstadspark betecknas alltså också som ett riksintresse
            och är det enda slag av riksintresse som är undantaget från att
            vägas mot andra riksintressen, såsom tätorters behov av utveckling,
            det lokala näringslivet, anläggningar för totalförsvaret eller
            gruvor (miljöbalken 4 kap. 1 §).
          </p>
          <p xml:id="i-JGBf6BK7GP19vtNV4JoVxG">
            Det är således ett mycket starkt skydd för ett område som utses
            till nationalstads­park. Det starka skyddet motiveras av att nationalstadsparker
            skulle komma att ligga i tätbefolkade områden där konkurrensen
            om marken är intensiv. Om exempelvis nationalstadsparken i Stockholm
            skulle kunna vägas mot Stockholms behov av utveckling skulle parkens
            saga bli mycket kort.
          </p>
          <p xml:id="i-9ZG65HYeKyG1uNUMrBuuxP">
            I propositionstexten gjordes markeringar för två projekt som
            vid lagens införande var mycket aktuella. Det ena gällde en motortrafikled,
            Norra länken, och det andra gällde en universitetsutbyggnad, som
            innefattade vad som då kallades Fysikcentrum.
          </p>
          <p xml:id="i-WcACD2oNecXoFgjoiXdKXn">
            Regeringen bedömde att om Norra länken med anslutningar förlades
            i tunnel och anordningar ovan jord utformades ”på ett sätt som
            inte skadar områdets natur- och kulturvärden” så skulle Norra
            länken kunna förenas med vad propositionen föreslog. Norra länken
            (Norrtull–Frescati–Värtan) öppnade för trafik i november 2014.
          </p>
          <p xml:id="i-EeaumzDRAw9ytt5E461mPV">
            Beträffande universitetets utbyggnad skrev regeringen i propositionen
            att ”en utveckling av högre utbildning och forskning samt till
            forskning anknuten verksamhet inom Roslagstulls sjukhusområde
            och småindustriområdet vid Albano torde inte förhindras av skyddet”.
            Däri ingick planerna för ett s.k. fysikcentrum. Efter långa diskussioner,
            planering och byggande invigdes Albano, Stockholms nya campusområde,
            den 20 september 2023.
          </p>
          <p xml:id="i-ETyMWscw7u5wpvPwktesWz">
            När Norra länken skulle byggas gjordes ett tillägg till lagen
            som tillåter ”ett tillfälligt intrång eller tillfällig skada i
            en nationalstadspark” om ”åtgärden höjer parkens natur- och kulturvärden
            eller tillgodoser ett annat angeläget allmänintresse” och på villkor
            att ”parken återställs så att det inte kvarstår mer än ett obetydligt
            intrång eller obetydlig skada”.
          </p>
          <p xml:id="i-6XUfFvKTWRZcJaKbwoQ2Rm">
            Lagen om en nationalstadspark började gälla den 1 januari 1995.
            Betydelsen av att en så stor grönyta bevaras i centrum av denna
            storstadsregion går inte att överskatta. När värmeböljorna sköljer
            in över staden håller dessa grönområden nere temperaturen med
            flera grader. När 100-årsregnen faller över staden absorberas
            stora regnmängder i dessa parker och naturområden. Städer hyser,
            enligt senare tiders forskning, en osedvanligt stor biologisk
            mångfald. En stor park som denna hyser en mycket stor del av Mellan­sveriges
            flora och fauna och betyder därför mycket för bevarandet av biologisk
            mång­fald.
          </p>
          <p xml:id="i-5rr38sk9LUo55pqVhTyKM9">
            Den djupa gröna kil som utgörs av Järvafältet och genom nationalstadsparken
            fortsätter nästan ända in till Gamla stan – regionens absoluta
            kärna – har berett och bereder en mycket stor del av stadens invånare
            tillgång till frisk luft, motion och rekreation.
          </p>
          <p xml:id="i-22U3y57ew1Nvwiid2UwBWg">
            Det område som skyddas har också ett oskattbart värde för såväl
            stadens som hela Sveriges identitet eftersom så mycket kultur-
            och vetenskapshistoria samt politisk och social historia ryms
            där. Landskapet är besjunget och avmålat under flera sekler. Arkitekturhistorien
            är väl representerad, liksom park- och trädgårdshistorien. På
            dess marker har slag om nationens självständighet ägt rum, kungar
            bott och verkat i sina slott och drottningar utformat sina trädgårdsideal,
            parker och naturområden varit skåde­platsen för politiska manifestationer
            av betydelse för demokratins framväxt, vetenskapliga institutioner,
            en botanisk trädgård, experimentalfält och många museer lagt grunden
            för svensk ekonomi, välfärd och allmänbildning. De många idrottsanlägg­ningarna
            vittnar om en tidig idrottshistoria.
          </p>
          <p xml:id="i-YHo4BVrLGnikmRU5r2rjxq">
            Det fanns alltså mycket goda skäl att skydda detta område. Hur
            har då lagen fungerat för att skydda dessa värden och – med propositionens
            ord – bidra till att ”förstärka områdets natur‑, kultur- och rekreationsvärden”?
            Då nationalstadsparken är den första i sitt slag, är det viktigt
            att ta till sig lärdomar av hur skyddet av området har fungerat
            och om lagen har tillämpats så som propositionen är skriven. Skyddet
            av nationalstads­parken är för stockholmarna helt ovärderligt.
            Men hur går man vidare? Har skyddet fungerat enligt lagstiftarens
            intentioner? Kan denna lagstiftning ligga till grund för nya nationalstadsparker
            i andra delar av Sverige eller Europa, eller bör lagstiftningen
            skrivas om och kanske skärpas? Lagom till 30-årsjubileet av parkens
            inrättande anser vi att det är tid att utvärdera detta.
          </p>
        </div>
        <div xml:id="i-WRNab7kuVoSxh1rmpjAipR" type="motSignatures">
          <list xml:id="i-5bSKMsTPL1M44RE66vKR7a">
            <item xml:id="i-XSkJkHpQV6GDQgpXgnKtaa" who="i-9N94VnavhL9irJidF3qceM">
              Katarina Luhr (MP)
            </item>
            <item xml:id="i-UKdaNYNyNtNXZQ1QP1vagm" who="i-6EELQ8G6wLhYTcTKBKGQdF">
              Daniel Helldén (MP)
            </item>
          </list>
        </div>
      </div>
    </body>
  </text>
</TEI>
