<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00321">
  <teiHeader>
    <fileDesc>
      <titleStmt>
        <title>Genusperspektiv på utvecklingsfrågor</title>
        <author corresp="i-SNtv8jZRB19Jr8oegj1mGK i-34FRvyXQKUigF3Qr9AwKJe">av Esabelle Dingizian och Bodil Ceballos (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Genusperspektiv på utvecklingsfrågor</title>
          <idno type="rdwebb">GW02U321</idno>
          <rs type="number">U321</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U321/text</ref>
          <ref type="dokument_url_html">http://data.riksdagen.se/dokument/GW02U321</ref>
          <ref type="dokumentstatus_url_xml">http://data.riksdagen.se/dokumentstatus/GW02U321</ref>
          <ref type="doc">http://data.riksdagen.se/fil/6B87B81F-E368-4F04-90BC-5A9DF69A57F5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7T4BWmTVA5TwjLgzoS4kf8" type="signed"/>
        <correspContext corresp="i-7T4BWmTVA5TwjLgzoS4kf8">
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-34FRvyXQKUigF3Qr9AwKJe"/>
        </correspContext>
        <correspAction type="numbering" xml:id="i-KifnsKMnVAgvK5SvjTQ739">
          <date when="2008-10-08"/>
        </correspAction>
        <correspAction type="submission" xml:id="i-HmrtxBAkFMLp1YzAd9dJWF">
          <date when="2008-10-07"/>
        </correspAction>
        <correspAction type="transfer" xml:id="i-2dhxe8jJYphPA179vSCHks">
          <date when="2008-10-06"/>
        </correspAction>
        <correspAction type="assigned" xml:id="i-D7P4JENHonwMV1K2dRaQNA"/>
        <correspContext corresp="i-D7P4JENHonwMV1K2dRaQNA">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-41rgWFmg6acZsD4LxvuZmq">
            Förslag till riksdagsbeslut
          </head>
          <list style="ol">
            <item xml:id="i-YEbftybJFNr9K6huiq4Zxy">
              Riksdagen tillkännager för regeringen som sin mening vad som
              anförs i motionen om att arbetet med den globala fattigdomsbekämpningen
              bör utgå från ett könsmaktsperspektiv.
            </item>
            <item xml:id="i-VDpReqBG98L5mC4d5vVmRz">
              Riksdagen tillkännager för regeringen som sin mening vad som
              anförs i motionen om att styra bistånd och stödprogram mot specifika
              satsningar för kvinnor.
            </item>
          </list>
        </div>
        <div type="motContent">
          <head type="h1" xml:id="i-A3hQJwzDTPSvMV5U8BAQgo">
            Ett genusperspektiv
          </head>
          <p xml:id="i-NExGGsK9VvNGRSPN2Yafq9">
            Vårt samhälle är precis som i andra delar av världen präglat
            och format av en könsmaktsordning. I denna ordning ses män som
            norm och det är deras behov och önskemål som traditionellt fått
            styra samhällen och resurser. Kvinnors och barns behov osynliggörs
            och nedvärderas i denna ordning och dessa grupper är alltså oftast
            de som drabbas hårdast i fattiga länder. I Sverige har vi kommit
            relativt långt i vår förståelse av könsmaktsordningen. Även män
            kan förfördelas av denna ordning men då oftast i den privata sfären.
            Sverige har här möjlighet att framstå som ett internationellt
            föredöme i förståelsen av hur kön formar människors livsvillkor
            och att allt ekonomiskt bistånd analyseras ur ett makt- och könsperspektiv
            för att komma tillrätta med snedfördelningen av resurser baserad
            på kön. Kvinnor har som grupp färre resurser och möjligheter än
            män som grupp och detta blir ännu tydligare i de delar av världen
            som är drabbade av krig, svält, vattenbrist och sjukdomar. Feminiseringen
            av fattigdom är tydlig och kräver att resurser, projekt och satsningar
            riktar sig mot kvinnor som grupp. Vi behöver förstärka kvinnors
            rätt till sin egen kropp genom att arbeta för fria aborter, hälso-
            och sjukvård, preventivmedel och sexualupplysning. Vi måste erbjuda
            utbildning och träning till kvinnor så att de kan påverka politiken
            på ett tydligare sätt och som beslutsfattare styra vad resurser
            och gemensamma tillgångar används till. Det går även att visa
            att ett genusperspektiv är viktigt när det gäller klimatfrågan,
            då det är rika män i väst som har den största miljöpåverkan i
            och med sin livsstil där till exempel hög köttkonsumtion, bilresande
            och dyra konsumtionsvanor tär alltför mycket på våra gemensamma
            resurser.
          </p>
          <head type="h1" xml:id="i-AA1ZBpbUULKs2Zf8HrNwUZ">
            Feminiseringen av fattigdomen
          </head>
          <p xml:id="i-Rjqcr1YAkgg2waVwC7BLez">
            Ett av de största hoten för en livskraftig demokrati som innefattar
            alla är den ökande feminiseringen av fattigdom och arbetslöshet
            i världen. Enligt FN lever 1,3 miljarder människor under existensminimum
            och 70 % av de fattiga är kvinnor. Det är kvinnor som utför majoriteten
            av det obetalda hemarbetet som i mångt och mycket skapar en så
            kallad dubbel börda för många kvinnor. Trots kvinnornas förändrade
            roll som yrkesarbetande fortsätter det tyngsta ansvaret för hemarbete
            att ligga enbart på kvinnan, mycket pga. av stelnade könsroller.
            Det finns utbredda uppfattningar att man måste göra ett val mellan
            att ha ett privat eller ett offentligt liv som kvinna . Att förändra
            normer på arbetsmarknaden så att även kvinnor ses som huvudförsörjaren
            samt att visa på det obetalda hemarbetets vikt för hela samhället
            är en viktig del i fattigdomsbekämpning och för ökad jämställdhet.
          </p>
          <p xml:id="i-R3QdZHbxK7jB1crZWCv4V">
            En kvinna tjänar i genomsnitt 75 % av en mans genomsnittliga
            lön i utvecklingsländerna. Kvinnor är också i högre utsträckning
            utsatta för diskriminering när det gäller arbetsmöjligheter, löneskillnader
            och anställningstrygghet . Alla dessa faktorer gör det svårare
            för kvinnor att få tillgång till beslutsfattande organ som skulle
            kunna ändra på strukturen och få kvinnor att i större utsträckning
            kunna bestämma över sina egna liv. Kvinnor har också generellt
            svårare att få ärva och äga mark, synen på arvsrätt och äganderätt
            av jordbruksmark måste förändras så att de kvinnor som brukar
            marken även får tillgång till äganderätten över den. Att bidra
            till stödprogram för kvinnor i fattiga länder är att arbeta för
            att de allra fattigaste ska få ökad kontroll över sina egna liv.
            Systemet med att ge mikrokrediter till kvinnliga företagare är
            ett sätt att ge kvinnor möjlighet till en egen försörjning.
          </p>
          <head type="h1" xml:id="i-QdKLm6LmqykBw9mUFBmaFs">
            Hälsa och genus
          </head>
          <p xml:id="i-7BHqPyN45Y9GgDYZ4RTBBi">
            Rätten till sin kropp är en av de mest grundläggande rättigheterna
            en människa har. Ändå förnekas de flesta kvinnor denna rätt världen
            över. Unga flickor gifts bort mot sin vilja och kvinnor säljs
            till prostitution och pornografi. Rätten till abort är en central
            fråga vad gäller kvinnors rätt att bestämma över den egna kroppen.
            Våldtäkt används i konflikter som ett mycket effektivt vapen mot
            familjer: kvinnor som blir våldtagna får följdsjukdomar och blir
            traumatiserade av händelsen, vilket gör att de inte kan ta hand
            om barnen och hemmet. Eftersom traditionella värderingar runt
            kvinnors sexualitet styr, där den ofta kopplas ihop med mannens
            heder, är detta också effektivt för att splittra familjer.
          </p>
          <p xml:id="i-UDp4cbBKe3NubbVygUpgQR">
            I bekämpandet av hiv och aids krävs stora insatser för att reformera
            gamla föreställningar runt könsroller och att stärka kvinnorna
            i rätten att säga nej till sex och rätten att använda preventivmedel.
            Kvinnors begränsade rörelsefrihet är också ett stort problem i
            många länder. Kvinnor hålls instängda i hemmet dels för att skydda
            dem, dels för att kunna kontrollera dem. Alla människor ska oavsett
            kön kunna röra sig fritt i samhället och ha möjlighet att delta
            i samhällslivet.
          </p>
          <p xml:id="i-Tt1oVARmSytQdo6mgDEvqd">
            Ett genusperspektiv innebär att man styr pengar, medel och projekt
            mot specifika satsningar för kvinnor men också till projekt för
            utbildning och upplysning som bryter förställningar runt kön.
            Man måste fråga sig: Hur påverkar denna satsning män respektive
            kvinnor och vem får tillgång till de avsatta resurserna? Förståelsen
            kring kvinnors sjukdomar måste öka. Kvinnomottagningar där kvinnor
            får psykologisk och medicinsk hjälp och stöd är en viktig del
            i arbetet för att öka kvinnans rätt till sin egen kropp. Sexualupplysning
            krävs för att upplysa om risker men också för att ifrågasätta
            könsroller och stärka kvinnor. En annan viktig åtgärd är program
            där kvinnors rörelsefrihet prioriteras genom t ex speciella insatser
            för säkra transporter, till och från arbete, utbildning och hälsovård.
          </p>
          <head type="h1" xml:id="i-BVTAa78WWL2mJR3A6t8cTQ">
            Demokrati och inflytande
          </head>
          <p xml:id="i-To2SjqfabShvu6m26bjJoR">
            Jämställdhet är en förutsättning för en livaktig demokrati med
            politiska beslut som innefattar hela befolkningen och inte bara
            en del av den. Ett viktigt sätt att få en bättre och mer hållbar
            utveckling i många länder är att stödja kvinnors representation
            i folkvalda församlingar på alla nivåer. En mer jämnt könsfördelad
            politik innebär också att andra röster får komma till tals vid
            förhandlingar och därmed kan nyansera problembilder och beslut.
          </p>
          <p xml:id="i-TMGHG5DZ3imRAmmSNn8e6Y">
            Den maskulina modellen av politik är något som debatteras flitigt
            inom litteraturen runt kvinnlig representation. Med det menas
            att det är män som traditionellt sett ägnat sig åt politik i den
            offentliga sfären och därmed format diskurs, normer och anpassat
            den efter en manlig livsstil. Detta gör att många kvinnor inte
            vill ge sig i kast med frågor som de inte känner sig hemtama med
            och därför väljer att inte delta alls. Kvinnor tenderar att värdera
            frågor som gäller hälsa, barn och familjepolitik i större utsträckning
            än män eftersom de ofta spelar en viktig roll i familjen när det
            gäller barnuppfostran och hemarbete. Kvinnor upplever också i
            högre utsträckning än män att de är slitna mellan sina åtaganden
            i hemmet och det politiska livet. Ofta är inte det politiska arbetet
            anpassat efter denna dubbla börda.
          </p>
          <p xml:id="i-Mrqz9wRrkpd2RCxeJMYH6h">
            Att det finns organisationer som aktivt jobbar för kvinnors rättigheter
            och möjligheter inom den politiska världen kan man se har haft
            stor betydelse för ökad kvinnlig representation främst inom västvärlden.
            Om det finns kvinnoorganisationer, och då främst sådana som jobbar
            för jämlikhetsfrågor, som kan lobba för kvinnliga politiker både
            inom och utanför partierna så har det visat sig att andelen kvinnor
            ökar då partierna får press på sig att öka den kvinnliga representationen.
            Ett stort problem i outvecklade demokratier är just bristen på
            inflytelserika självständiga organisationer som kan utmana den
            rådande politiska makten och sätta press på den. Många nya demokratier
            kännetecknas just av det svagt utvecklade civila samhället.
          </p>
          <p xml:id="i-QsYkKPWShpDUZdCRg8kxsr">
            Utbildning och träning är viktiga instrument för att öka utbudet
            av möjliga kvinnliga kandidater som partier kan tänka sig att
            välja. Kvinnor måste ha minst lika bra men oftast bättre utbildning
            än de manliga kandidaterna för att kunna konkurrera om att bli
            valda. Kvinnor måste också få möjlighet till att träna de färdigheter
            som krävs för framgångsrikt politiskt arbete. En viktig faktor
            här är landets allmänna ekonomiska och kulturella utveckling.
            Ökad allmän välfärd försvagar traditionella värderingar om mäns
            och kvinnors naturliga platser i samhället och ökar möjligheter
            för kvinnor att arbeta och utbilda sig. Detta verkar i sig vara
            medvetandehöjande för kvinnor och en push att engagera sig politiskt.
          </p>
          <p xml:id="i-HyBgd7ZmbsySDPaCPzyYEc">
            För att kunna driva en politisk kampanj krävs finansiella resurser
            . Män har i högre utsträckning tillgång till finansiella sponsorer
            då de flesta som finns inom den ekonomiska företagssfären är män.
            Ett stort problem för många kvinnor i utvecklingsländer är att
            de inte har tillgång till en egen ekonomi. Man flyttar direkt
            från sitt föräldrahem till mannens hem och får aldrig tillfälle
            att t.ex. knyta viktiga kontakter med sponsorer eller utveckla
            en egen ekonomisk plattform att stå på.
          </p>
          <head type="h1" xml:id="i-VN4ASTpoyjaBB1VFGEfUmg">
            Klimat och genus
          </head>
          <p xml:id="i-NGKRT6YCkztgz5RkSVofVi">
            Ett genusperspektiv på miljöproblem och bekämpandet av klimatförändringar
            krävs så att lösningarna involverar fler människor. Kvinnor lever
            mer klimatvänligt än män eftersom kvinnor oftare har mindre resurser
            och därför i större utsträckning åker lokalt och med kollektivtrafik.
            En förändring krävs av rådande strukturer så att inte en liten
            klick av jordens befolkning (oftast rika, vita män) nyttjar en
            oproportionerligt stor del av jordens tillgångar på bekostnad
            av majoriteten (fattiga män och kvinnor i utvecklingsländer).
            I en globaliserad värld exporteras även idéer förutom kapital
            och varor. En idé som den västerländska världen exporterar till
            utvecklingsländerna är den vita (oftast manliga) livsstilen. Där
            anses konsumtionsvaror och bilresande som eftersträvansvärt och
            något som ger hög status. Detta är en livsstil som vi idag kan
            se tär omåttligt på våra gemensamma resurser. 1 En lösning är
            att försöka förändra normer där vi fokuserar mer på att bygga
            ut t.ex. kollektivtrafik och infrastruktur som inkluderar fler
            och framför allt ökar mobiliteten för fattiga kvinnor. En annan
            lösning är att öka den kvinnliga representationen i t.ex. stadsplanering,
            transportplanering och trafiksystem. Detta för att kvinnor och
            män oftast lever diametralt olika liv och därför har olika förutsättningar
            för sitt resande och vilka behov de har i det offentliga rummet.
            Förändringsarbetet måste också våga fokusera på den sociala biten
            av hållbar utveckling som främst innefattar kvinnor och barn där
            jämställdhet är en förutsättning för en hållbar utveckling, till
            skillnad mot att endast fokusera på tekniska lösningar för producerandet
            av mer miljövänliga varor.
          </p>
        </div>
        <div type="motSignatures">
          <list>
            <item xml:id="i-PDSCXwDERxeCNxd7CtR5vL" who="i-SNtv8jZRB19Jr8oegj1mGK">
              Esabelle Dingizian (mp)
            </item>
            <item xml:id="i-2WH7eaZyj1rKhmbKAqHMuc" who="i-34FRvyXQKUigF3Qr9AwKJe">
              Bodil Ceballos (mp)
            </item>
          </list>
        </div>
      </div>
    </body>
  </text>
</TEI>
