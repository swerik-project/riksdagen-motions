<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1941/mot_1941__ak__320/mot_1941__ak__320-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Andra kammaren, Nr 320.
          </p>
          <p>
            Nr 320.
          </p>
          <p>
            Av herr Edberg m. fl., i anledning av Kungl. Maj:ts proposition,
            nr 253, med förslag till lag med vissa bestämmelser om
          </p>
          <p>
            tryckta skrifter vid krig eller krigsfara.
          </p>
          <p>
            I proposition nr 253 har regeringen förelagt riksdagen ett omarbetat
            för- slag till lag med vissa bestämmelser om tryckta skrifter
            vid krig eller krigs- fara, vari åtskilliga av de önskemål, som
            uttalades i riksdagens skrivelse till regeringen den 26 mars innevarande
            år, tillgodosetts. Sålunda ha vissa normer för censurens verksamhet
            angivits och den centrala gransknings- myndighetens sammansättning
            fastställts, varjämte förutsättningarna för censurens införande
            ha konkretiserats. Dessutom har justitieministern i sitt yttrande
            signalerat ett frivilligt kontrollsystem under pressens egen med-
            verkan, vilket skulle konstrueras på så sätt, att en särskild
            pressnämnd, be- stående av personer tillhörande pressens egna
            organisationer, tillsattes med uppgift att upprätthålla förbindelserna
            mellan pressen och myndigheterna och vara »ett organ för självdisciplin
            inom pressen». Trots dessa väsentliga förbättringar återstå likväl
            ett par punkter, mot vilka betänksamheten i främsta rummet riktade
            sig då det gällde den vid 1940 års riksdag villkorligt antagna
            tillämpningslagen. Detta gäller sålunda det vaga uttrycket »krigsfara»&gt;
            — i $ 2 har uttrycket ersatts med &gt;»rikets farliga belägenhet»,
            vilket knappast torde innebära någon snävare gräns- dragning.
            Enligt det vid fjolårets riksdag antagna lagförslaget skulle cen-
            suren bl. a. avse att förhindra publicerandet av meddelanden,
            som kunde »skada rikets förhållande till främmande makt»; detta
            uttryck har nu för- vandlats till »störa rikets fredliga förhållande
            till främmande makt». Om- formuleringen har inte kunnat stilla
            de farhågor man hyst för att hänsyn till ffrämmande makt skall
            kunna utgöra anledning att införa censur. Det torde nämligen icke
            kunna bestridas, att regeringens ansvar utåt blir desto större,
            om i dess hand läggas vissa kontrollmöjligheter över pressen redan
            i fredstid. Förhandenvaron av sådana bestämmelser kan fresta främ-
            mande makt att framställa grava hotelser till den svenska utrikesledningen
            i den bestämda avsikten att sätta munkorg på den svenska pressen
            och lit- teraturen. Samtidigt är den främmande propagandan i landet
            i stor utsträck- ning oåtkomlig för granskningsmyndigheterna.
            Ett sådant tillstånd låter sig alltså tänkas, då den främmande
            propagandan fritt får operera, men den klart svenska press, som
            vill analysera denna propaganda, skulle kunna censureras för att
            icke störa rikets fredliga förhållande till främmande makt. Med
            andra ord: sådana förhållanden kunna inträffa, då bestämmelsen
            om förhandsgranskning under tid av krigsfara och på angivna grunder
            blir en
          </p>
          <pb facs="riksdagen-motions-pdf/data/1941/mot_1941__ak__320/mot_1941__ak__320-002.pdf"/>
          <p>
            Motioner i Andra kammaren, Nr 320. 5
          </p>
          <p>
            akilleshäl för den inre fronten — under period av krig har ju
            bestämmelsen om rikets fredliga förhållanden till främmande makt
            ingen som helst betydelse. Då det ur konstitutionell synpunkt
            icke torde vara nödvändigt, att till- lämpningslagen utnyttjar
            alla de möjligheter, som själva grundlagsbestäm- melserna ge,
            torde det icke vara nödvändigt att bibehålla uttrycket »krigs-
            fara» i tillämpningslagen, liksom ej heller något hinder torde
            möta för att uttrycket »störa rikets fredliga förhållande till
            främmande makt» utginge. Därför hemställes,
          </p>
          <p>
            att i $ 1 i regeringens förslag till lag med vissa bestäm- melser
            vid krig eller krigsfara bestämmelsen om förhands- granskning
            och införselförbud vid krigsfara måtte utgå; samt att i 8 2 samma
            lag uttrycket »eller störa rikets fredliga förhållande till främmande
            makt» likaledes måtte utgå.
          </p>
          <p>
            Stockholm den 3 juni 1941.
          </p>
          <p>
            Rolf Edberg. Adolf Wallentheim. Bertil von Friesen.
          </p>
          <p>
            Bihang till riksdagens protokoll 1941. 4 saml. Nr 319—320. 2
          </p>
        </div>
      </div>
    </body>
  </text>
</TEI>
