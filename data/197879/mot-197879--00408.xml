<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00408">
  <teiHeader>
    <fileDesc>
      <titleStmt>
        <title>om förbud mot kollektivanslutning till politiskt parti</title>
        <author>av Sixten Pettersson och Allan Åkerlind </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om förbud mot kollektivanslutning till politiskt parti</title>
          <idno type="rdwebb">G202408</idno>
          <rs type="number">408</rs>
          <ref type="dokument_url_text">http://data.riksdagen.se/dokument/G202408/text</ref>
          <ref type="dokument_url_html">http://data.riksdagen.se/dokument/G202408</ref>
          <ref type="dokumentstatus_url_xml">http://data.riksdagen.se/dokumentstatus/G202408</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4mUjE5JAQsZCxoniEwZ8KE</idno>
            <name>SIXTEN PETTERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GLHYq1jMQHCT1zXejYWV8x</idno>
            <name>ALLAN ÅKERLIND</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Kez79bdkAsdhpA2q81pzdR" type="signed"/>
        <correspContext corresp="i-Kez79bdkAsdhpA2q81pzdR">
          <note type="signatory" corresp="i-4mUjE5JAQsZCxoniEwZ8KE"/>
          <note type="signatory" corresp="i-GLHYq1jMQHCT1zXejYWV8x"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__408/mot_197879__408-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1978/79:408
          </p>
          <p>
            av Sixten Pettersson och Allan Åkerlind om förbud mot kollektivanslutning
            till politiskt parti
          </p>
          <p>
            Den enskilde individens rätt att själv avgöra huruvida hon/han
            önskar tillhöra ett politiskt parti samt fritt välja mellan dessa
            är grundläggande för ett demokratiskt samhällssystem. Utmärkande
            för en demokrati är också att man väljer parti efter politisk
            övertygelse — inte eftert. ex. yrkestillhörighet. I Europarådet
            och genom att ansluta sig till FN:s deklaration angående de mänskliga
            fri- och rättigheterna har Sverige aktivt understött dessa princi-
            per. Debatten om kontakterna mellan fackföreningsrörelsen och
            de politiska partierna har pågått ända sedan den fackliga rörelsen
            växte fram i slutet av 1800-talet. När LO bildades var alla fackföreningar
            som ville vara medlemmar i Landsorganisationen också tvungna att
            ansluta sig till det socialdemokra- tiska partiet. Detta var dock
            en belastning för Landsorganisationen, då många tvekade att ansluta
            sig på grund av detta tvång. Redan efter några år togs därför
            detta villkor bort. I stället infördes en paragraf som stadgade
            att ”LO skulle verka för varje fackförenings anslutning till sin
            orts arbetarkommun och genom denna till Sveriges Socialdemokratiska
            Arbetareparti”. Men även denna bestämmelse mötte av naturliga
            skäl starkt motstånd och avskaffades efter ett tiotal år. När
            tvångsanslutningsparagrafen avskaffades började man på vissa håll
            i stället diskutera kollektiv anslutning genom majoritetsbeslut
            av fackför- eningsmedlemmar. Efter diskussioner beslöt en splittrad
            fackföreningsrö- relse att skapa denna möjlighet. Motståndarna
            hävdade att fackföreningsrö- relsens partipolitiska engagemang
            gjorde att arbetare med en annan politisk uppfattning skulle tveka
            att ansluta sig och vara ovilliga att aktivera sig inom rörelsen
            på grund av bindningen till ett enda politiskt parti. Samtidigt
            var och är det naturligtvis ovärdigt och stridande mot demokratins
            principer att räkna in medlemmar i ett politiskt parti utan att
            fråga efter deras politiska uppfattning. F. n. beräknas att närmare
            40 96 av samtliga LO-anslutna, dvs. ca 750 000, har blivit registrerade
            som medlemmar i det socialdemokratiska partiet efter ett kollektivt
            beslut av den lokala fackföreningen. Detta betyder att sju av
            tio socialdemokratiska medlemmar har erhållit sitt medlemskap
            genom detta förfaringssätt. Ur ekonomisk synvinkel är de tvångsanslutna
            mycket värde- fulla för det socialdemokratiska partiet, då större
            delen av partiets medlems- intäkter kommer från kollektivanslutna.
            Varje kollektivansluten medlem betalar en medlemsavgift på ca
            20 kr./år till den lokala socialdemokratiska arbetarkommunen.
            De kollektivanslutna bidrar dessutom inte enbart via sina
          </p>
          <pb facs="riksdagen-motions-pdf/data/197879/mot_197879__408/mot_197879__408-002.pdf"/>
          <p>
            Mot. 1978/79:408 4
          </p>
          <p>
            medlemsavgifter ekonomiskt till partiet utan även med direkta
            anslag på flera miljoner/år både till partiet och dess sidoorganisationer.
            Ett fåtal av de tvångsanslutna har vetskap om att de blivit medlemmar
            i det socialdemokratiska partiet. Belysande för detta faktum är
            resultatet av en SIFO-undersökning som genomfördes bland de LO-anslutna
            i mitten av 1970-talet. I undersökningen uppgav endast 8 96 att
            de tillhörde något politiskt parti — trots att närmare 40 96 är
            kollektivanslutna till socialdemo- kraterna. Ett antal har dessutom
            av egen fri vilja ansökt om medlemskap i något av våra olika politiska
            partier. Genom tillkomsten av storavdelningar har kollektivanslutningen
            fått en helt ny och i vissa fall helt absurd dimension. Beslut
            om kollektivanslutning fattas i dag ofta på de olika avdelningarnas
            representantskap. Till dessa får de olika sektionerna sända representanter.
            Genom detta förfarande har den enskilde inte ens möjlighet att
            närvara när beslut fattas om hans/hennes politiska hemvist. I
            stället avgör andra personer denna för demokratin så väsentliga
            fråga. Om en LO-ansluten får reda på att han/hon blivit tvångsansluten
            finns det en formell möjlighet att avsäga sig sitt påtvingade
            medlemskap genom att skriftligt reservera sig. Socialdemokraterna
            inom LO försöker dock ofta sabotera detta. Många LO-medlemmar
            har under de senaste åren fått uppleva hur storavdelningarna infört
            t.ex. särskilda blanketter eller särskilda tidpunkter för reservation.
            I Dagens Nyheter framträdde t.ex. den 13 december 1978 en facklig
            förtroendeman inom Kommunal och redovisade den mödosamma väg han
            tvingats gå för att bli av med sitt påtvingade socialdemokratiska
            medlemskap. Den facklige förtroendemannen hade inte använt avdelningens
            gula blankett för reservation, utan i stället gjort en stencil
            av blanketten — med exakt samma text som den ”riktiga” — och sedan
            sänt in denna till avdelningsexpeditionen. Några dagar senare
            fick han motta ett brev från avdelningen i vilket det bl. a. hette:
            ”Vi har från Dig fått in en reservation mot kollektivanslutningen
            till SAP som vi inte känner igen och som vi inte godkänner.” Detta
            trots att det enda som skilde de två blanketterna åt var färgen
            — den ena grå och den andra gul! Den facklige förtroendemannen
            har efter detta intermezzo försökt att diskutera kollektivanslutningen
            inom facket men mötts av samma attityd som så många andra medlemmar
            stött på tidigare när man försökt aktualisera frågan. — Ingen
            vill diskutera frågan och den som framför kritik blir i stället
            beskylld för att vilja skada facket. Reservationsförfarandet rubbar
            naturligtvis inte de grundläggande felak- tigheterna i systemet
            och trots att man reserverar sig — och därmed avslöjar sin i lag
            skyddade valhemlighet — får man inte tillbaka de medel som egentligen
            går till det socialdemokratiska partiet. I stället straffas man
            och får betala en högre avgift till facket än sina socialdemokratiska
            fackförenings- kamrater. Riksdagen behandlade den kollektiva anslutningen
            första gången år 1934.
          </p>
          <pb facs="riksdagen-motions-pdf/data/197879/mot_197879__408/mot_197879__408-003.pdf"/>
          <p>
            Mot. 1978/79:408 5
          </p>
          <p>
            Frågan har därefter via motioner från de borgerliga partierna
            aktualiserats vid en rad riksdagar. Det har i motionen framhållits
            att de påtalade missförhål- landena icke i första hand bör regleras
            genom lagstiftning. I stället har det varit en starkt förhoppning
            att det socialdemokratiska partiet av egen kraft skulle vidta
            erforderliga åtgärder och följa den gängse principen att som medlemmar
            enbart registrera de medborgare som av egen fri vilja personligen
            begär inträde i partiet. Utvecklingen sedan 1934 har dock gått
            i en helt annan riktning än den som motionerna givit uttryck för.
            Antalet kollektivt anslutna medlemmar till det socialdemokratiska
            partiet har ökat år från år. Stockholms arbetarkommun uppger i
            broschyren ”Medlem i partiet” Stockholm 1972 att 428 000 LO- medlemmar
            var kollektivanslutna år 1948. Antalet har ökat till 548 000 st.
            år 1957 och 650 000 st. år 1969. Trots att fem riksdagar under
            1970-talet skärpt sin kritik mot denna företeelse och via uttalande
            uppmanat det socialdemo- kratiska partiet att avstå från att registrera
            de LO-anslutna, vilka genom majoritetsbeslut ansökt om medlemskap
            i partiet, som partimedlemmar, har antalet kollektivt anslutna
            idag nått upp i rekordsiffran 750 000 st. Det socialdemokratiska
            partiets intresse för de kollektivt anslutna medlemmarna är i
            många fall synnerligen begränsat. Ett exempel på detta är att
            det socialdemokratiska partiet inte registrerar de 750 000 kollektivt
            anslutna medlemmarna med namn och adress, utan enbart i klump.
            Detta resulterar naturligtvis i att de kollektivt anslutna i vissa
            hänseenden behandlas som andra klassens medlemmar. Den kollektiva
            anslutningen av LO-medlemmar till det socialdemokra- tiska partiet
            finns inte reglerad i LO eller dess medlemsförbunds stadgar, vilket
            är naturligt med tanke på att detta är en fråga för det socialdemokratiska
            partiet. 1908 års socialdemokratiska partikongress reglerade denna
            anslut- ningsform och fastställde t. ex. reglerna vid reservationsförfarandet.
            Oppositionen mot kollektivanslutningen har under senare år ökat
            kraftigt både bland allmänheten och bland LO:s medlemmar. Statsvetaren
            Leif Lewin visadet. ex. ien undersökning att 64 96 av LO:s medlemmar
            var motståndare till denna form av medlemsrekrytering. Ett bevis
            på det massiva motståndet mot kollektivanslutningen är det faktum
            att en majoritet av LO:s förbunds- ordförande, trots sina socialdemokratiska
            partisympatier, ändå vill avskaffa tvångsanslutningen. I en intervju,
            publicerad i ett av LO-tidningens första nummer 1978, deklarerade
            14 av LO:s förbundsordförande att man var motståndare till kollektivanslutningen.
            Sex ville ompröva de nuvarande formerna för denna, medan enbart
            fyra ville att allt skulle förbli vid det gamla. Inför LO:s starka
            kritik våren 1978 tvingades det socialdemokratiska partiet till
            reträtt. Man gav därför under våren 1978 en arbetsgrupp i uppdrag
            att arbeta fram ett förslag till 1978 års partikongress angående
            avskaffandet av kollektivanslutningen. Sent på kvällen under kongressens
            näst sista dag meddelade partisekreteraren Sten Andersson att
            gruppen inte orkat prestera
          </p>
          <pb facs="riksdagen-motions-pdf/data/197879/mot_197879__408/mot_197879__408-004.pdf"/>
          <p>
            Mot. 1978/79:408 6
          </p>
          <p>
            något förslag. För alla uppmärksamma lyssnare var det uppenbart
            att utredningen aldrig heller skulle presentera något seriöst
            förslag utan att dess påstådda arbete enbart hade till syfte att
            försöka ta udden av den häftiga kritiken. Moderata samlingspartiet
            har vid riksdagens behandling hävdat att det vore lämpligast att
            SAP självt tog upp frågan om avskaffandet av denna form för medlemsrekrytering.
            Detta understryks av att riksdagen fem gånger uttalat och uppmanat
            SAP att vidta åtgärder i denna riktning. Tyvärr har SAP envist
            nonchalerat riksdagens uppmaning. I stället för att minska har
            den kollektiva registreringen av medlemmar, som tidigare redovisats,
            ökat genom åren. Riksdagen tog för 45 år sedan upp kollektivanslutningen
            till behandling för första gången. Det socialdemokratiska partiet
            har haft utomordentligt gott om tid att vidta erforderliga åtgärder
            och som medlemmar endast registrera de medborgare som av fri egen
            vilja ansöker om medlemskap. Folkpartiets och centerns tidigare
            deklarerade förhoppning att det socialdemokratiska partiet skall
            vidta de erforderliga åtgärderna har inte infriats. Det finns
            inget som pekar på att fortsatta uttalanden från riksdagens sida
            beträffande kollektivanslutningen radikalt skulle ändra dagens
            situation. Det ankommer därför på riksdagen, som garant för den
            enskildes demokratiska fri- och rättigheter, att avskaffa kollektivanslutningen.
            Riksdagen bör grundlags- skydda den enskilde medborgarens rättigheter
            att mot sin vilja bliansluten till ett politiskt parti. De politiska
            partierna bör åläggas att vid rekrytering av medlemmar endast
            ansluta de medborgare som genom ett eget initiativ, av fri vilja
            ansöker om medlemskap. Är man inte beredd till lagstiftning är
            man inte heller beredd att vidta seriösa åtgärder mot kollektivanslutningen
            och därmed ta ett betydelsefullt steg för att stärka den enskilda
            människans demokratiska fri- och rättigheter. Med hänvisning till
            vad som ovan anförts hemställs att riksdagen hos regeringen anhåller
            om förslag till lag stadgande att politiska partier enbart får
            registrera de medborgare som medlemmar, vilka av egen fri vilja
            personligen ansökt om medlemskap.
          </p>
          <p>
            Stockholm den 18 januari 1979
          </p>
          <p>
            SIXTEN PETTERSSON (m) ALLAN ÅKERLIND (m)
          </p>
        </div>
      </div>
    </body>
  </text>
</TEI>
