<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00471">
  <teiHeader>
    <fileDesc>
      <titleStmt>
        <title>Etableringsfrihet samt utveckling av ett nationellt ersättningssystem i sjukvården</title>
        <author corresp="i-GuqTA1ryPxMT4VhaTEcYK3">av Anne Marie Brodén (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Etableringsfrihet samt utveckling av ett nationellt ersättningssystem i sjukvården</title>
          <idno type="rdwebb">GV02So471</idno>
          <rs type="number">So471</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So471/text</ref>
          <ref type="dokument_url_html">http://data.riksdagen.se/dokument/GV02So471</ref>
          <ref type="dokumentstatus_url_xml">http://data.riksdagen.se/dokumentstatus/GV02So471</ref>
          <ref type="doc">http://data.riksdagen.se/fil/CF4CDEE6-69E4-4824-8945-5FF43B594256</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GuqTA1ryPxMT4VhaTEcYK3</idno>
            <name>Anne Marie Brodén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-58EhiZpAJmyMVYYibnjBmh" type="signed"/>
        <correspContext corresp="i-58EhiZpAJmyMVYYibnjBmh">
          <note type="signatory" corresp="i-GuqTA1ryPxMT4VhaTEcYK3"/>
        </correspContext>
        <correspAction type="referral" xml:id="i-QXs2WXP8ccGJYkz63yxVXK">
          <date when="2007-10-16"/>
        </correspAction>
        <correspAction type="dismissal" xml:id="i-2p5SA8pWArjtCzwZKQgEv3">
          <date when="2007-10-16"/>
        </correspAction>
        <correspAction type="numbering" xml:id="i-GLJxdoeG5jjj8Vud5hMjqW">
          <date when="2007-10-08"/>
        </correspAction>
        <correspAction type="submission" xml:id="i-HEfYNSNaxt6NKQRbANsf8m">
          <date when="2007-10-04"/>
        </correspAction>
        <correspAction type="transfer" xml:id="i-VUb1kYFjH7Cg55XTyeLHiG">
          <date when="2007-10-03"/>
        </correspAction>
        <correspAction type="assigned" xml:id="i-47NN5EKkVDdWregQSvnNe8"/>
        <correspContext corresp="i-47NN5EKkVDdWregQSvnNe8">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-9gBdAResoN8Nj1EUxL4URm">
            Förslag till riksdagsbeslut
          </head>
          <p xml:id="i-E37AYUNdtbJPE4753UpQ9X">
            Riksdagen tillkännager för regeringen som sin mening vad som
            anförs i motionen om etableringsfrihet samt utveckling av ett
            nationellt ersättningssystem i sjukvården.
          </p>
        </div>
        <div type="motContent">
          <head type="h1" xml:id="i-VaC3dfGo2RiER2fw4vBFgV">
            Motivering
          </head>
          <p xml:id="i-QmL8Z1WcrkBJJt7R9o6Qye">
            Under den förra borgerliga regeringen var som första åtgärd att
            införa en etableringsfrihet för läkare och annan sjukvårdsutbildad
            personal i syfte att förbättra tillgängligheten till vården genom
            en större mångfald av utförare i konkurrens om patienternas gunst.
            Därmed skulle landstingens monopolställning som utförare brytas
            och de ineffektiva funktioner som vanligen följer med all sådan
            monopolsituation motverkas, så att fler patienter kom till rätt
            vård i rätt tid. Bland de första åtgärder den efterträdande socialdemokratiska
            regeringen vidtog tillsammans med ett vänsterstöd i riksdagen
            var att upphäva varje form av fri etablering av läkare eller annan
            sjukvårdsutbildad yrkesgrupp. Återigen hade patientens fria val
            av vårdgivare förhindrats, och de många entreprenörerna som finns
            inom vården och som ville arbeta efter eget huvud hade effektivt
            motarbetats. Följden av samma styre 12 år senare är att vi idag,
            till skillnad från större delen av resten av världen, har en mycket
            liten del av fritt etablerade läkare och annan legitimerad sjukvårdspersonal
            utanför landstingens direkta styrning. Med en ny alliansregering
            är det äntligen möjligt att ändra på detta förhållande.
          </p>
          <p xml:id="i-LhNUw1C2Begu7Ek9cB3jZy">
            Men ett utstående problem i dessa sammanhang är att finna en
            ekonomiskt ansvarsfull lösning på hur en fri etablering av sjukvårdsyrken
            bäst kan fungera. Det krävs därför att en översyn av möjligheterna
            till att återinföra fri etablering för patienternas och sjukvårdens
            bästa, också innebär en översyn av ersättningssystem som bäst
            kan garantera effektivt utnyttjande av de offentliga skattemedlen
            avsatta för hälso- och sjukvård. Om ett sådant förslag med försvarbar
            offentlig ekonomi politiskt processas parallellt med en översyn
            av fri etablering bör den senare inte enbart kunna begränsas till
            allmänläkare utan gälla betydligt fler specialistgrupper.
          </p>
          <p xml:id="i-TpFYia45gXns85amByk9ns">
            Jag föreslår i korthet att inriktningen för vem som kan söka
            om etablering för sin verksamhet bör styras av vem som har en
            akademisk medicinsk examen, vars utbildning står under kontinuerlig
            tillsynskontroll av Högskoleverket och samtidigt är knuten till
            en praktisk medicinsk specialistkompetens, som läkare, sjukgymnast,
            barnmorska eller annan specialistsjuksköterska med flera, vilka
            står under kontinuerlig tillsynskontroll av Socialstyrelsen.
          </p>
          <p xml:id="i-Y8HMNBfxq9UN1zboPZGatD">
            Med denna bredd, och den därtill hörande kvalitetsgarantin som
            både den allmänna/teoretiskt-praktiska och den efterföljande specialinriktade
            huvudsakligen sjukvårdspraktiska utbildningen innebär, ges ett
            betydligt större utbud av specialistkompetens än idag möjlighet
            att konkurrera med landstinget som utförare på lika säkra villkor
            för patienten men med den senares fria val av vårdgivare som ledstjärna
            för politikens inriktning. Jag är övertygad om att detta ger en
            bättre tillgänglighet till vården och att det är i ökad omfattning
            patienterna själva som avgör var resurserna för den solidariskt
            finansierade vården via skattsedeln bör hamna. Kvalitet och tillgänglighet
            är ord som avgör vilka vårdgivare vi kommer att ha, och dessa
            ska också arbeta utifrån lika villkor för ersättning för det arbete
            de utför. För att detta ska bli rättvisande och följa hälso- och
            sjukvårdslagens intentioner om lika vård för hela befolkningen,
            måste ett sådant ersättningssystem utformas på nationell bas.
          </p>
          <head type="h1" xml:id="i-5k53xGoDw9ubEzCrYWae7D">
            Förslag till ett nationellt ersättningssystem
          </head>
          <p xml:id="i-CTx6r6muFaRhouMsJpxJbX">
            Diagnosrelaterade grupper (DRG) utgör grunden i ersättningssystemet
            till sjukvården. Det bygger på grupperingar av internationella
            diagnosklassifikationssystem och syftar till att samla kliniskt
            relaterade och kostnadsmässigt homogena fall i distinkta grupper.
          </p>
          <p xml:id="i-WgYn9pxTWsqHJgauUckMRX">
            I praktiken måste ett DRG-system hela tiden uppdateras med ny
            information. Det handlar om att fördela kostnader för olika ingrepp
            på olika patienter. Det är en högst komplicerad process där mycket
            kan gå fel. För det första måste arbetstid, material, lokaler
            och andra insatsfaktorer fördelas på kostnadsbärare, alltså patienter.
            Det är möjligt att begå många misstag i denna process, misstag
            som kan leda till att DRG-vikterna blir felaktiga. För det andra
            finns ett incitament för vårdgivare som utför en stor andel av
            ingreppen inom en viss grupp att överdriva kostnaderna. Sjukhusets
            administratörer har naturligtvis en viss tolkningsfrihet när det
            gäller vilka insatser som ska hänföras till olika patienter. Genom
            att hävda att en patient i grupp 433, där sjukhuset kanske utför
            alla ingrepp i regionen, tar en större andel av sjukhusets totala
            kostnader kan sjukhuset vinna fördelar gentemot andra sjukhus.
          </p>
          <p xml:id="i-Pv2eAtPpfz8n63k3zJxeWW">
            För att DRG-systemet ska fungera bra krävs alltså dels bra redovisningssystem,
            dels ett stort antal sjukhus som ingår i beräkningsunderlaget.
            Små landsting är inte tillräckligt stora för att klara av att
            hantera ett DRG-system på egen hand. Stora landsting, som Stockholm,
            har förvisso möjlighet att hantera systemen hjälpligt. Allra bäst
            vore dock ett nationellt DRG-system där hela landets sjukhus ingår
            i beräkningsunderlaget. Speciellt viktigt är detta för diagnosgrupper
            där underlaget är litet i varje enskild region (landsting).
          </p>
          <p xml:id="i-DHzazQcueagVDqLosCYNBW">
            Kvalitetsaspekten är emellertid inte den enda i detta sammanhang.
            Det är också värdefullt för vårdgivare i olika delar av landet
            att kunna se vilka sjukhus som utför den bästa vården. Och då
            är det förstås viktigt att även kunna jämföra kostnader mellan
            olika sjukhus. Det är ganska meningslöst att konstatera att sjukhus
            A har bättre vård än sjukhus B om man inte samtidigt vet att sjukhus
            A konsumerar tio gånger så mycket resurser som sjukhus B.
          </p>
          <p xml:id="i-NHK9bm6ArCF1MPwuRFumXL">
            Speciellt när det gäller den högspecialiserade vården är det
            viktigt att veta vilka sjukhus som utför vården mest effektivt.
            Hur kan annars patienter och myndigheter veta var ingrepp bör
            utföras? I dag famlar man i praktiken i blindo.
          </p>
          <p xml:id="i-Rb24Ec9yTt8kQpHetRs7XH">
            Som komplement till ett nationellt beskrivningssystem av typen
            DRG måste olika kvalitetsindikatorer användas. Indikatorerna kan
            se ut på olika sätt och det är svårt att på förhand veta vilka
            indikatorer som lämpar sig bäst. Mortalitet är kanske den mest
            uppenbara, men det finns förstås andra sätt att mäta kvalitet.
            Kvalitetsindikatorer bör kopplas till beskrivningssystemet så
            att det blir möjligt att jämföra insatser och resultat på ett
            meningsfullt sätt.
          </p>
          <p xml:id="i-AVWiyvkAeHbnwNB4dY1WMx">
            Ersättningen till vårdproducenterna kan utgå från tre huvudsakliga
            former:
          </p>
          <list style="ol">
            <item xml:id="i-TcwAtY3dKxZJ58kGFQzdW2">
              Ersättning oavsett prestation.
            </item>
            <item xml:id="i-HWy5kkYSN6UKv4XZQ2MTm2">
              Produktivitetsrelaterad ersättning.
            </item>
            <item xml:id="i-K7589ZLbHSFw5hzG73riPN">
              Effektivitetsrelaterad ersättning.
            </item>
          </list>
          <p xml:id="i-VxjPQS1uRogNsWCHKH6txD">
            Den första kategorin handlar om anslag som används inom olika
            verksamheter. Naturligtvis förutsätts även här att vårdgivarna
            presterar något, men kopplingen mellan prestation och ersättning
            är indirekt, exempelvis kan en verksamhet som är ineffektiv läggas
            ned genom politiska beslut.
          </p>
          <p xml:id="i-JDyTuN85rujQi3YTe4gCXz">
            Den andra kategorin handlar om den traditionella DRG-ersättningen.
            Sjukhuset får ersättning baserat på antalet behandlade patienter
            i olika diagnosgrupper, där ersättningen varierar beroende på
            diagnos.
          </p>
          <p xml:id="i-GJko4VEaAKFSBVoD6SQ4cw">
            Den tredje kategorin är exempelvis bonussystem som utgår för
            vårdgivare som har haft en liten andel komplikationer eller en
            stor andel nöjda patienter.
          </p>
          <p xml:id="i-QAmCnahMb4FZ7xMks3mJB2">
            Det kan tyckas att kategori tre är den bästa. Men då har man
            inte tagit hänsyn till att den information som finns tillgänglig
            kanske inte räcker för att få ett effektivitetsrelaterat system
            att fungera bra. I själva verket finns det områden där ersättningssystem
            i kategori 1 är den enda tillgängliga lösningen; många pekar på
            att psykiatri tillhör denna kategori. 8090 procent av sjukhusens
            ersättning kan utgå i form av produktivitetsrelaterad ersättning;
            så sker i dag i Stockholm, även om man har olika former av tak
            för produktionen. Den tredje kategorin är mer ovanlig, men kan
            vara ett bra komplement till övriga former.
          </p>
          <p xml:id="i-9cGSGySwqXUPLB5maPLQ75">
            Det bör noteras att valfrihet för patienterna i någon mening
            innebär en effektivitetsrelaterad ersättning, eftersom nöjda patienter
            ger fler patienter och högre ersättning.
          </p>
        </div>
        <div type="motSignatures">
          <list>
            <item xml:id="i-UerW2w6nfYXBLtPEpGgry1" who="i-GuqTA1ryPxMT4VhaTEcYK3">
              Anne Marie Brodén (m)
            </item>
          </list>
        </div>
      </div>
    </body>
  </text>
</TEI>
