<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--03244">
  <teiHeader>
    <fileDesc>
      <titleStmt>
        <title>Datapolitik (prop. 1984/85:220)</title>
        <author>Göthe Knutson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Datapolitik (prop. 1984/85:220)</title>
          <idno type="rdwebb">G8023244</idno>
          <rs type="number">3244</rs>
          <ref type="dokument_url_text">http://data.riksdagen.se/dokument/G8023244/text</ref>
          <ref type="dokument_url_html">http://data.riksdagen.se/dokument/G8023244</ref>
          <ref type="dokumentstatus_url_xml">http://data.riksdagen.se/dokumentstatus/G8023244</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>on (c)</name>
            <state type="partyAffiliation">
              <desc/>
            </state>
          </person>
          <person gender="man">
            <idno>i-V193Sbzem4fs1MBp32cuww</idno>
            <name>GÖTHE KNUTSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-2BYSzJNcUPXMLvmLd6pE34</idno>
            <name>ANN-CATHRINE HAGLUND</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-ENka9fRWC7HrGDQTU4F2ah</idno>
            <name>BIRGER HAGÅRD</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GTDxf4NudVQ4es4EhotQR1</idno>
            <name>STEN SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-KFLLBh5CxVpZkUZaHy3pAz</idno>
            <name>MARGIT GENNSER</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-61DWa119Hs9JUzwxwHD6Dc" type="signed"/>
        <correspContext corresp="i-61DWa119Hs9JUzwxwHD6Dc">
          <note type="signatory" corresp="r-0"/>
          <note type="signatory" corresp="i-V193Sbzem4fs1MBp32cuww"/>
          <note type="signatory" corresp="i-2BYSzJNcUPXMLvmLd6pE34"/>
          <note type="signatory" corresp="i-ENka9fRWC7HrGDQTU4F2ah"/>
          <note type="signatory" corresp="i-GTDxf4NudVQ4es4EhotQR1"/>
          <note type="signatory" corresp="i-KFLLBh5CxVpZkUZaHy3pAz"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__3244/mot_198485__3244-001.pdf"/>
      <fw xml:id="i-UwEwkaYsbNrvtuBfLpdddJ">
        Motion 1984/85:3244
      </fw>
      <div xml:id="i-VH4Mf5GW4qDzZrsvZC1hxk" type="motHeader">
        <div xml:id="i-R61GHva1ohsfMXvR84cNFN" type="motTitle"/>
        <div xml:id="i-N116Bj9VFVefdYTsuqi7vc" type="motSubmissionInfo"/>
      </div>
      <div xml:id="i-X9trAagg4yQTpMHovBR2cy" type="motBody">
        <div xml:id="i-S12DKziKLiWTZQSPo2eG4c">
          <p xml:id="i-PkaMQUtdx6JHh4vQSLco9h">
            Göthe Knutson m. fl. Datapolitik (prop. 1984/85:220)
          </p>
          <p xml:id="i-TR84PdvnaVXJywCZ7TpgEJ">
            Överblicken av datatekniken blir allt bättre, liksom tillgången
            på datakun- niga. Men den nuvarande regeringen har ändå inte förmått
            att presentera riksdagen ett sammanhållet och genomarbetet beslutsunderlag
            i anständig tid under vårriksdagen. Mot bakgrund av de utställda,
            pretentiösa löftena, inte minst från civilminister Bo Holmberg,
            innebär redan den låga nivån på årets datapolitikberörande propositioner
            och skrivelser ett regelrätt politiskt nederlag.
          </p>
          <p xml:id="i-8Lxs29FKgxkqCkG2qP749M">
            Ingen kontinuitet i det datapolitiska arbetet
          </p>
          <p xml:id="i-A9nNP9RLjTrU2rJ3BKMm5V">
            Riksdagen har tidigare behandlat datapropositioner 1963, 1979
            och 1982. Det är uppenbart att författarna till de nu överlämnade
            texterna inte känt till och inte tagit del av vad som gjorts tidigare.
            De tror sig vara pionjärer med rätt att börja elementärt med ytliga
            och introducerande analyser. Se exempelvis uppräkningen på s.
            4 av vad man använder datorer till. Den är så allmän att den kan
            avse såväl 1985 som 1975, och faktiskt, på något undantag när,
            1965. Tror statsrådsberedningen att vi riksdagsmän aldrig hört
            talas om datorer och vad de används till? Ska vi ha en datapolitik,
            innebär det som en självklarhet att vi fortlöpande skall bygga
            ut en datapolitikens idévärld både vad avser ideologin och beslutsunderlagsproduktionen.
            Steg för steg är faktiskt den urgamla och reguljära tekniken för
            politiska delområden, för datapolitik lika väl som för försvarspolitik,
            arbetsmarknadspolitik osv. Mot bakgrund av hur många steg vi ändå
            tagit på datapolitikens område, borde regeringen mer precist ha
            förtecknat vad som skall upphävas, vad som fortfarande gäller
            av äldre beslut och vad som är nya utspel. En konsekvens av att
            det inte framgår tydligt i propositionen är att partierna kommer
            att verka mer oense än de är. Som framgick av ett möte i Dataföreningen
            våren 1983 under medverkan av civildepartementets dåvarande datasakkunnige
            Gösta Fagerberg (s) och den tidigare dataministern Olof Johansson
            (c), är regering och opposition eniga om åtskilliga datapolitiska
            delområden. Dessa skulle alltså ha kunnat föras undan i debatten,
            som därigenom blev mer koncentrerad och överblick- bar. Det är
            synd att regeringen inte visat gott politiskt handlag och byggt
            vidare på den enighet som åtminstone förelåg då och så länge Gösta
            Fagerberg satt kvar som sakkunnig. Men han representerar förvisso
            den del
          </p>
          <pb facs="riksdagen-motions-pdf/data/198485/mot_198485__3244/mot_198485__3244-002.pdf"/>
          <fw xml:id="i-7RQZSmLxAjx3qTUnyiNVsm">
            Mot. 1984/85:3244 id
          </fw>
          <p xml:id="i-JsCvfqSVcBxjzULUgzcd1c">
            av de socialdemokratiska datapolitikerna som inte har mycket
            till övers för ämbetsmännens datapolitik.
          </p>
          <p xml:id="i-RfLRffjtWtRDyP6PiHQZ7o">
            Regeringen frångår 1979 års datapolitiska riksdagsbeslut
          </p>
          <p xml:id="i-De24G9XYvMDfMJnCDkBxXq">
            Fram till 1976 var socialdemokraterna rätt ointresserade av att
            föra upp datafrågorna på ett politiskt plan. Fram till dess gällde
            därför det som senare kommit att kallas ämbetsmännens datapolitik.
            I och för sig var de flesta generaldirektörerna, departementsråden
            m. fl. i den grupp som byggde upp de stora statliga centrala datasystemen
            kända som socialdemokrater. 1979 års datapolitiska riksdagsbeslut
            ändrade på det. Detta innebar i korthet: — Datautvecklingen skall
            stå under parlamentarisk kontroll och tillsyn. — Vi skall därför
            ha en ”datapolitik”. — Viktigare beslut i datafrågor skall underställas
            riksdagen. —- Vi skall ha en datadelegation. — Myndigheterna skall
            avvakta riksdagens godkännande innan de bygger upp nya stora datasystem.
            Regeringen föreslår nu nya riktlinjer för datapolitiken. De skall
            tydligen ersätta 1979 års principer, som inte ens nämns. Datadelegationen
            har i stort sett hållits utanför arbetet att ta fram underlag
            till propositionen. Delegatio- nen föreslås avskaffad. Tillsammantaget
            innebär detta att regeringen återgår till situationen före 1979
            års beslut. Den föreslagna statsrådsgruppen (s. 31) kan på intet
            sätt ersätta riksdagsinflytandet. Konsekvensen lär i praktiken
            komma att bli en liten grupp högre departementstjänstemän åter
            och tydligen på egen hand sköter datapolitiken. Demokratin kring
            teknikutvecklingen försämras, och riksdagen och riksdagspartierna
            får mindre inflytande och sämre insyn. Jämfört med den försvagningen
            är de demokratifrågor som propositionen tar upp på sidan åtta
            i propositionen av obetydlig datapolitisk betydelse, för att inte
            säga datapolitisk kuriosa.
          </p>
          <p xml:id="i-MYjbfQbHjZ73TrS6uGHerk">
            Telekonkurrensen inrikes och utrikes
          </p>
          <p xml:id="i-L63BH3AKiZpDsxTkoiMGJ5">
            På s. 22 (prop. 1984/85:220) nämner regeringen att Sverige har
            ”inom OECD:s ram medverkat till en deklaration om internationellt
            dataflöde, vars syfte är att i olika avseenden underlätta informationsutbytet
            mellan med- lemsländerna på ett sätt som tillgodoser de olika
            ländernas ekonomiska och sociala mål”. ”Underlätta” är kanske
            inte det rätta verbet. I praktiken syftar denna deklaration till
            totalt fria förbindelser, ett slags telekonkurrensens laisser
            faire inom ett världens förenta stater. Den nationella suveräniteten
            etc. får visserligen sina verderbörliga formella honnörer, men
            själva syftet är just att förmå länderna att avstå från att skapa
            spärrar av nationella skäl. Dessa
          </p>
          <pb facs="riksdagen-motions-pdf/data/198485/mot_198485__3244/mot_198485__3244-003.pdf"/>
          <fw xml:id="i-FafW7Q2s68t2RVwFckwQu8">
            Mot. 1984/85:3244 8
          </fw>
          <p xml:id="i-Tu5vBmvPbGBzMf3oTJhJmM">
            idéers vagga stod, rätt naturligt, hos dataföretaget IBM och
            hos de stora amerikanska industrikoncernerna. Detta är onekligen
            av mycket stort inrikespolitiskt intresse mot bakgrund av allt
            socialdemokratiskt motstånd mot de — åtminstone relativt denna
            internationella laisser faire — blygsamma borgerliga förslagen
            om ett minskat televerksmonopol. Regeringen har en hel del att
            förklara, och de borgerliga partierna har fått ytterligare ett
            gott argument för sin kritiska linje i fråga om telemonopol. På
            samma sida i propositionen nämns också utredningen om våra datakommunikationer
            med utlandet och de rätt många och skilda problem kring dem som
            kommit i dagen. Det är både anmärkningsvärt att regeringen inte
            avvaktade dess remissbehandling innan Sverige skrev under OECD-
            deklarationen och att detta inte underställdes riksdagen för ratificering.
            1979 års beslut undantog inget område från riksdagens kontroll
            och insyn, inte heller detta. Lika fullt råder här fortfarande
            ämbetsmännens datapolitik. Gruppen har t.o.m. blivit känd som
            ”kardinalerna”, en beteckning som också vunnit burspråk i datatidningarna.
            Detta korta citat på s. 22 nämns dock här i första hand som exempel
            på och bevis för den låga kvaliteten på skrivningarna. Bakom några
            oskyldiga korta rader döljer sig stora, långsiktiga och viktiga
            planeringsfrågor som direkt rör fundamentala datapolitiska avvägningar.
            Man kan faktiskt begära att regeringen efter två års förberedelser
            får fram en genomarbetad text. Läsaren skall inte behöva gissa
            sig till var så pass intressanta frågeställningar döljs och själv
            vända på stenarna för att se vad som finns därunder.
          </p>
          <p xml:id="i-FpwyH9nqexgNMnsMQBNXp3">
            Den nya industrin
          </p>
          <p xml:id="i-9JGHbxyWacvpkBFQ4SF4aS">
            Vår industri har på senare år fått höra att den inte längre svarar
            för sin skäliga andel när det gäller att sysselsätta dem som vill
            arbeta. Resonemang- en fortsätter sedan med konsekvenserna av
            de stora förstatligandena inom stål-, skogs- och varvsindustrierna.
            Åtminstone två fakta i bilden kan godtas. Det land som har världens
            största offentliga sektor bör rimligen som konsekvens ha en alltför
            liten privat sektor som återstod. Och de senaste årens statliga
            och här och var också kommunala företagsköp och företagsgrundningar
            ger inget hopp om snar förändring. Sveriges privata industri,
            i den gammaldags definitionen av varuproducerande företag, krymper
            långsamt. Den nuvarande regeringen har genom statssekreteraren
            i statsrådsbered- ningen Kerstin Niblaeus ofta förklarat att den
            kommer att satsa där den industriella expansionen finns. Som exempel
            nämner hon oföränderligt dataindustrin och, litet mer tveksamt,
            den kemiska industrin. Andra analytiker är annars praktiskt taget
            ense om att det endast finns en enda expansiv bransch med dynamik
            nog att påverka sysselsättningen i stort. Det är data- och elektronikbranschen.
            Med all respekt för genteknikens
          </p>
          <pb facs="riksdagen-motions-pdf/data/198485/mot_198485__3244/mot_198485__3244-004.pdf"/>
          <fw xml:id="i-93HFWy94kWRZjWmPEForej">
            Mot. 1984/85:3244 9
          </fw>
          <p xml:id="i-TB3D9YM6bdbaMmDBJUz3C3">
            möjligheter, beror nog tillägget om den kemiska industrin mest
            på att Kerstin Niblaeus själv är kemist till professionen.
          </p>
          <p xml:id="i-GduPqGR1fA6zMHD7E5xozW">
            Dataindustrin är varuproducerande
          </p>
          <p xml:id="i-JDY74pgk2UJGorh6gYWNtK">
            Dataföretagen producerar varor och tjänster. Men redan databranschens
            kärna, datortillverkarna, föredrar att lägga så stor värdeandel
            som möjligt på varuförsäljningen, medan den mer svårfakturerade
            parallellförsäljningen av tjänster får gå som mer eller mindre
            gratis service. Kan programvaruföreta- gen substansiera ett datorprogram
            som en kassett eller ett elektronikchips föredrar de att göra
            så. Tillverkarna möter en omvärld med attityder, skatteavskrivningsregler,
            varulagervärderingsregler, pantregler, tullar, upphovsrättsregler,
            patentreg- ler, offentlig statistik osv. konstruerade för att
            industrier producerar, köpmän handlar med och länder exporterar
            varor. Datatillverkarna handlar fullt rationellt när de anpassar
            sig och försöker förvandla sig till rena varuproducenter. En dator,
            en terminal osv. är naturligtvis en vara. Det intressanta är att
            två av informationssamhällets viktigaste produkter också kan betraktas
            som sådana: datorprogram och dataregister. Deras fysiska natur
            ligger naturligt- vis tätt mot gränsen mot det immateriella, men
            likväl kan de, om man så vill, kallas varor och uppfattas som
            sådana.
          </p>
          <p xml:id="i-MiLnaHYPF7vWXZZi5C6JW7">
            Det ideologiska valet
          </p>
          <p xml:id="i-G6Rgp4AhapZQ78VqUf4zY9">
            Datavärldens obändiga expansion lockar många. Programvarornas
            och dataregistrens svårfångade natur lämpar sig för revirstrider
            och taktiska omdefinitioner. Vi ser fortlöpande återsken av slaget
            om makten över datautvecklingen i massmedias rapportering. Ett
            exempel: lantmäteriverket har tagit fram olika register och datorpro-
            gram. Ett mindre privat företag, med det ordval som används i
            denna motion — en industri av det nya slaget — har råkat illa
            ut på så sätt att dess satsningar plötsligt får konkurrens av
            lantmäteriverket, som när det gäller försäljningar av registerdata
            förvandlar sig till ett slags affärsverk. Detta ligger utom dess
            myndighetsutövning. Försäljning av registerdata utan uttryckligt
            lagstöd strider mot grundlag. Verkets utspel skedde medan den
            nuvarande justitie- ministern Sten Wickbom var dess chef. Detta
            informationsbehandlande företag är den nya industrin, den som
            skall sysselsätta de arbetssökande, den som skall ersätta de förstatligade
            basindustrierna. När myndigheterna börjar extraknäcka tränger
            de tillbaka den privata sektorn. Det är orättvist att anklaga
            de privata företagen för att inte kunna expandera och sysselsätta
            fler anställda, när staten hindrar dem på det enda område där
            expansion i stor skala kan ske. Myndigheterna definierar sådant
            som uppdragsfinansierad service, en
          </p>
          <pb facs="riksdagen-motions-pdf/data/198485/mot_198485__3244/mot_198485__3244-005.pdf"/>
          <fw xml:id="i-SzxurRYTRy4LNUW48Z8jg2">
            Mot. 1984/85:3244 10
          </fw>
          <p xml:id="i-9XpmuZ9TSV7F1GLSwJAcx7">
            naturlig åtgärd i svångremstider. Exakt samma dataverksamhet
            kan, i annan regi och med andra etiketter, definieras som industriell
            förädling. Verksam- heten i sig ger liten vägledning; vem vi anser
            ha rätt beror på vilken typ av samhälle vi vill ha.
          </p>
          <p xml:id="i-BLYba1kSqoNsJYZdfMYSyk">
            Telemonopolet
          </p>
          <p xml:id="i-NSQpA3PAWjPHKQadoeRCze">
            Särskilt bekymmersamt är televerkets monopol. Teleområdet är
            särskilt lämpligt för nyföretagande och för nya småföretag. Teleinstallationsverk-
            samhet är ett bra exempel på ett slags modernt hantverk för händiga
            personer, ett undantag i den annars så akademiska och intellektuella
            datavärlden. Det är i dag bekymmersamt att utrymmet för, skall
            vi kalla den ”ointellektuella”, typen av nystartade små dataföretag
            är så begränsat. Hur elektronikrevolutionen än må fortsätta, måste
            det finnas hantverkare som installerar kablar, reparerar mekanik
            och gör maskinerna rena. Småföretag på detta område kan bli stabila
            företagare och arbetsgivare som snart förvärvar stor erfarenhet.
            Det är heller inget s. k. nollsummespel på så sätt att de nya
            småföretagens vinst enbart blir televerkets förlust. Denna administrativa
            gigant håller en lokal service uppbyggd för enhetliga produkter.
            Dess dataservicesida har ärvt sina principer från telefonverksamheten.
            Det är nog bra, som det står på s. 21 i propositionen, att linjetaxorna
            är låga, men många dataanvändare är nu mycket annorlunda än telefonabonnenterna.
            Har de investerat miljoner i system, där driftkostnadsandelen
            för datakommunikation kanske ligger på 15 9, vill de har perfekt,
            individualiserad och snabb service. De betalar gladeligen för
            dyr teleservice, bara de får denna höga kvalitet utan att behöva
            stå på televerkets olika väntelistor. De verkligt stora utgiftsposterna
            svarar ändå de egna datasystemen för. Det är nog inte det att
            televerket inte gör vad det kan, men dess administration är uppbyggd
            för enhetlig masservice. Det svarar naturligtvis mot många andra
            datakunders önskemål. Men den individualiserade servi- cen till
            mindre och medelstora företag kan verket inte ge och vill det
            sannolikt inte heller annat än på verkets villkor och enligt dess
            policy. Här finns i dag ett marknadssegment utan leverantör, här
            skulle privata teleinstallatörer fylla ett behov. Därför är situationen
            inget nollsummespel. Det räcker alltså inte med att televerket
            retirerar från de delmarknader det finner mindre intressanta.
            En minskad offentlig och en ökad privat sektor är ett mål i sig.
            Alltså måste vi räkna med att televerket också får ge upp sitt
            monopol på områden där det redan är väletablerat. Detta av ideologiska
            skäl. Slopandet av televerksmonopolen m. fl. monopol måste vara
            ett av de viktigaste strävandena i dataindustripolitiken. Diverse
            STU-satsningar, teknikupphandlingar och planekonomiska teknikprogram
            kan aldrig ge den omedelbara, garanterade och sannolikt närmast
            eruptiva effekt som ett
          </p>
          <pb facs="riksdagen-motions-pdf/data/198485/mot_198485__3244/mot_198485__3244-006.pdf"/>
          <fw xml:id="i-Na8gnqdEt9SjfGt7GETPBP">
            Mot. 1984/85:3244 11
          </fw>
          <p xml:id="i-3oj3dwWyeNxm5FLWos88px">
            avskaffat telemonopol skulle ge. Detta förutsätter att televerkets
            myndig- hetsfunktioner läggs över till ett opartiskt organ, och
            att lagfästa spärrar skapas mot att televerket i egenskap av ägare
            av de lokala telefon- och datanäten diskriminerar konkurrenter.
            För dessa, alltså de korta och rent lokala näten. Där råder s.k.
            tekniskt monopol. En intressant utveckling vore att nya teleinstallationsföretag
            får ge service på de lokala abonnentledningarna på samma sätt
            som elinstallatörer får det med elverkens lokala serviceledningar.
            Säkerhetsproblemen är faktiskt mindre när det gäller teleinstallationer.
            Elinstallatörerna står också under mycket strikt tillsyn och har
            välutbildade och välbetalda anställda. Men frågan om telemonopolet
            är, som mycket annat i datapolitiken, ett rent ideologiskt val.
            Datorerna är generella och får de egenskaper och den samhällsfunktion
            vi ger dem.
          </p>
          <p xml:id="i-4zHPWvDMBmsaAR7xqwvkzK">
            Regeringen använder nyspråk om integriteten
          </p>
          <p xml:id="i-ALEUzQeSYX6noKdujmz6Pv">
            George Orwells framtidsvision ”1984” har utnyttjats, för att
            inte säga överexploaterats, som debattillhygge här i Sverige.
            Sverige har annars vad gäller myndigheternas tekniska möjligheter
            att övervaka medborgare nått långt bortom vad Orwell någonsin
            kunde föreställa sig. Detta skymmer att han på en punkt tillfört
            samhällskunskapen ett nytt begrepp av tidlöst och bestående värde:
            teorin om nyspråket. Han skriver det i ett tillägg till boken.
            Nyspråket hade enligt Orwell följande syfte:
          </p>
          <p xml:id="i-7CHofmgBb2NVdTX3C18e2i">
            Ändamålet med nyspråket var inte bara att tillhandahålla ett
            uttrycksme- del för den världsåskådning och de tankevanor som
            kännetecknade anhäng- arna av Engsoss, utan också att omöjliggöra
            alla andra sätt att tänka. Avsikten var att då man en gång för
            alla hade övergått till nyspråk, och gammalspråket var bortglömt,
            skulle en irrlärig tanke — det vill säga en tanke som avvek från
            Engsoss principer — vara bokstavligen otänkbar, åtminstone i den
            mån tankar är beroende av ord.
          </p>
          <p xml:id="i-Ux8HhQJdKS9tPBNc8KCfCV">
            Därefter bör man — fler gånger — läsa regeringens ståndpunkt
            om skyddet av den personliga integriteten (prop. 1984/85:220,
            s. 26):
          </p>
          <p xml:id="i-WxdvVDPeppn2qN2tVyUE9G">
            Å ena sidan är det viktigt att de rättigheter och skyldigheter
            som har lagts fast genom statsmakternas beslut också skall tillkomma
            var och en i enlighet med dessa beslut. Å andra sidan har vi kravet
            på skydd för den personliga integriteten. Ett mål för regeringen
            måste vara att datateknikens användning för samkörning och kontroll
            utformas med full respekt för den enskildes integritet. Detta
            är ofta en svår avvägning. Intressena kan förefalla motstridiga.
            Men i grunden borde det här inte vara någon egentlig motsättning
            mellan samhällets krav och den enskildes intressen. Från båda
            håll är det ju fråga om att tillgodose de enskilda medborgarnas
            berättigade anspråk: en rättvis fördelning av rättigheter och
            skyldigheter och ett tillräckligt skydd för privatliv och familjeliv.
          </p>
          <p xml:id="i-3rBypzPQPurJV8xAtKXxsZ">
            Detta är nyspråk. Orwell fortsätter så här:
          </p>
          <pb facs="riksdagen-motions-pdf/data/198485/mot_198485__3244/mot_198485__3244-007.pdf"/>
          <fw xml:id="i-KktakzmAiwMoSSYH9pbDB">
            Mot. 1984/85:3244 12
          </fw>
          <p xml:id="i-WbySy5ZQNLJSZuvYXQWaqA">
            Ordförrådet var uppbyggt så att det exakt och ofta mycket subtilt
            kunde uttrycka varje åsikt en partimedlem lämpligen kunde önska
            uttrycka, samtidigt som det uteslöt alla andra betydelser och
            även möjligheten att indirekt finna på dem.
          </p>
          <p xml:id="i-DEVJDRV4ymSFP5N3kD13HM">
            Det är en mening med kuslig framsynthet.
          </p>
          <p xml:id="i-HCPXMxupqBrVThAu3yN8RM">
            Tillbörliga integritetshot
          </p>
          <p xml:id="i-VDM362wptLpyCUoS4NhPfG">
            Av samma nyspråksartade slag är propositionstexten (s. 25) om
            datormäs- sig kontroll:
          </p>
          <p xml:id="i-JHnNBdU3AFjguiVuWxsqE9">
            Det måste anses vara ett berättigat samhällsintresse att försöka
            hindra att människor tillskansar sig fördelar på andra människors
            bekostnad genom lögnaktiga uppgifter och skenförfaranden. Här
            kan datatekniken i många fall vara ett bra och acceptabelt hjälpmedel
            för kontroll. Samtidigt är det naturligtvis viktigt att se till
            att kontrollen inte utförs på ett sådant sätt att den otillbörligt
            kränker den enskildes integritet. Regeringen menar alltså att
            det är godtagbart med tillbörlig kränkning av personlig integritet.
            Alldeles innan ger regeringen exempel på vad den anser vara godtagbart:
          </p>
          <p xml:id="i-BKfE8hc3Mkp3pMSLt4NUpU">
            Ekonomiska och rationella skäl talar i många fall för att myndigheterna
            bör använda datatekniken i sin kontrollverksamhet.
          </p>
          <p xml:id="i-KakT9ciLAq9cgFDDu3ynSU">
            Besparingar är alltså godtagbart som tillbörligt skäl. Och det
            intresset delar alla myndigheter numera. Alltså anser regeringen
            att visserligen måste myndigheterna kunna uppge skäl för att få
            tillåtelse att kränka integritet, men den godtar skäl som i stort
            sett varenda myndighet kan prestera. Det avgörande blir vem som
            har makten att godkänna vad som är tillbörliga kränkningar. Datainspektionen
            har i varje fall ingen odelad sådan makt, för dess beslut kan
            överklagas. I ett antal uppmärksammade fall, exempelvis de om
            landstingens differentierade vårdavgifter, har regeringen kört
            över datainspektionen. När det gäller riksregister inrättade genom
            statsmaktsbeslut kan datainspektionen endast marginellt påverka
            registerin- nehållen. När det gäller kronofogdarnas datasystem
            fördröjer regeringen fortfarande förslaget om den registerlag
            som är en nödvändig förutsättning för att datainspektionen skall
            kunna ingripa. Försäkringskassornas datasys- tem är inte författningsreglerat
            alls, trots att datainspektionen efterlyst en registerlag i åratal,
            och att KU uttalat sig positivt. Vi har sett hur statistikkommittén
            gjorde ett allvarligt försök att helt koppla bort SCB:s dataverksamhet
            från datainspektionens tillsyn. SCB:s ledning lär inte ha givit
            upp ambitionen att till sist nå dit. Den allvarligaste bristen
            i regeringens ståndpunkt är dock att den godtar att varje beslut
            tas för sig. Vårt samhälle tål endast en viss maximal mängd ”1984-metoder”
            innan det ändrar karaktär. Ingen ackumulerar den samman- tagna
            effekten av alla försök att införa ”tillbörliga kränkningar”.
            Och myndigheterna chansar alltmer med nya förslag. Går det så
            går det.
          </p>
          <pb facs="riksdagen-motions-pdf/data/198485/mot_198485__3244/mot_198485__3244-008.pdf"/>
          <fw xml:id="i-Vv3z2yKej4yE8FMhCF1GDJ">
            Mot. 1984/85:3244 13
          </fw>
          <p xml:id="i-RL9n5JHuwUS4xRahTwRtrC">
            Det goda datasamhället
          </p>
          <p xml:id="i-8p4htNyPUR7VzqBY1dKU1B">
            Diskussionen om det goda datasamhället är ännu ett exempel på
            en ytlig analys i propositionen. Det ”onda” datasamhället är nog
            inget större politiskt problem. En uppenbart och entydigt ond
            utveckling lär samla så mycket beslutskraft i samhället att den
            stoppas. Problemet är ju att dessa onda förslag motiveras med
            att de behövs för just det goda samhället. När Storebror kommer
            i ont syfte lär han stoppas; det är när det uppgivna syftet är
            gott som han är farlig. Och här har den socialdemokratiska regeringen
            en lång syndalista. För att jaga bostadsbidragsfuskare, knarklangare,
            ekonomiska brottsling- ar, nyblivna knarkande mödrar i förorten
            Kista osv. mobiliseras mångordiga, goda argument för att ändamålen
            helgar medlen. Helst skall medlen verka i det fördolda, så att
            de inte rör upp debatt. Därför är exempelvis datasamkör- ningar
            så populära. Och för att nå detta goda samhälle kan vi alla, intill
            dess att vi kan visa att vi har rent mjöl i påsen, gott finna
            oss i att bli betraktade som presumtiva bostadsbidragsfuskare,
            knarklangare, skattefuskare, barn- misshandlare osv. ”Det är en
            förmån att vara kontrollerad”, som förre generaldirektören Gösta
            Ekman formulerad saken för några år sedan. Men regeringen verkar
            vilja gå längre och tycks mena att det närmast är osolidariskt
            att inte acceptera den tilltagande övervakningen i det goda datasamhället.
            Det som författat avsnitten om det goda datasamhället gör ett
            fatalt förbiseende: det goda samhället utgör själva favoritargumentet
            för att införa nya integritetskränkningar eller mer datoriserad
            kontroll i största allmänhet.
          </p>
          <p xml:id="i-U2StvGg42CuCKJS8mYkeus">
            Arbetsgivarna hotar inte de anställdas integritet
          </p>
          <p xml:id="i-4Sxnya9PhHYXxT8bynJC9g">
            Citaten visar att socialdemokraterna återgått till sin ståndpunkt
            före 1976 års regeringsskifte: de tänker inte försvara medborgarnas
            personliga integri- tet med någon större kraft eller övertygelse.
            ”I den gamla bondbyn kände alla allt om alla”, som datadelegationens
            nuvarande ordförande Sven Moberg brukade försvara den socialdemokratiska
            lojheten medan han var generaldirektör i statskontoret. Däremot
            tar man på allvar att den borgerliga oppositionen har ett starkt
            folkligt stöd för sin kamp att på alla sätt skydda medborgarna
            mot myndigheternas datainsamlingar och registersamkörningar. Någon
            partitän- kare kom då på idén med en motpropaganda: ”arbetsgivarna”
            — utan precisering — skulle beskrivas som värre hot än riksskatteverket,
            riksförsäk- ringsverket, SCB m. fl. Denne tänkares ansträngningar
            syns i propositionstexten. Det var väntat, för regeringskansliet
            har iscensatt en klappjakt på bra exempel på privata arbetsgivare
            som registrerar data i hemlighet om sina anställda. Visst gav
            efterforskningen vissa resultat. Det finns företag inom den grafiska
            branschen som datormässigt, i detalj prestationsövervakar varje
          </p>
          <pb facs="riksdagen-motions-pdf/data/198485/mot_198485__3244/mot_198485__3244-009.pdf"/>
          <fw xml:id="i-PG5LGAzQnKfRpsCCSSrXTR">
            Mot. 1984/85:3244 14
          </fw>
          <p xml:id="i-BAPWzxjxZvFmounZRTWgFP">
            textregistrerares arbetsresultat. Mätningarna används för en
            likaledes dator- mässig ackordsberäkning. Men det sker öppet,
            efter förhandlingar och kodifierat i avtal. Så exemplen var politiskt
            oanvändbara för propositions- skrivarnas syften. De lag- och avtalsmekanismer
            som skyddar de anställda inkl. deras integritet visade sig fungera
            på avsett vis. Socialdemokraternas försök att påstå att arbetsgivarna
            är ett värre integritetshot än myndigheterna saknar stöd. De har
            alltså också på denna punkt lidit ett datapolitiskt nederlag.
          </p>
          <p xml:id="i-q94F8AHD7P2d6xESmkmhE">
            Sammanfattning
          </p>
          <p xml:id="i-TsYZJoqdQk8NeDNnkg8MN6">
            Regeringen föreslår på s. 33 (prop. 1984/85:220) att riksdagen
            skall godkänna de i propositionen angivna riktlinjerna för en
            framtida datapolitik. Där finns naturligtvis punkter som riksdagen
            bör ställa sig bakom. Detta gäller även bilagorna 1-6, proposition
            1984/85:225 om statsförvaltningens ADB-användning, skrivelsen
            om den offentliga sektorns förnyelse (1984/ 85:202) och skrivelsen
            om informationsteknologin (1984/85:218). Men redan den ogenomarbetade
            systematiken och uppdelningen av datapolitiken på fyra texter
            närmast omöjliggör en kläm med ett selektivt bifall till dessa
            acceptabla punkter. Bland dessa riktlinjer finns också både snusförnuftigheter
            och datapolitis- ka truismer. Naturligtvis kan riksdagen ge bifall
            till datapolitiska truismer om nu regeringen anser sig behöva
            det. Men inbäddat i de fyra texterna finns också riktlinjer och
            förslag som riksdagen inte bör godkänna. Det gäller t. ex. regeringens
            syn på hoten mot den personliga integriteten. Det gäller också
            konsekvenser som inte återfinns explicit i texterna därför att
            de är illa genomarbetade och av låg kvalitet som beslutsunderlag.
            Exempel på detta är i all synnerhet den dolda konsekvensen att
            ett bifall till yrkandena på s. 33 (prop. 1984/85:220) uppenbarligen
            upphäver 1979 års riksdagsbeslut att datautvecklingen skall stå
            under parlamentarisk kontroll. Ett bifall skulle återinföra det
            oacceptabla läge som rådde dessförinnan. Riksdagen bör slå fast
            att 1979 års beslut fortfarande skall utgöra huvudgrun- den för
            datapolitiken. Sammantaget innebär dessa förhållanden att denna
            motion avslutas med avslagsyrkande för de delar av proposition
            1984/85:220 som behandlas i motionen. För övriga delar av denna
            proposition liksom hela proposition 1984/85:225 och i viss utsträckning
            de två skrivelserna återkommer möjlighe- terna till förnyad och
            mer detaljerad granskning under den motionstid som inleder nästa
            riksmöte.
          </p>
          <pb facs="riksdagen-motions-pdf/data/198485/mot_198485__3244/mot_198485__3244-010.pdf"/>
          <fw xml:id="i-AZ5yLtZy2sZJ6Vcxx9jff7">
            Mot. 1984/85:3244 15
          </fw>
          <p xml:id="i-2JhA9cpF1nc9ooxW5YnyAx">
            Hemställan
          </p>
          <p xml:id="i-h4ZhpNmx3AMEufcJra6XY">
            Med hänvisning till det anförda hemställs 1. att riksdagen som
            sin mening ger regeringen till känna att 1979 års datapolitiska
            beslut också i fortsättningen bör ligga till grund för datapolitiken,
            2. att riksdagen som sin mening ger regeringen till känna vad
            som i motionen anförs om dataindustrin, telemonopolet och integritets-
            skyddet med avslag på propositionens förslag i motsvarande delar.
          </p>
          <p xml:id="i-ADNDf9EYGfh8kwg5URW5dV" type="date">
            Stockholm den 11 juni 1985
          </p>
          <div xml:id="i-AUcx3Uxg65ZEBE7WEUqma" type="signatureBlock">
            <p who="i-V193Sbzem4fs1MBp32cuww" type="signature">
              GÖTHE KNUTSON (m)
            </p>
            <p who="i-2BYSzJNcUPXMLvmLd6pE34" type="signature">
              ANN-CATHRINE HAGLUND (m)
            </p>
            <p who="i-ENka9fRWC7HrGDQTU4F2ah" type="signature">
              BIRGER HAGÅRD (m)
            </p>
            <p who="i-GTDxf4NudVQ4es4EhotQR1" type="signature">
              STEN SVENSSON (m)
            </p>
            <p who="i-KFLLBh5CxVpZkUZaHy3pAz" type="signature">
              MARGIT GENNSER (m)
            </p>
          </div>
        </div>
      </div>
    </body>
  </text>
</TEI>
