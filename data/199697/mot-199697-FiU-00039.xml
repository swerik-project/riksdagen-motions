<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-FiU-00039">
  <teiHeader>
    <fileDesc>
      <titleStmt>
        <title>med anledning av prop. 1996/97:65 Ändringar i kreditupplysningslagen</title>
        <author corresp="i-4cqJPp6KE913P96Kfc7QxB i-4cqJPp6KE913P96Kfc7QxB">av Bengt Harding Olson (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1996/97:65 Ändringar i kreditupplysningslagen</title>
          <idno type="rdwebb">GK02Fi39</idno>
          <rs type="number">Fi39</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GK02Fi39/text</ref>
          <ref type="dokument_url_html">http://data.riksdagen.se/dokument/GK02Fi39</ref>
          <ref type="dokumentstatus_url_xml">http://data.riksdagen.se/dokumentstatus/GK02Fi39</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4cqJPp6KE913P96Kfc7QxB</idno>
            <name>Bengt Harding Olson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-4cqJPp6KE913P96Kfc7QxB</idno>
            <name>Bengt Harding Olson </name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NmrKyK7WUdu5hAfYp31ZA8" type="signed"/>
        <correspContext corresp="i-NmrKyK7WUdu5hAfYp31ZA8">
          <note type="signatory" corresp="i-4cqJPp6KE913P96Kfc7QxB"/>
          <note type="signatory" corresp="i-4cqJPp6KE913P96Kfc7QxB"/>
        </correspContext>
        <correspAction type="submission" xml:id="i-Ttv8sZEY6GFduutw9EdoBQ">
          <date when="1997-03-13"/>
        </correspAction>
        <correspAction type="dismissal" xml:id="i-XwwzAhz2Nh5csvP4PnDNkN">
          <date when="1997-03-18"/>
        </correspAction>
        <correspAction type="referral" xml:id="i-6pWKQPWkrpqWeZRvj6uMX5">
          <date when="1997-03-19"/>
        </correspAction>
        <correspAction type="submission" xml:id="i-3NEfH2UuaQTPR64yUDYHKk">
          <date when="1997-03-13"/>
        </correspAction>
        <correspAction type="dismissal" xml:id="i-9vJZyirTfiAehtAbpjN7R7">
          <date when="1997-03-18"/>
        </correspAction>
        <correspAction type="referral" xml:id="i-336mNeUtWUwYKwAmwaH9vJ">
          <date when="1997-03-19"/>
        </correspAction>
        <correspAction type="assigned" xml:id="i-UoAnebwdd6ZWLPWUVDfTQw"/>
        <correspContext corresp="i-UoAnebwdd6ZWLPWUVDfTQw">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_FI_0039/mot_199697_FI_0039-0001.pdf"/>
      <div type="motHeader" xml:id="i-23g83LwJVZf9tCQ2XQyuhF">
        <div type="motTitle" xml:id="i-5d6CwZq6Ecuzgo1DguAYtP"/>
        <div type="motSubmissionInfo" xml:id="i-KhKKm6a1vGNdWpHDFgTbSW"/>
      </div>
      <div type="motBody">
        <div>
          <p>1996/97 Fi39 Fi37-41</p>
          <p>Motion till riksdagen</p>
          <p>1996/97:Fi39</p>
          <p>av Bengt Harding Olson (fp)</p>
          <p>med anledning av prop. 1996/97:65 Ändringar i kreditupplysningslagen</p>
          <p>Sveriges övergripande problem är den otillräckliga ekonomiska tillväxten och den därmed sammanhängande enorma arbetslösheten. Alla tänkbara åtgärder måste tillgripas för att lösa dessa problem. Näringslivet har en nyckelroll för att öka sysselsättningen. En strategiskt viktig resurs är företagets kapital och oftast då tillgången till kapital. Ett otillräckligt uppmärksammat problem är företagens kapitalförluster främst genom kundförluster.</p>
          <p>1 Viktig kreditprövning Kundförluster förhindras bäst genom omsorgsfull kreditprövning som i sin tur förutsätter en tillfredsställande kreditinformation. Det är framför allt små och nystartade företag som drabbas av bristfälliga kreditupplysningar. Dessa företag är, statistiskt sett, förenade med en hög risk och resultatet är uteblivna krediter. Detta drabbar i sin tur företagens kassaflöde och expansion. Leverantörer har inte samma tillgång till informa- tionsunderlag för sin kreditgivning som banker och finansbolag varför deras krediter blir mer osäkra. I konkurser uppkommer alltid kännbara förluster för varu- och tjänsteleverantörer. När småföretagare drabbas som leverantör leder detta ofta till s.k. dominokonkurser. De samlade konkursförlusterna årligen i Sverige uppgår enligt uppgift till totalt 30 miljarder kronor. Om endast en liten del av dessa konkurser kunde undvikas med hjälp av en mer effektiv kreditupplysning skulle avsevärd kapitalförstöring undvikas. Därutöver kan en dålig kreditinformation lätt resultera i felaktiga beslut om krediter respektive lån i form av antingen omotiverade avslag eller — vid bifall — till fel kreditpris i form av högre räntor eller onödiga riskpremier. Otillfredsställande kreditprövningar skadar alla inblandade på många olika sätt och hämmar den ekonomiska aktiviteten i samhället. I många sammanhang är det alltså viktigt att rätt bedöma betalningsför- mågan hos företag eller privatpersoner. För att uppnå ett riktigt beslut är det en avgörande grundförutsättning att ha tillgång till en tillfredsställande kreditinformation beträffande kreditengagemang, betalningsförsummelser och kreditmissbruk.</p>
          <pb facs="riksdagen-motions-pdf/data/199697/mot_199697_FI_0039/mot_199697_FI_0039-0002.pdf"/>
          <p>2 Gällande kreditupplysningsverksamhet</p>
          <p>Kreditinformation kan inhämtas på olika sätt. På egen hand kan uppgifter införskaffas genom olika myndigheter, såsom Patent- och registreringsverket, skattemyndigheterna och kronofogdemyndigheterna eller genom tidningen Justitia. Man kan även vända sig till kreditupplysningsföretag, där UC och D&amp;B Soliditet är störst. Dessa företag utnyttjar automatisk databehandling och lämnar grundinformation hämtad ur årsredovisningar men kan också lämna viss ytterligare information. Kreditupplysningsverksamhet får bedrivas endast av kreditinstitut eller — efter särskilt tillstånd — av andra företag eller genom media. Vidare finns en s.k. frikrets som möjliggör ett bredare informationsutbyte. Verksamheten får inte leda till otillbörligt intrång i personlig integritet. En juridisk person har inte rätt till vare sig upplysningskopia eller beställaruppgift. En fysisk person som är näringsidkare har rätt till upplysningskopia men inte beställaruppgift. Regler finns om rättelse och ansvar för verksamheten. Särskilda regler finns för privatpersoner, där upplysningar endast får gälla rättsligen fastslagna betalningsförsummelser och där dessutom föreligger rätt både till upplys- ningskopia innefattande även ev. avgivna omdömen och råd och till beställaruppgift. Kreditupplysningsföretagen står under myndighetskontroll. Datainspektio- nen är tillstånds- och tillsynsmyndighet enligt kreditupplysningslagen. Finansinspektionen kontrollerar att kreditupplysningslagstiftningen följs av banker och andra kreditinstitut. De företag som använder ADB-register står också under Datainspektionens kontroll.</p>
          <p>3 Nuvarande problem</p>
          <p>Idag är grundproblemet att tillgänglig kreditupplysning är både otillräcklig och inaktuell.</p>
          <p>Den information som idag förekommer i kreditupplysningsföretagens register härrör praktiskt taget undantagslöst från myndigheter, domstolar och företagens årsredovisningar. Men de betalningsförsummelser som ligger till grund för kreditupplysningsuppgifterna har inträffat långt dessförinnan. Innan en fordringsägare driver ett betalningsärende till kronofogdemyndighet eller domstol har, förutom faktura eller betalningsavi, en eller flera betal- ningspåminnelser och inkassokrav tillställts gäldenären. Uppgifter ur en årsredovisning kan vara upp till 18 månader gamla. Kreditupplysning är en färskvara med uppgifter som behövs för att samhället ska få tillgång till effektiv kreditprövning. Färsk information skulle medföra bättre prognoser om en tilltänkt kredittagares betalningsvilja och -förmåga och därigenom medverka till ett bättre fungerande kreditsamhälle till båtnad för bl.a. de kredittagare som gör rätt för sig. Omfattande information finns idag tillgänglig som väsentligt skulle kunna öka aktualiteten i kreditupplysningarna.</p>
          <p>Mot. 1996/97Fi37</p>
          <pb facs="riksdagen-motions-pdf/data/199697/mot_199697_FI_0039/mot_199697_FI_0039-0003.pdf"/>
          <p>Mot. 1996/97Fi39B 4 Otillräckligt regeringsförslag</p>
          <p>Det nu aktuella regeringsförslaget avser väl att försöka avhjälpa de nu beskrivna bristerna men är otillräckligt. Av direktiven till den utredning som föregått propositionen framgår att en av huvuduppgifterna för utredningsarbetet var att undersöka hur intresset av en effektiv kreditupplysningsverksamhet kan främjas utan att hänsynen till personlig integritet och sekretess träds för när. Utredningen har gjort en i många avseenden grundlig genomgång men propositionen fullföljer inte de förslag som skulle effektivisera kreditupplysningsverksamheten. I regeringsförslaget anges att lagens syfte i första hand är att undanröja riskerna för att kreditupplysning skall medföra otillbörligt intrång i de kreditsökandes personliga integritet eller leda till skada genom oriktiga eller missvisande uppgifter. Senare fastslås att lagens huvudsyfte är att förhindra att kreditupplysning leder till otillbörligt intrång i den personliga integriteten. Lagen föreslås bli mera generell men enhetligare och fullständigare än nuvarande lag. Vidare avskaffas frikretsen samtidigt som det tillåts ett friare informationsutbyte dock inom en begränsad krets. I fortsättningen ska beställaruppgift lämnas till alla omfrågade fysiska personer. Vissa förslag gäller bara privatpersoner och innebär begränsningar i kreditupplysnings- rättens omfattning. DI ska även i fortsättningen vara tillsynsmyndighet. den föreslagna lagstiftningen finns dock inga tecken på att man har tagit fasta på näringslivets behov av mer aktuell information för att gynna näringslivets utveckling och framför allt småföretagandet. Flera av utredningens förslag till effektiviseringar har inte föranlett förslag i propositionen i avvaktan på ny datalag. Nu föreliggande lagförslag får därmed närmast karaktären av provisoriska ändringar i avvaktan på ny lag- stiftning.</p>
          <p>5 Lagstiftningsmässiga utgångspunkter Kreditprövningsfrågan har inte fått den uppmärksamhet den förtjänar. Frågan måste placeras i sitt rätta näringspolitiska sammanhang. Den rättsliga bedömningen måste göras i detta perspektiv. Kreditprövningens grunduppgift är att med största möjliga säkerhet undvika kredit- resp. låneförluster. En fungerande kreditprövning har en välgörande förebyggande effekt. Därför krävs en lämplig kreditupplysnings- lagstiftning. En sådan lagstiftning måste möjliggöra och underlätta en korrekt kreditprövning utan risker för integritetskränkningar. För det första krävs bättre informationsunderlag. Detta leder i sin tur till både rätt kreditpris och färre kreditförluster. Nuvarande underlag är otillräckligt eftersom det är alltför statiskt och ofta inaktuellt. Kompletteran- de information behövs av mera fortlöpande beskaffenhet och sådana möjligheter används utomlands. Målet måste naturligtvis vara att uppnå en färskare kreditinformation i form av s.k. flödesinformation, varmed avses bl.a. uppgifter ur inkasso- och konkursregister. Informationens färskhet är av</p>
          <pb facs="riksdagen-motions-pdf/data/199697/mot_199697_FI_0039/mot_199697_FI_0039-0004.pdf"/>
          <p>särskild betydelse inte bara för att påvisa aktuella betalningsproblem utan även för att visa att betalningsförmåga återvänt efter tidigare problem. För det andra måste tillgången till kreditinformation vara enhetlig för alla kreditgivare. Idag har bankerna ett informationsövertag framförallt genom sina engagemangsregister. Därför är bankerna givetvis nöjda men på företagssidan är man missnöjd. Nu vill regeringen utöka den s.k. frikretsen och detta förefaller för närvarande tillräckligt. Bankernas informationsutläm- ning bygger idag på frivillighet och man får förutsätta att god banksed leder till att alla som önskar också får ta del av nödvändig information. Det ligger självklart i bankernas eget intresse att ge ett så fylligt underlag för kreditbedömningar som möjligt för att undvika konkurser för företag. Här är särskilt — tillgången till engagemangsregistren av utomordentligt stor betydelse. För det tredje behövs ett rimligt integritetsskydd. Det är uppenbarligen en avgörande skillnad mellan företag och privatpersoner, vilket motiverar olika rättslig behandling. Därvid måste bestämt fastslås att privatpersoner, som inte är näringsidkare, måste ges ett kraftfullt skydd för sin personliga integritet. För övrigt har vi en förmånsrättordning, som missgynnar företagens fordringar i konkurs genom att de oftast saknar förmånsrätt. I en sådan situation blir en noggrann kreditprövning ännu viktigare. Men även vid en förbättrad förmånsrätt krävs en ingående kreditprövning för att undvika onödiga kundförluster.</p>
          <p>6 Nödvändig flödesinformation</p>
          <p>Flödesinformation är ett samlingsnamn på den information som kan utläsas i olika betalningsstadier; från faktura via betalningsföreläggande till dom. Ju tidigare informationen från detta flöde finns att tillgå desto bättre bedömning av kreditvärdigheten kan göras. När fakturan inte betalats skickas en betalningspåminnelse. Om denna inte betalas skickas vanligen fordran till inkasso eller ibland direkt till kronofogden. När inkassoföretaget fått uppdraget sänds ett inkassokrav till kunden. Om gäldenären inte reagerar på kravet ansöks om betalningsföreläggande. Vad gäller registrering av inkasso finns flera olika tänkbara tidpunkter. Den första uppgiften är det datum då uppdraget om inkasso går till inkasso- företaget från kreditgivaren. Nästa tidpunkt är då inkassokravet skickas till gäldenären. Dessa två sammanfaller idag så gott som helt. Den tredje tidpunkten är då fristen i inkassokravet går ut. Mest naturligt vore att låta det datum, som inkassokravet tillsänds gäldenären, vara den tidpunkt som får vara underlag för kreditupplysningar. När inkassokravet registreras noteras även tidpunkten då fakturan förföll till betalning för att vara en del av ett framtida kreditupplysningsunderlag. Registrering av inkassokrav kan med lätthet göras tillgänglig för kreditupplysning då denna hantering redan idag bygger på ADB. Här finns en möjlighet för kreditupplysningsföretagen att sluta avtal med inkassoföretag och större företag som bedriver egen inkassoverksamhet. Samtidigt bör betonas att i begreppet "flödesinformation" måste ligga att registeruppgifterna kontinuerligt uppdateras inte bara med ev. nya skulder</p>
          <p>Mot. 1996/97Fi3P</p>
          <pb facs="riksdagen-motions-pdf/data/199697/mot_199697_FI_0039/mot_199697_FI_0039-0005.pdf"/>
          <p>Mot. 1996/97Fi380 utan även med tillkommande uppgifter om gamla skulder. En omsorgsfull kontinuerlig uppdatering krävs för att uppnå ett tillförlitligt underlag vid kreditprövning. Rättsläget är att en bred flödesinformation är möjlig enligt gällande lag men detta har inte godtagits av DI. Därför får idag endast flödesdata i senare led i form av ansökan om betalningsföreläggande användas i kreditupplys- ningsunderlaget. Om registrering av inkassokrav tillåts vid kreditupplysning ges en större effektivitet och aktualitet. Internationella erfarenheter visar att träffsäkerheten ökar kraftigt när flödesdata tillåts. Inom övriga EU är tidig flödesinformation normalt förekommande. Sverige är det enda land inom EU som inte tillåter sådan flödesinformation.</p>
          <p>7 Personlig integritet</p>
          <p>Personlig integritet är utomordenligt angeläget att skydda och får inte kränkas. Men gränsdragningen mellan privatpersoner och näringsidkare är komplicerad och problemen beror bl.a. på tolkningen av företagarbegreppet. Den övergripande frågan är om man har funnit den absolut rätta balanspunkten i integritetsfrågan. Det finns i kreditupplysningssammanhang en viss begreppsförvirring vad gäller näringsidkare och juridiska personer. Genom den samtidigt med kreditupplysningslagen tillkomna datalagen har i viss mån den uppdelning som kreditupplysningslagen förutsätter mellan å ena sidan privatpersoner och å andra sidan företagare och företag ersatts av en = gränsdragning mellan = fysiska och = juridiska personer. Kreditupplysningslagens reglering synes inte ha använts vid tolkningen av datalagen i dessa delar. För att den nya kreditupplysningslagens intentioner skall få effekt erfordras ett klargörande att gränsdragningen skall gälla mellan privatpersoner å ena sidan och företag/företagare å den andra. En möjlig förenkling är att alla som har F-skattsedel och/eller är momsregistrerade definieras som näringsidkare och därmed kan omfattas av företagsbegreppet. Vad gäller frågan om felaktiga och missvisande kreditupplysningsuppgifter har departementschefen tidigare uttalat (prop. 1973:154 sid. 44): ”Med hänsyn till den stora vikt som kreditupplysningar har för kreditgivningen inom näringslivet ansågs det angeläget att upplysningarna om företag är så uttömmande som möjligt. Företag måste därför finna sig i att kreditupplysningar beträffande dem kan innehålla uppgifter som är behäftade med ett visst mått av osäkerhet.” I samma proposition (sid. 46) står vidare: ”När det gäller kreditupplysningar om juridiska personer och om näringsidkare och därmed likställda har inte integritetshänsynen samma betydelse som vid kreditupplysningar om privatpersoner. Här är det särskilt viktigt att kreditupplysningarna kan baseras på ett så fylligt underlag som möjligt. Även om det självfallet måste eftersträvas att den information som lämnas av företag är korrekt och rättvisande, får det inom företagssektorn accepteras att kreditupplysningarna innehåller uppgifter som är behäftade med en viss osäkerhet.” Härav får inte dras den slutsatsen att företag inte har rätt till integritet i vart fall i form av skydd mot felaktiga och missvisande kredituppgifter. Därför måste sådana uppgifter kunna rättas till genom ett effektivt och snabbt</p>
          <pb facs="riksdagen-motions-pdf/data/199697/mot_199697_FI_0039/mot_199697_FI_0039-0006.pdf"/>
          <p>förfarande. Rättelseförfarandet, som regleras i kreditupplysningslagen 12 8 är otillfredsställande. Skärpning kan uppnås genom att föreskriva ett snabbare förfarande med en bredare underrättelseplikt. En felaktig kredit- upplysning kan ju för ett mindre företag vara förödande. Underlåtelse från kreditupplysningsföretagens sida att efterleva rättelseförfarandet bör också vara förenat med stränga skadeståndsmöjligheter. Det bör dock även i detta sammanhang påpekas att tidig flödesinformation och obligatoriska beställar- uppgifter torde öka både träffsäkerheten och tillförlitligheten i kreditupplys- ningarna och därmed minimera behovet av rättelser. En särskild fråga gäller om information ska få lämnas ut om kriminalitet och ekonomisk brottslighet. Då denna fråga för närvarande utreds särskilt är det vår förhoppning att regeringen, i enlighet med vad som sägs i regeringens lägesrapport i fråga om den ekonomiska brottsligheten, presenterar ett offensivt förslag. Det kan emellertid konstateras att tidig flödesinformation kan förväntas hindra en inte oväsentlig del av oetisk affärsverksamhet på ett tidigt stadium.</p>
          <p>8 Lämplig kontroll- och tillsynsmyndighet</p>
          <p>Finansinspektionen ansvarar för tillsynen av verksamheten på de finansiella marknaderna med tre huvudsakliga verksamhetsgrenar, nämligen operativ tillsyn, finansiell analys samt tillstånds- och rättsfrågor. Andra viktiga grenar är insiderbevakning, redovisningsfrågor och konsumenträtt. Kreditupplysningsverksamhet har ett påtagligt samband med kreditbedöm- ning och annan finansiell verksamhet. FI har rätt kompetens för att bedöma vad som är rimlig information i en kreditupplysning, i den mån en sådan detaljerad prövning alls skall ske av kreditupplysningsregistrens uppgifts- arter. FI har också ett eget ansvar för värnandet av låntagares och kredit- sökandes personliga integritet (prop. 1973:155 sid. 125). Dessutom ska FI enligt sin instruktion verka för ett gott konsumentskydd. Mot bakgrund av de näringspolitiska aspekter som bör beaktas vid kreditupplysning bör FI vara tillstånds- och tillsynsmyndighet med skyldighet att samråda med Datainspektionen. Detta överensstämmer även med DI:s eget remissyttrande, däri man påpekar att det vore mest lämpligt om ansvaret för all tillstånds- och tillsynsverksamhet låg hos FI. Det saknas anledning att gå emot DI:s egen uttalade mening. Utformningen av verksamheten hos FI får senare utformas närmare.</p>
          <p>9 Kreditupplysningsverksamhetens bedrivande</p>
          <p>Tillstånd att bedriva kreditupplysningsverksamhet ska kunna förenas med villkor. Det är både lämpligt och delvis nödvändigt men hänsyn till risker för missbruk.</p>
          <p>Företagen har dåliga erfarenheter från den nuvarande lagens tid och många anser att DI:s praxis har stått i strid mot lagen och dess intentioner. Lag- stiftaren har givit uttryck för sina intentioner om att betalningspåminnelser och inkassokrav bör kunna vara en del av kreditupplysningsunderlaget vad beträffar företag. Lagen ger i sin nuvarande utformning tillfredsställande</p>
          <p>Mot. 1996/97Fi39l</p>
          <pb facs="riksdagen-motions-pdf/data/199697/mot_199697_FI_0039/mot_199697_FI_0039-0007.pdf"/>
          <p>Mot. 1996/97Fi3L utrymme för flödesinformation, men DI har tolkat lagen mycket restriktivt och i huvudsak motsatt sig användning av uppgifter som inte inhämtats från myndigheter. I propositionen till nuvarande kreditupplysningslag (prop. 1973:154 sid. 98) uttalar sig departementschefen för att inkassoinformation bör tillåtas. ”På grund av det sagda anser jag att det i princip bör vara förbjudet att ta in uppgift om inkassoåtgärd, kreditspärr o.d. i kreditupplysningar som avser privatpersoner. Däremot finner jag, liksom när det gäller ansöknings- uppgifter, att tillräckliga skäl inte föreligger att införa ett motsvarande förbud i fråga om företagsupplysningar.” Trots detta har DI ansett sig dels ha grund för att pröva varje tillkommande uppgift, dels därvid regelmässigt avslagit eller givit prohibitiva restriktioner på ansökan från kreditupplysnings- företagen att använda sådana uppgifter om betalningsförsummelser. Datainspektionen anger som skäl för sin omfattande föreskriftsverksamhet att det kan finnas felaktigheter i denna information. Men tidig flödesinforma- tion och obligatoriska beställaruppgifter torde öka tillförlitligheten i kredit- upplysningarna. För övrigt effektiviseras rättelseinstitutet genom ovan- nämnda förslag till skärpta regler om rättelse av felaktiga eller missvisande uppgifter. Mot denna bakgrund är det nödvändigt att riksdagsbeslutet görs så klart att det inte råder några tvivel om att sådan tidig flödesinformation är tillåten och ej kan förbjudas genom administrativa villkor. Så kan ske genom att uttryckligen i lämplig form uttala att villkor enligt 4 8 andra stycket eller enligt 17 8 första stycket inte får innefatta andra inskränkningar vad gäller rätten att insamla, lagra och utlämna uppgifter än vad som framgår av bestämmelserna i 5 a, 6, 7 eller 8 88. Detta bör kombineras med ett uttalande om övergångsproblematiken, nämligen att föreskrifter som meddelats av DI med stöd av äldre bestämmelser skall gälla, om inte annat beslutas av DI, även efter ikraftträdandet, dock längst till utgången av december 1997.</p>
          <p>10 Europeisk harmonisering</p>
          <p>Det finns inga EU-direktiv angående kreditupplysning. Sverige kan därför vara pådrivande i utformandet av sådana för att öka harmoniseringen och transparensen. En särskild fråga är om EUs dataskyddsdirektiv kan anses hindra kreditupplysningsinformation. Detta direktiv gäller skyddet för enskilda personer med avseende på behandling av personuppgifter och det fria flödet av sådana uppgifter. I direktivet anges de förutsättningar som ska gälla för sådan databehandling, därvid bl.a. sägs att sådan behandling får ske för ändamål som rör berättigade intressen hos den registeransvarige eller hos den eller de tredje män till vilka uppgifterna lämnas ut, dock inte när sådana intressen uppvägs av den registrerades intressen eller dennes grundläggande fri- och rättigheter. Direktivet innehåller också bl.a. bestämmelser om den registeransvariges informationsskyldighet och om den enskildes rätt till insyn och rättelse. Det torde i all korthet kunna fastslås att varken regeringsförslaget eller motionsförslaget står i strid mot direktivet.</p>
          <pb facs="riksdagen-motions-pdf/data/199697/mot_199697_FI_0039/mot_199697_FI_0039-0008.pdf"/>
          <p>11 Sammanfattande slutsats</p>
          <p>Kreditupplysningslagen måste utformas så att kreditprövning kan göras på ett tillfredsställande kreditinformationsunderlag. Färsk information är en självklar nödvändighet och aktuella uppgifter gagnar likaväl som inaktuella uppgifter skadar ett riktigt kreditbeslut. Den s.k. flödesinformationen främjar färska och relevanta uppgifter. Sådan information är därför till fördel inte bara för direkt berörda parter i låne- och kreditsituationer utan även för samhället i stort.</p>
          <p>12 Hemställan</p>
          <p>Med hänvisning till det anförda hemställs 1. att riksdagen som sin mening ger regeringen till känna vad i motionen anförts om nödvändig flödesinformation, 2. att riksdagen som sin mening ger regeringen till känna vad i motionen anförts om förbättrat rättelseförfarande, 3. att riksdagen som sin mening ger regeringen till känna vad i motionen anförts om lämplig kontroll- och tillsynsmyndighet, 4. att riksdagen som sin mening ger regeringen till känna vad i motionen anförts om kreditupplysningsverksamhetens bedrivande.</p>
          <p>Stockholm den 13 mars 1997</p>
          <p>Bengt Harding Olson (fp)</p>
          <p>Mot. 1996/97Fi3tB</p>
        </div>
      </div>
    </body>
  </text>
</TEI>
