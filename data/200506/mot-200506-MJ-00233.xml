<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_233/mot_200506_MJ_233-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ233 pnr: -m904
          </p>
          <p>
            Motion till riksdagen 2005/06:MJ233
          </p>
          <p>
            av Cecilia Widegren m.fl. (m, fp, kd, c)
          </p>
          <p>
            Utbetalning av EU:s jordbruksstöd
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att utbetalning av EU:s jordbruksstöd skall
            ske så snart Sverige har tillgång till pengarna, dvs. före årsskiftet.
            2. Riksdagen tillkännager för regeringen som sin mening vad i
            motionen anförs om att svenska lantbrukare i framtiden skall få
            rimliga och förutsägbara villkor jämbördiga med villkoren i konkurrentländer.
          </p>
          <p>
            Motivering
          </p>
          <p>
            Alltför ofta har man kunnat se hur en enskild företagargrupp
            används för att klara utgiftstaket i den nationella budgeten.
            Det är en oerhörd nonchalans mot en hel yrkeskår, och det är ett
            exempel på varför det finns ett dåligt företagsklimat i Sverige:
            det saknas långsiktiga spelregler. Vem vågar investera när staten
            helt utan förvarning kan ändra på förutsättningar och tvinga företagare
            att ta lån för att klara löpande utgifter och t.o.m. skatteinbetalningar?
            Slutet av ett kalenderår är för jordbrukare en utgiftstyngd period,
            då inköp av förnödenheter, framför allt för växtodlingen, förfaller
            under perioden oktober-december. För nötköttsproducenterna, som
            är den mest utsatta gruppen, kan det kännas än värre att få vänta
            kanske upp till ett halvår på den sista intäkten från ett slaktat
            djur som det tagit 1,5—2 år att föda upp. Totalt sett innebar
            regeringens budgetförslag att sammantaget 6 miljarder kronor senarelades
            för utbetalning till första delen av 2005. De sista betalningarna
            gjordes inte förrän den 31 maj 2005. I sammanhanget kan också
            poängteras att 6 miljarder kronor faktiskt är mer än hela nettoinkomsten
            i svenskt jordbruk. Det är givetvis helt orimligt att Sveriges
            bönder får ta huvudansvaret för att statsbudgetens utgiftstak
            skall hållas. Fundera på hur det skulle se ut om regeringen sköt
            upp löneutbetalningen till Regeringskansliets tjänstemän av
          </p>
          <pb facs="riksdagen-motions-pdf/data/200506/mot_200506_MJ_233/mot_200506_MJ_233-0002.pdf"/>
          <p>
            2005/06:MJ233
          </p>
          <p>
            samma anledning. Konsekvensen blir att den likvida situationen
            för jordbrukarna riskerar att bli ohållbar med än större skulder
            och ökade räntekostnader. För många är kortfristiga lån enda sättet
            att klara situationen, då det naturligtvis är en hederssak att
            klara sina förfallna fakturor. Men det kan också vara svårt att
            låna mer pengar, då utrymmet redan intecknats i tidigare lån där
            EU-stödet räknats med som tillgängligt ekonomiskt utrymme för
            den enskilde jordbrukaren (utlovade EU-stöd fungerar ju som bekant
            som en form av statlig betalningsgaranti och är alltså belåningsbara).
            Utbetalningarna skall ske så snart Sverige har tillgång till pengarna.
            Spelreglerna måste vara tydliga, långsiktiga och förutsägbara!
          </p>
          <p>
            Stockholm den 22 september 2005
          </p>
          <p>
            Cecilia Widegren (m) Christer Winbäck (fp) Holger Gustafsson
            (kd) Birgitta Carlsson (c)
          </p>
        </div>
      </div>
    </body>
  </text>
</TEI>
