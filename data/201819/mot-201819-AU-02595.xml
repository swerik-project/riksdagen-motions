<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-AU-02595">
  <teiHeader>
    <fileDesc>
      <titleStmt>
        <title>Liberala reformer för en dynamisk och fri arbetsmarknad</title>
        <author corresp="i-AvFShRZVEyBV61S19AKNGK">av Jan Björklund m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2595 av Jan Björklund m.fl. (L)</title>
          <idno type="rdwebb">H6022595</idno>
          <rs type="number">2595</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H6022595/text</ref>
          <ref type="dokument_url_html">http://data.riksdagen.se/dokument/H6022595</ref>
          <ref type="dokumentstatus_url_xml">http://data.riksdagen.se/dokumentstatus/H6022595</ref>
          <ref type="docx">http://data.riksdagen.se/fil/A442DE86-E008-494C-94A3-0A43F0F1DD0A</ref>
          <ref type="pdf">http://data.riksdagen.se/fil/4012DE13-BBFD-4EE1-B255-4AE54350558E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AvFShRZVEyBV61S19AKNGK</idno>
            <name>Jan Björklund</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-MgBfeQnReGPU152Si12BRU</idno>
            <name>Maria Arnholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-4Cf95LugnAL9WAJuCVMeo8</idno>
            <name>Juno Blom</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>-</desc>
            </state>
          </person>
          <person gender="man">
            <idno>i-VGvz17reDhSXFdrtvk1pwq</idno>
            <name>Bengt Eliasson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-LDFpwyJnL3ETCnq3JKBJqw</idno>
            <name>Joar Forssell</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-GXidniMLQ9UWnXEsb1Vcu2</idno>
            <name>Helena Gellerman</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-UnndbLk6GXZcFynD83SqCk</idno>
            <name>Arman Teimouri</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-W3LNjRtjbiLur5M6Zv2JhV" type="signed"/>
        <correspContext corresp="i-W3LNjRtjbiLur5M6Zv2JhV">
          <note type="signatory" corresp="i-AvFShRZVEyBV61S19AKNGK"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-MgBfeQnReGPU152Si12BRU"/>
          <note type="signatory" corresp="i-4Cf95LugnAL9WAJuCVMeo8"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VGvz17reDhSXFdrtvk1pwq"/>
          <note type="signatory" corresp="i-LDFpwyJnL3ETCnq3JKBJqw"/>
          <note type="signatory" corresp="i-GXidniMLQ9UWnXEsb1Vcu2"/>
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-Y5fgQ33MMnP4uyafJ9fz8i"/>
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-UnndbLk6GXZcFynD83SqCk"/>
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-7E5NfRX7chbqzzrFXypN7q" type="submitted">
          <date when="2018-11-30"/>
          <time when="11:30:28"/>
        </correspAction>
        <correspAction xml:id="i-6fKANjWb8NmVXdCbvhJYrW" type="reviewed">
          <date when="2018-11-30"/>
          <time when="13:31:13"/>
        </correspAction>
        <correspAction xml:id="i-3hQ6o3h8BL1aLjM2qciuWD" type="referred">
          <date when="2018-12-05"/>
        </correspAction>
        <correspAction xml:id="i-9Fy5B8VTigs9yD5aFGSHLb" type="assigned">
          <date when="2019-08-21"/>
          <time when="13:32:49"/>
        </correspAction>
        <correspContext corresp="i-9Fy5B8VTigs9yD5aFGSHLb">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-6HahvhnmfNZnSRnxULarer" type="behandlas_i"/>
        <correspContext corresp="i-6HahvhnmfNZnSRnxULarer">
          <ref type="uppgift">2018/19:AU7</ref>
          <ref type="ref_dok_id">H601AU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">AU7</ref>
          <ref type="ref_dok_titel">Integration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RWJuzni2zVP8EuHKvEiCwh" type="behandlas_i"/>
        <correspContext corresp="i-RWJuzni2zVP8EuHKvEiCwh">
          <ref type="uppgift">2018/19:AU9</ref>
          <ref type="ref_dok_id">H601AU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">AU9</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-1mKRzxk2F7T2iy16o6hQG" type="behandlas_i"/>
        <correspContext corresp="i-1mKRzxk2F7T2iy16o6hQG">
          <ref type="uppgift">2018/19:AU6</ref>
          <ref type="ref_dok_id">H601AU6</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">AU6</ref>
          <ref type="ref_dok_titel">Arbetsmarknad och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:2595 av Jan Björklund m.fl. (L)
          Liberala reformer för en dynamisk och fri arbetsmarknad
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-GKafkGRxZ3Y3w317crEJXs">
            Förslag till riksdagsbeslut
          </head>
          <list style="ol">
            <item xml:id="i-HZar3FnjwvsdistxGrjt6a">
              Riksdagen ställer sig bakom det som anförs i motionen om att
              ändra turordningsreglerna i LAS så att kompetens premieras i stället
              för anställningstid och tillkännager detta för regeringen.
            </item>
            <item xml:id="i-2rNsd9WyMcpsUTj7gZ9VMr">
              Riksdagen ställer sig bakom det som anförs i motionen om att
              undantaget i turordningslistan bör utvidgas till att omfatta upp
              till fem personer för företag med upp till 49 anställda och tillkännager
              detta för regeringen.
            </item>
            <item xml:id="i-QHY7iBhNAPFL1kVfgPVSme">
              Riksdagen ställer sig bakom det som anförs i motionen om att
              provanställning bör förlängas från sex till tolv månader och tillkännager
              detta för regeringen.
            </item>
            <item xml:id="i-PpvtWqPdNR7a5hmghZYqyT">
              Riksdagen ställer sig bakom det som anförs i motionen om att
              återinföra lex Laval och tillkännager detta för regeringen.
            </item>
            <item xml:id="i-QVaFhm7y2Hvzvrzhr557TN">
              Riksdagen ställer sig bakom det som anförs i motionen om att
              kravet på kollektiv­avtal avseende yrkesintroduktionsanställningar
              bör tas bort och tillkännager detta för regeringen.
            </item>
            <item xml:id="i-9xtNJGBzgmkSaiGyRQ4QJb">
              Riksdagen ställer sig bakom det som anförs i motionen om att
              kravet på kollektivavtal eller motsvarande avseende nystartsjobb
              bör tas bort och tillkännager detta för regeringen.
            </item>
            <item xml:id="i-TzgwiLcnkycXFmq7HkzSzH">
              Riksdagen ställer sig bakom det som anförs i motionen om att
              rutinerna för lönestöden bör ses över för att företag inte ska
              överbelastas med byråkrati och tillkännager detta för regeringen.
            </item>
            <item xml:id="i-DHSxYvmWw5tDqacqsggmzU">
              Riksdagen ställer sig bakom det som anförs i motionen om att
              tidigarelägga nyanlända kvinnors inträde på arbetsmarknaden och
              tillkännager detta för regeringen.
            </item>
            <item xml:id="i-HK1FMiPJ9pMR3dxvD3SBqG">
              Riksdagen ställer sig bakom det som anförs i motionen om att
              undanträngnings­effekter av lönestöd bör utredas och tillkännager
              detta för regeringen.
            </item>
            <item xml:id="i-TM1P23hRPvLtDGKiY2LPWq">
              Riksdagen ställer sig bakom det som anförs i motionen om att
              införa en proportionalitetsprincip avseende strejkrätten och tillkännager
              detta för regeringen.
            </item>
            <item xml:id="i-3FvQs91wJjvbt5P5HVKfra">
              Riksdagen ställer sig bakom det som anförs i motionen om att
              tiden mellan varsel och strejk bör förlängas och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-P2A67faTgHbjwLtMYPsEt2" type="h1">
            Motivering
          </head>
          <p xml:id="i-QEDuGXi5ugh8opbqnDTbEP">
            Att ha ett jobb och egen försörjning ökar människors frihet.
            Kvinnors självständighet både gentemot samhället och gentemot
            sin partner ökar med en egen lön. Varje människa har ett ansvar
            att försörja sig själv. Det ska alltid löna sig att arbeta. Sverige
            drar nytta av en stark högkonjunktur. Samtidigt blir arbetsmarknaden
            i Sverige alltmer tudelad. En ny arbetslöshet växer fram där många
            inte lyckas etablera sig på arbetsmarknaden. Nästan 300 000 människor
            befinner sig i vad Arbetsförmedlingen kallar för en utsatt ställning.
            Trots att arbetslösheten har sjunkit generellt har den här gruppen
            inte fått det enklare att få ett jobb (prop. 2018/19:1). Tiotusentals
            människor syns inte ens i statistiken då de ännu inte fått uppehållstillstånd.
            Samtidigt har många arbetsgivare svårt att hitta rätt personal.
            Det är uppenbart att inte tillräckligt görs för att skapa möjligheter
            och dynamik för svenska företag att anställa fler människor och
            för att fler ska komma i jobb. Vi behöver skapa fler vägar in
            på arbetsmarknaden, möjliggöra för människor att byta arbetsinriktning
            under livets gång och underlätta för fler människor med drömmar
            att förverkliga dem i Liberalernas Sverige.
          </p>
          <p xml:id="i-81YJ29jRGod7vxP8mPPPfs">
            Vår arbetsmarknad måste öppnas upp för fler annars riskerar generationer
            att hamna i utanförskap. Människor med låg utbildning och svag
            förankring i det svenska samhället måste få realistiska chanser
            att få jobb. De som är nya i Sverige behöver lära sig svenska
            och få möjlighet till utbildning men många kommer inte vilja sitta
            i skolbänken och ta igen en utbildning de aldrig fick som barn.
            Lyckas vi inte hjälpa utsatta grupper in på arbetsmarknaden ens
            i en högkonjunktur är risken överhängande att alltför många människor
            cementeras fast i ett livslångt bidragsberoende.
          </p>
          <p xml:id="i-CKXXp2JxVxd9rfjSLpWpzC">
            Nyanlända med låg utbildning är en grupp som behöver särskilt
            fokus. Det tar alldeles för lång tid för nyanlända, framförallt
            nyanlända kvinnor, att etablera sig på arbetsmarknaden. Utrikesfödda
            som har vistats i Sverige i över sju år med en låg utbildningsnivå
            har i genomsnitt en sysselsättningsgrad på under femtio procent.
            Liberalerna är djupt oroade över att regeringen inte vidtar de
            nödvändiga reformer som krävs för att fler utrikes födda ska komma
            i jobb och få en egen försörjning. Konjunk­turinstitutet, EU-kommissionen,
            OECD, IMF och Finanspolitiska rådet har alla pekat på att de höga
            ingångslönerna i Sverige försvårar integrationen. Regeringen förordar
            istället ett omfattande bidragssystem med dyra arbetsmarknadsprogram
            som stryper jobbmöjligheter och tillväxt. För att öppna upp möjligheterna
            för fler nyanlända att få jobb behövs fler åtgärder vilka presenteras
            närmare i Liberalernas särskilda motion om integration samt i
            Liberalernas budgetmotion.
          </p>
          <p xml:id="i-HPuqZPuwNSR7TNbVqGSLmZ">
            Ingen ska hållas tillbaka av fördomar och diskriminering men
            dessvärre möts många nyanlända av både direkt och indirekt diskriminering
            bland annat på arbetsmarknaden. Att nyanlända har svårare att
            få jobb på svensk arbetsmarknad handlar inte bara om bristande
            kunskaper i svenska och utbildningsbakgrund utan också om diskriminering
            eller fördomar. Liberalerna behandlar den frågan samt arbetsmiljöproblem
            till följd av diskriminering i partiets arbetsmiljömotion.
          </p>
          <p xml:id="i-Fcc3a5XiGmKwJ77uFCB3jX">
            Vi liberaler vill ge alla människor möjligheter att få ett jobb
            och egen försörjning. Det räcker inte att strö pengar på ineffektiva
            arbetsmarknadsprogram. Vad som behövs är riktiga jobb som genererar
            skatteintäkter och som gör det möjligt för människor att få en
            egen lön att leva på. För att nå dit behövs fler riktiga jobb
            och lägre trösklar in på arbetsmarknaden. Dessutom måste det bli
            billigare och enklare att anställa. Vi vill se en rad förslag
            för en mer dynamisk arbetsmarknad med incitament för arbetsgivare
            att anställa och drivkrafter för arbetssökande att få jobb.
          </p>
          <p xml:id="i-U9z61t8xqTu4G6N4iQtion">
            Vi utgår ifrån varje människas potential och egna ansvar. Samhällets
            förväntningar ska vara tydliga och varje människa ska ges de verktyg
            som behövs för att kunna försörja sig själv. Politiken ska skapa
            möjligheter och incitament istället för bidrags­beroende och grusade
            drömmar. I Liberalernas Sverige ska varje arbetad timme löna sig.
            Flit och strävsamhet ska inte bestraffas – det ska premieras.
          </p>
          <head xml:id="i-X7nZQaoYaC4ACWQ6p3Bh3q" type="h2">
            En ny anställningsform – inträdesjobb
          </head>
          <p xml:id="i-BJ5j2pq7dg9hDrxnoDJB8v">
            Vi har länge sett behovet av en ny anställningsform riktad åt
            personer som har svårt att etablera sig på arbetsmarknaden, som
            unga utan gymnasieexamen och nyanlända. Liberalerna har därför
            med övriga allianspartier presenterat förslag om inträdesjobb
            som gör det både billigare och enklare att anställa. Inträdesjobb
            riktar sig mot nyanlända, under de fem första åren i Sverige,
            samt ungdomar upp till 23 år utan fullständig gymnasieutbildning.
            Lönen uppgår till 70 procent av rådande ingångslön i branschen,
            upp till ett tak om 21 000 kronor i bruttolön per månad. 30 procent
            av arbetstiden anses därmed gå till utbildning eller att lära
            sig arbetet. Arbetstagaren omfattas av LAS och under de två första
            åren har den anställde ett arbetsrättsligt skydd motsvarande en
            provanställning, som därefter övergår till en tillsvidareanställning.
            För att sänka kostnaderna för att anställa slopas arbetsgivaravgiften
            i tre år.
          </p>
          <p xml:id="i-68YECoZCxknP3RCY3FtyDY">
            Inträdesjobb är en ny anställningsform och inget arbetsmarknadsprogram.
            Problemet med flertalet arbetsmarknadsprogram är deras komplexitet.
            Arbetsgivaren måste känna till regelverket, gå via Arbetsförmedlingen
            och få godkännande av de lokala parterna. Med en ny anställningsform
            minimerar vi den administrativa bördan för arbetsgivaren vilket
            leder till att fler vill anställa och att fler människor därmed
            får ett första jobb att gå till. Liberalerna yrkar att inträdesjobben
            införs nästkommande år – för det yrkandet se Liberalernas budgetmotion
            för 2019.
          </p>
          <head xml:id="i-S23yEhfiEgEdNo63ov83Yh" type="h2">
            Låt fler RUT-tjänster växa fram
          </head>
          <p xml:id="i-WCgRFhsKjcu7e3NbBhHr7g">
            Vi behöver fler jobb utan förkunskapskrav, därför är RUT-reformen
            ett billigt komple­ment till inträdesjobben. RUT-avdraget infördes
            2007 och har växt snabbt, från drygt 100 000 användare 2009 till
            mer än 700 000 användare 2016. Sen dess har RUT skapat 30 000
            nya jobbtillfällen, 75 % av dessa har gått till människor som
            kommer från arbetslöshet, flertalet utrikesfödda kvinnor. Det
            finns idag över 10 000 RUT-nischade företag; majoriteten av dessa
            drivs av kvinnor jämförelsevis med resten av näringslivet där
            det endast är 30 % kvinnor. Vi vill utveckla RUT-reformen som
            bidragit till att framförallt utrikesfödda kvinnor fått jobb med
            egen lön. Liberalerna vill bredda RUT-avdraget till fler tjänster
            och tredubbla taket. Samtidigt vill vi se över införandet av ett
            bredare HEM-avdrag för personer över 70 år, där fler eller alla
            enklare tjänster i hemmet berättigar till skattereduktion. Liberalerna
            yrkar på en utbyggnad av RUT i partiets höstbudget för 2019.
          </p>
          <head xml:id="i-jDwxRnHZqnTabPADXUqum" type="h2">
            Lägg ner Arbetsförmedlingen
          </head>
          <p xml:id="i-TKd7svzB6CZ3KyiAqZmNRu">
            Regeringen spenderar på ett oansvarigt sätt skattebetalarnas
            pengar genom olika arbetsmarknadsåtgärder. Arbetsförmedlingen
            har redan i dag en omsättning på över 80 miljarder kronor, vilket
            motsvarar ungefär 8 procent av de samlade utgifterna i statsbudgeten.
            Riksrevisionen har vid ett flertal tillfällen poängterat att Arbetsförmed­lingen
            behöver effektiviseras samt att myndigheten inte gör en kritisk
            avvägning av ifall insatsen är värd kostnaden. Liberalerna anser
            att Arbetsförmedlingen måste läggas ner i sin nuvarande form.
            Fokus för en statlig arbetsmarknadsaktör måste skifta. Människor
            som står långt ifrån arbetsmarknaden, som personer med funktionsnedsättning,
            unga utan gymnasiebetyg och nyanlända, måste prioriteras och ska
            få ökat stöd för att få in en fot på svensk arbetsmarknad. Särskilt
            utrikesfödda kvinnor måste tidigt få stöd för att komma i jobb.
            Därför behövs en ny myndighet vars syfte måste vara att bli smalare
            men mycket skarpare i sitt stöd för dem som behöver det allra
            mest. Den nya myndigheten måste dessutom bli konkurrensutsatt
            av privata aktörer för att förbättra matchningen och minska kostnaden
            för insatserna. Även aktörer inom civilsamhället och kommuner
            behöver inkluderas på ett fördjupat sätt för att förmedla fler
            jobb, vilket vi har sett i exempelvis Australien och Kanada. För
            att åstadkomma det paradigmskiftet yrkar Liberalerna på skarpa
            omfördelningar i anslagen till Arbetsförmedlingen i partiets höstbudget
            för 2019, se därför budgetmotionen för Liberalernas förslag på
            hur en ny myndighet ska se ut.
          </p>
          <head xml:id="i-XgcwtNgnUMYifLjo3CgT9x" type="h2">
            Det ska alltid löna sig att arbeta
          </head>
          <p xml:id="i-AqHbrpdkCAn8yKCstJFBLU">
            Liberalerna anser att det alltid ska löna sig att anstränga sig.
            Det ska alltid löna sig att utbilda sig, det ska alltid löna sig
            att arbeta några extra timmar och det måste alltid löna sig att
            gå från bidrag till arbete. Hur vi formar ett skattesystem är
            därför extremt viktigt för vilken arbetsmarknadspolitik Sverige
            ska föra. Det är viktigt för vilka klassresor vi vill möjliggöra
            och vilka drömmar som ska kunna gå att uppfylla. Det är mot den
            bakgrunden som Liberalerna vill genomföra en bred skattereform
            som sänker skatt på arbete och premierar arbetslinjen. Vi vill
            ge incitament att lämna försörjningsstöd för arbete och ökad stimulans
            för utbildning. Detta presenteras närmare i Liberalernas budgetmotion.
          </p>
          <head xml:id="i-Myig74F6EUYZZEvyyqfnwi" type="h2">
            Fler arbetstillfällen kräver bättre företagarvillkor
          </head>
          <p xml:id="i-XmwpdDvzRv7g937cpzNY5Y">
            Liberalerna vill att det ska löna sig att driva företag och ta
            risker. Växande företag betyder fler jobb, högre tillväxt och
            ökade skatteintäkter, vilket finansierar vår gemensamma välfärd.
            Sverige ska uppmuntra entreprenörer och företagare genom ett bra
            företagsklimat, konkurrenskraftiga skatteregler och väl fungerande
            finansiella marknader. Vill vi att Sverige ska kunna sänka arbetslösheten
            behöver vi börja med konkurrenskraftiga villkor för landets företag.
            96 % av alla Sveriges företag har färre än tio anställda – i ett
            flertal branscher och regioner är det nödvändigt att starta ett
            enmansföretag för att få ett arbetstillfälle. Sverige behöver
            tänka om för att göra deras arbete enklare. Parallellt ser vi
            hur den rödgröna regeringen har ökat regelverket för småföretagare
            samt verkat för att omöjliggöra för privata aktörer i välfärden.
            Det skulle slå hårt, inte bara mot Sveriges välfärdsbrukare utan
            också mot landets kvinnliga företagare som driver flertalet företag
            i välfärden. Detta presenteras närmare i Liberalernas budgetmotion
            samt i Liberalernas motion om fri företagsamhet.
          </p>
          <head xml:id="i-NGJXxS1EFbfHu5KcqoLdpL" type="h2">
            Att få arbeta på lika villkor
          </head>
          <p xml:id="i-9SjiRgVLjwqqJz2vkzj85J">
            Att få delta på arbetsmarknaden i den mån det är möjligt är en
            otroligt viktig del i Liberalernas arbetsmarknadspolitik. Funktionsfrågor
            är en hjärtefråga för oss, så även inom arbetsmarknadspolitiken.
            Idag finns det en mängd stöd och insatser för att underlätta för
            personer med funktionsnedsättning på arbetsmarknaden. Insatserna
            behöver bli färre och mer flexibla och ansvaret samlas hos den
            nya myndigheten. Stöd i form av supported employment/SIUS bör
            särskilt prioriteras. Samhall ska tydligt vara till för dem som
            på grund av funktionsnedsättning står långt från arbetsmarknaden.
            Vi skriver mer om detta i vår funktionshindersmotion samt i partiets
            höstbudgetmotion.
          </p>
          <head xml:id="i-5pzyi4Jb9eYSfZ3cxfabJF" type="h2">
            Sverige behöver fler riktigt svåra jobb
          </head>
          <p xml:id="i-G5HubJf4YjDSJccij2ncsi">
            Sverige är ett litet högteknologiskt land där vi konkurrerar
            globalt med vår kunskap och kompetens. Sverige måste vara ett
            land där varje individ kan förverkliga sina drömmar samt ett land
            dit det går att söka sig för att starta sin resa genom jobb, utbildning
            och företagande. Sverige ska erbjuda fler jobbtillfällen utan
            förkunskapskrav för människor som inte vill vidareutbilda sig,
            för att det är humant och ökar individers valmöjligheter. Men
            Sverige behöver samtidigt öka antalet jobbsökande och jobb som
            kräver höga kunskapskrav. Vi behöver därför, utöver konkurrenskraftiga
            företagarvillkor och skatteregler, ha ett utbildningsväsende i
            världsklass samt en integration som tar vara på varje individs
            kompetens och potential. Det måste vara enklare för högutbildade
            människor att ta sig till Sverige och det måste premieras att
            bli högutbildad i Sverige. Detta presenteras närmare i Liberalernas
            integrationsmotion, skolmotion samt i höstbudgeten för 2019.
          </p>
          <head xml:id="i-QwaBJZQtaauaGmXUkCH7Ju" type="h2">
            Jobba längre om du vill
          </head>
          <p xml:id="i-Tu23RVHU9ZaNF6FUN5uZya">
            Sverige har idag en stor kompetensbrist inom flertalet yrken.
            Vi behöver därför se till att årsrika arbetstagare som vill och
            har möjlighet använder sin ovärderliga kompetens för att hjälpa
            Sveriges kompetens- och välfärdsutmaningar. Sveriges äldre behöver
            bli brobyggare till nyanlända på arbetsplatser där viktig kompetens
            behöver slå rot och sprida sig. Deras värdefulla arbetslivserfarenheter
            kommer betyda enormt mycket för generationsväxlingen och integrationen.
          </p>
          <p xml:id="i-BAJzPYEDNZPhLi3i9wPX91">
            Svensk arbetsrätt begränsar idag människors frihet att jobba
            långt upp i åldrarna. Efter att pensionsåldern höjs kommer årsrika
            arbetstagare ha rätt att vara kvar i sin anställning till 69 års
            ålder men därefter finns regler som gör det svårare istället för
            enklare att jobba högre upp i åldern. Vi menar att ålder är en
            siffra och ett dåligt mått på människors förmågor, både på arbetsmarknaden
            och i samhället. Äldre människors kunskap, kompetens och erfarenhet
            måste tas bättre tillvara i arbetslivet. Åldersgränsen för hur
            länge individen har rätt att vara kvar på arbetet bör därför i
            ett första steg höjas från 69 år till 71 år. Fördomar och diskriminering
            måste bekämpas. Se därför Liberaler­nas motion mot ålderism.
          </p>
          <p xml:id="i-AnzuRq3HcApiQt3acLpUaj">
            Regler och avtal som hindrar äldre från att arbeta om de vill
            bör ses över. Människor måste belönas för att de vill arbeta mer
            – inte bestraffas. Vi har därför också i vår budgetmotion yrkat
            på att ge incitament att jobba högre upp i åldern med skattelätt­nader.
            Det behöver dessutom kompletteras med möjligheter för ständiga
            kunskaps­depåer. Vill vi uppmuntra det livslånga lärandet måste
            det finnas fler möjligheter till kompetensutveckling under arbetslivets
            gång. Därför vill Liberalerna utreda hur vi kan få fler arbetsgivare
            att vilja investera i sin personal. Detta beskrivs närmare i Liberaler­nas
            motion om kompetensutveckling.
          </p>
          <head xml:id="i-USERKUiJKh4aTUG9HFr3Cx" type="h2">
            Liberalisera arbetsrätten
          </head>
          <p xml:id="i-2WDcdpEwKeXR7WYybwwYbn">
            Svensk arbetsrätt är i ett internationellt perspektiv väldigt
            stark och ger arbetstagare trygghet på arbetsmarknaden. Samtidigt
            leder reglerna till en tudelad och stelbent arbetsmarknad. Sverige
            är ett av de länder inom OECD där den arbetsrättsliga skillnaden
            mellan de som har en fast anställning och de som har tillfällig
            anställning är allra störst. På sikt behöver skillnaden mellan
            anställningsformerna minska för att steget mellan en tillfällig
            och fast anställning inte behöver vara så stort som det är idag.
            Svensk arbetsmarknad gör skillnad på om du jobbar på en arbetsplats
            som har kollektivavtal eller inte. Svensk arbetsmarknad gör skillnad
            på hur gammal du är och hur länge du har jobbat istället för kompetens.
            Liberalerna anser att arbetsrätten behöver moderniseras.
          </p>
          <p xml:id="i-JsH4D3HTu6KS5Jjcs3Tar3">
            Som ett första steg behöver turordningsreglerna förändras. Dagens
            turordningsregler avgör i vilken ordning arbetstagare kan sägas
            upp baserat på hur länge de har varit anställda. Det motverkar
            äldre arbetstagare som vill byta arbete då de helt plötsligt hamnar
            längst ned i turordningen, i händelse av uppsägning. Det motverkar
            även yngre, nyanlända och nyexaminerade studenter som vill få
            ett första arbete. Det skapar en stelbent arbetsmarknad där kompetens
            inte premieras eller uppmuntras. Regelverket möjliggör för små
            företag med högst tio anställda att undanta två personer som innehar
            nyckelpositioner från turordningslistan. Vi anser att undantaget
            behöver utökas till att omfatta fem personer för företag upp till
            49 anställda. Det möjliggör större frihet och flexibilitet för
            företag att behålla kompetent personal vid uppsägning. Turordningen
            ska dessutom, enligt Liberalerna, avgöras baserat på kompetens
            – inte anställningstid. Kompetensnivåerna ska vara mätbara och
            ej godtyckliga. Det kan exempelvis handla om utbildningsnivå,
            utdelning och kundnöjdhet. Exakt hur kompetens kan mätas behöver
            preciseras närmare i en utredning för att det inte ska beivras.
          </p>
          <p xml:id="i-Y24mD1PBGP6UQh4bT4AgT3">
            Liberalerna vill skapa fler vägar in till arbete. För att fler
            företag ska våga testa på oprövad arbetskraft behöver vi skapa
            olika former av incitament som minimerar risken för arbetsgivarna.
            Ett steg i den riktningen är att förlänga provanställningstiden
            från sex månader till tolv. Avtalet mellan parterna kan fortfarande
            ändras via avtal till längre alternativ kortare prövoperiod. Genom
            att normera tolv månader ger vi företag ytterligare incitament
            att anställa och arbetstagare längre tid att visa vad de går för.
          </p>
          <p xml:id="i-NMeN99TcQnaV9HpQ8hr8c6">
            För arbetstagare i företag som tillhandahåller tjänster tillfälligt
            i ett annat EU-land finns särskilda regler i utstationeringsdirektivet
            som genomförts i svensk rätt genom utstationeringslagen. Utstationeringslagen
            föreskriver att svenska fackföreningar har rätt att vidta stridsåtgärder
            för att driva igenom minimivillkor i centrala branschavtal inom
            vissa områden, den s.k. hårda kärnan, vilket exempelvis avser
            lön, arbetstid och arbetsmiljö. Förra året genomförde regeringen
            nya regler i utstationeringslagen. Det är numer möjligt att vidta
            stridsåtgärder för att uppnå ett särskilt kollektivavtal för utstationerade
            arbetstagare. Detta gäller oavsett om den utstationerande arbetsgivaren
            kan bevisa att de villkor som arbetstagarna har är minst lika
            förmånliga som minimi­villkoren i det svenska branschavtalet.
            Liberalerna anser liksom flertalet remissinstanser att de nya
            reglerna är för långtgående. En utstationerande arbetsgivare kan
            numer inte freda sig mot stridsåtgärder – oavsett hur bra arbetsvillkor
            arbetstagarna har. Det innebär att det blir mindre attraktivt
            för företag från andra länder att komma hit och hämmar därmed
            den fria rörligheten. I ett läge där Sverige har ett stort behov
            av arbetskraft i byggsektorn, men även andra sektorer, kan det
            vara direkt skadligt för Sverige. De nya reglerna är dessutom
            med stor sannolikhet oförenliga med EU-rättens principer om proportionalitet
            och ömsesidigt erkännande. Därför anser vi att det tidigare regelverket,
            så kallat lex Laval, bör återinföras.
          </p>
          <head xml:id="i-PALHuevgRj1W5VmxEt15i" type="h2">
            Förenkla lönestöden
          </head>
          <p xml:id="i-JBzkke9o5JviKGCYsCwsn5">
            Nystartsjobb är ett av få lönestöd som är ändamålsenligt. Enligt
            RUT dnr 2018:1324 är nystartsjobb det enda anställningsstödet
            där det offentliga i slutändan får tillbaka mer resurser än vad
            det kostar. Samtidigt är det ett framgångsrikt program där fler
            än 30 000 sysselsätts och har bättre förutsättningar än andra
            lönestöd att få reguljär anställning efteråt. Vi vill därför utveckla
            nystartsjobben och avskaffa andra lönestöd vilket presenteras
            närmare i Liberalernas budgetmotion. Vidare har Liberalerna i
            partiets budgetmotion beräknat för att nyanlända kvinnor, vilka
            har en betydligt lägre sysselsättning än motsvarande män, ska
            beredas ytterligare 5 000 nystartsjobb. Det är möjligt ifall vi
            gör nystartsjobb enklare att tillämpa och tillför rätt incitament
            och resurser.
          </p>
          <p xml:id="i-U4r18efKkpBCX1hVc5Xsp5">
            Utöver nystartsjobb är yrkesintroduktionsanställning en anställningsform
            som Liberalerna ser ljust på; deltagaren får både prova på ett
            arbete samt utbilda sig till det. Tyvärr är reglerna alltför omfattande
            för att få tillämpa anställningsstödet. Företag som vill anställa
            med hjälp av yrkesintroduktionsanställningar måste ha ”ett centralt
            kollektivavtal om yrkesintroduktion, eller ett hängavtal till
            ett sådant kollektivavtal”. Företag som vill anställa med hjälp
            av nystartsjobb behöver ha ”krav på kollektivavtal eller lön och
            förmåner som i väsentliga delar är lika med kollektivavtal i branschen”.
            Det är givetvis åtråvärt att arbetsgivare ger sina anställda bra
            anställningsvillkor men det får inte leda till att vissa arbetsgivare
            sållas ut vilket leder till att flertalet arbetssökande inte får
            ta del av anställningsstödet. Idag finns det endast ungefär 700
            yrkesintroduk­tionsanställningar. Det är en följd av överbyråkratisering
            av anställningsstöden. Det gynnar varken arbetssökande eller samhället.
            Vi behöver enklare och rakare lönestöd så att arbetssökande som
            behöver hjälp även kan anställas vid småföretag.
          </p>
          <p xml:id="i-FzSvWYkVmWBppUmo8mbcz6">
            I Sverige finns det ca 790 000 egenföretagare. Egenföretagare
            har sällan nytta av kollektivavtal, eftersom företagaren knappast
            kan teckna kollektivavtal med sig själv. Varför ska en egenföretagare
            som driver sitt företag själv, exempelvis som skomakare, stängas
            ute från möjligheten att anställa någon via yrkesintroduktionsanställning?
            Flertalet egenföretagare skulle behöva ett par extra händer –
            då behövs enklare regler och mindre byråkrati.
          </p>
          <p xml:id="i-GA3mi6jAPCqYUMdjoGKzKH">
            Även när det gäller företag med anställda blir konsekvenserna
            problematiska. I kategorin småföretag (1–49 anställda) är antalet
            företag 270 000. Fyra av fem jobb i Sverige skapas i dessa företag.
            Av dessa saknar 60 % kollektivavtal. Att utestänga 162 000 företag
            från yrkesintroduktionsanställningar är kontraproduktivt. Liberalerna
            vill därför att krav på kollektivavtal eller motsvarande krav
            måste ses över för att öppna upp för fler företag att anställa.
            Samtidigt behöver regelbördan och kontakten med myndigheter minska.
            Men det får inte resultera i att fler aktörer fuskar med anställnings­formerna.
            Det bör därför utredas hur det kan bli enklare att tillämpa nystartsjobb
            och yrkesintroduktionsanställning samtidigt som sanktioner gentemot
            fuskare och aktörer som missbrukar anställningsstöden blir kraftigare.
          </p>
          <p xml:id="i-8dQAfJCqooDVCdnZsSw88M">
            Idag överutnyttjas tyvärr anställningsstöd som är alldeles för
            lukrativa för arbets­givare. Det finns idag ungefär 15 000 personer
            i extratjänster som kostar samhället ungefär 300 000 kronor per
            insats och år. Tyvärr leder väldigt få av dessa insatser till
            riktiga jobb. Endast några få procentenheter lämnar extratjänsterna
            för ett riktigt jobb vilket innebär en kostnad på ungefär 30 miljoner
            kronor per skapat jobb. Det innebär ett slöseri med skattebetalarnas
            pengar och deltagarens tid och förmodligen undanträng­ningseffekter
            för riktiga jobb. Jämför med exempelvis yrkesintroduktionsanställning
            som kostar samhället cirka 86 000 kronor per person och år där
            arbetstagaren dessutom får utbilda sig under insatsens gång. Arbetsförmedlingen,
            alternativt den nya myndig­heten efter Arbetsförmedlingen, bör
            därför få i uppdrag att utreda i vilken omfattning dagens anställningsstöd
            tränger ut riktiga jobb. Liberalerna yrkar på att reducera de
            lönestöd som är alldeles för dyra och ineffektiva i partiets höstbudget
            för 2019.
          </p>
          <head xml:id="i-6GoJvegRDXuLjJTxdRXMbr" type="h2">
            Liberalisera den svenska modellen
          </head>
          <p xml:id="i-GHRzt6e7NxG96X3zDRdGA">
            De senaste åren har strejker och hot om strejk tillåtits att
            lamslå delar av svensk ekonomi. Samhällsekonomiskt skadliga strejker
            som annars löses av arbetsmarknadens parter är nu ett vanligare
            inslag än tidigare. Hamnstrejken i Göteborg är ett ständigt hot
            med betydande kostnader för svensk del. I Göteborgs hamn har det
            resulterat i att det konkurrerande fackförbundet med små medel
            kan sabotera stora delar av Västsveriges hamnverksamhet. Genom
            blockader och punktstrejker skadar det konkurrerande fackförbundet
            förtroendet för verksamheten i Göteborgs hamn. Stora företag har
            flyttat sina leveranser från hamnen och vissa företag har till
            och med fått lägga ned till följd av konflikten. Vart fjärde företag
            i Göteborg har drabbats av strejkerna och oförutsäg­barheten.
            Regeringen har nu sett över regelverket med arbetsmarknadens parter
            för att stridsåtgärder inte får riktas mot en part som redan är
            bunden av kollektivavtal. Det är en lucka i arbetsrätten som nu
            äntligen täpps igen. Men tyvärr är inte åtgärderna tillräckligt
            långt gångna för att hantera grundproblemet på svensk arbetsmarknad.
          </p>
          <p xml:id="i-BuTjcTExpMNU9AySXzFVJv">
            Liberalerna värnar om den svenska modellen där parterna löser
            konflikter och förhandlar om löner. Men det har blivit uppenbart
            att den svenska modellen behöver liberaliseras ifall den fortfarande
            ska vara slagkraftig.
          </p>
          <p xml:id="i-9pTAQ81CKcn1cQpWpiZ4Zr">
            Vi vill att det ska införas en så kallad proportionalitetsprincip,
            vilket innebär att det måste finnas en rimlig proportion mellan
            mål och tillgripna medel i en konflikt. I flera länder, som Danmark
            och Norge, ställs det vidare krav på att det finns ett tydligt
            samband eller en intressegemenskap mellan primär- och sekundäråtgärd.
            En proportio­nalitetsprincip minskar risken för att tredje part
            lider skada. Bedömning om proportio­nalitet och huruvida intressegemenskap
            föreligger bör i det enskilda fallet göras av Arbetsdomstolen.
            Vi förväntar oss att antalet fall i Arbetsdomstolen ökar till
            följd av en proportionalitetsprincip varför vi avsätter ytterligare
            resurser till domstolen i Liberaler­nas höstbudget.
          </p>
          <p xml:id="i-8fGauvXvqTQE2c4YyKTy5V">
            Att konfliktreglerna inte används på fel sätt är också viktigt
            för mindre företag. Det finns flera talande exempel på när små
            företag har satts i blockad trots att de erbjuder rimliga villkor
            när det till exempel gäller lön och arbetstid och när ingen anställd
            heller efterfrågat det aktuella kollektivavtalet. I samband med
            en översyn av konfliktreglerna bör även praxis kring konflikterna
            riktade mot mindre företag utredas. Ett grundläggan­de krav bör
            vara att stridsåtgärder enbart kan riktas mot arbetsgivare där
            det relevanta fackförbundet har minst en medlem. Vidare bör perioden
            mellan varsel och stridsåtgärd utvidgas för att minimera stridsåtgärdens
            verkan.
          </p>
        </div>
        <div type="motSignatures">
          <list>
            <item xml:id="i-MPHPi2eFJwGAfEmvg4L2Wi" who="i-AvFShRZVEyBV61S19AKNGK">
              Jan Björklund (L)
            </item>
            <item xml:id="i-3mqx5jfptbtuFxP8VobF3v" who="i-UJJVMVCt6SsjV39Hi1tTYi">
              Gulan Avci (L)
            </item>
            <item xml:id="i-2fHivu2DzQW8wV3aHbDbjC" who="i-Af4Qh6NyHu5cGbpwa97J5Y">
              Maria Nilsson (L)
            </item>
            <item xml:id="i-QouT84uB7DryRxyo5u1Dft" who="i-S7wLw9aynA5vbRCsqxxL3N">
              Tina Acketoft (L)
            </item>
            <item xml:id="i-JD1QGwdUGEUpvGyX4njwhX" who="i-MgBfeQnReGPU152Si12BRU">
              Maria Arnholm (L)
            </item>
            <item xml:id="i-XUFurUpv6QjKTiAd7TAorL" who="i-4Cf95LugnAL9WAJuCVMeo8">
              Juno Blom (L)
            </item>
            <item xml:id="i-BXitori3FmCZ9c6BitQP9G" who="i-QQYotqFjTJA7EiQZc1Wmzs">
              Emma Carlsson Löfdahl (L)
            </item>
            <item xml:id="i-M7LTKKpYpj2WYGy6hiYAZB" who="i-VGvz17reDhSXFdrtvk1pwq">
              Bengt Eliasson (L)
            </item>
            <item xml:id="i-8hbNHJCb1SZAQubCcecUuK" who="i-LDFpwyJnL3ETCnq3JKBJqw">
              Joar Forssell (L)
            </item>
            <item xml:id="i-Xtn61uNvnn85FAcZ4G7aGi" who="i-GXidniMLQ9UWnXEsb1Vcu2">
              Helena Gellerman (L)
            </item>
            <item xml:id="i-T21TquS2QogH9dUYFbYthi" who="i-Kn2C4HPwWcqbEgtUtWTc5F">
              Roger Haddad (L)
            </item>
            <item xml:id="i-Fd1jWe5C6KVTV3hUNPJS45" who="i-Y5fgQ33MMnP4uyafJ9fz8i">
              Robert Hannah (L)
            </item>
            <item xml:id="i-HQCr9P4DYeWLwFXP9XEv8P" who="i-AHfQ621Fp1orxTGB2WDjUY">
              Fredrik Malm (L)
            </item>
            <item xml:id="i-DBxY3zyH4aYmhbWLsuyPmX" who="i-HzxR5drvvumXGW3Fi7DiXX">
              Lina Nordquist (L)
            </item>
            <item xml:id="i-Ukd5tgdRmSs3iuX5UcKn8w" who="i-U6F8gqiuV2DEZN1aMhyDnJ">
              Christer Nylander (L)
            </item>
            <item xml:id="i-F8sWZz23Qjz5hUws7zRiBj" who="i-PyYxwdbw2KYpXyCWKWHmmT">
              Johan Pehrson (L)
            </item>
            <item xml:id="i-6mzbSA21jqy8aWZqVWRkFy" who="i-VBA6eUH2CpmPZFgqzCpt9N">
              Mats Persson (L)
            </item>
            <item xml:id="i-5QCfMYiXuPdkX66yyrQLCT" who="i-UnndbLk6GXZcFynD83SqCk">
              Arman Teimouri (L)
            </item>
            <item xml:id="i-JdmCaowEXPEiVsQknCrDCQ" who="i-L3xspgThUxUN1YtSDqcmk8">
              Barbro Westerholm (L)
            </item>
            <item xml:id="i-YJA2nUNW7374jo6t1LpMTp" who="i-BUYvEhrSc9gnHcd6iS4eDJ">
              Allan Widman (L)
            </item>
          </list>
        </div>
      </div>
    </body>
  </text>
</TEI>
