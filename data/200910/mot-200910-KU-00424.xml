<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KU-00424">
  <teiHeader>
    <fileDesc>
      <titleStmt>
        <title>En svensk motsvarighet till habeas corpus</title>
        <author corresp="i-Lkf5FvD1gchUCpgYWfTFLh i-HUjSZiwF294s3waLDaSH8f">av Camilla Lindberg och Agneta Berliner (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En svensk motsvarighet till habeas corpus</title>
          <idno type="rdwebb">GX02K424</idno>
          <rs type="number">K424</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GX02K424/text</ref>
          <ref type="dokument_url_html">http://data.riksdagen.se/dokument/GX02K424</ref>
          <ref type="dokumentstatus_url_xml">http://data.riksdagen.se/dokumentstatus/GX02K424</ref>
          <ref type="doc">http://data.riksdagen.se/fil/B22808D9-1345-463B-814C-FB34AC35A77F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Lkf5FvD1gchUCpgYWfTFLh</idno>
            <name>Camilla Lindberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-HUjSZiwF294s3waLDaSH8f</idno>
            <name>Agneta Berliner</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QZDjzyC7yKoqhjEKq1hwLS" type="signed"/>
        <correspContext corresp="i-QZDjzyC7yKoqhjEKq1hwLS">
          <note type="signatory" corresp="i-Lkf5FvD1gchUCpgYWfTFLh"/>
          <note type="signatory" corresp="i-HUjSZiwF294s3waLDaSH8f"/>
        </correspContext>
        <correspAction xml:id="i-TH5tUArQyVUsijz2TFy4SZ" type="numbering">
          <date when="2009-10-09"/>
        </correspAction>
        <correspAction xml:id="i-XxeVgdqeGoZobtayFtuZP8" type="submission">
          <date when="2009-10-06"/>
        </correspAction>
        <correspAction xml:id="i-7aBYW8hTtAz2etChsn58fX" type="transfer">
          <date when="2009-10-06"/>
        </correspAction>
        <correspAction xml:id="i-RLy6bUkFp9oNLiRNnpaSQC" type="assigned"/>
        <correspContext corresp="i-RLy6bUkFp9oNLiRNnpaSQC">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3PzUHUemmEH6dUAH78UMzS" type="motBody">
        <div xml:id="i-8zkU4mzjqvFJ1kSKPzoeap" type="motProposal" subtype="förslag">
          <head xml:id="i-QKoNKAUnRKFkzYxqyAkLdG">
            Förslag till riksdagsbeslut
          </head>
          <p xml:id="i-Cd8u3W1f2PpBNoq2djg3f6">
            Riksdagen tillkännager för regeringen som sin mening vad som
            anförs i motionen om införande av en svensk motsvarighet till
            habeas corpus-institutet.
          </p>
        </div>
        <div xml:id="i-B2Y2vSByErgugEzE6AwF4s" type="motContent">
          <head xml:id="i-Egjfk1ddPbq9CixawSHa7" type="h1">
            Motivering
          </head>
          <p xml:id="i-HTx3igJuYLEfqDK4RqpwmM">
            Ett fundament i alla rättsstater är skyddet mot olaga frihetsberövande
            eller andra former av inskränkt frihet som saknar rättslig grund.
            Tvångsmedel mot enskilda får tillgripas bara på sakliga grunder
            angivna i lag. Individens rätt till en rättslig prövning av tvångsmedlets
            sakliga grund, varaktighet och proportionalitet får inte åsidosättas.
            Tyvärr uppvisar svensk lag och rättsordning ibland generande brister
            i uppfyllandet av dessa allmängiltiga principer och får återkommande
            kritik från internationella organ.
          </p>
          <p xml:id="i-VZoeDNAtUzm54qePoA3y6z">
            Ett exempel där Sverige tidigare kritiserats av människorättsorganisationer
            gäller långa häktningstider. Dessa problem har nu minskat, men
            Sverige är ändock ett av få jämförbara länder där den sammanlagda
            tiden en person kan sitta häktad inte omgärdas av tydliga regler.
            Domstolen måste regelbundet ompröva ett häktningsbeslut, vilket
            också kan överklagas till högre instans, men någon prövning av
            om den sammanlagda häktningstiden är rimlig finns det inte utrymme
            för. Så länge misstanke på sannolika skäl kvarstår kan häktningstiden
            lagligt sett förlängas, i teorin utan annan bortre gräns än brottets
            preskriptionstid. Därför behövs ett skydd för att den misstänkte
            inte ska utsättas för ett sammanlagt frihetsberövande som står
            i strid med grundlagens krav på rättegång utan oskäligt dröjsmål.
          </p>
          <p xml:id="i-JK27GBYSdiShgGcxH3zy55">
            Förutom frihetsberövande genom häktning eller fängelse finns
            andra former, som exempelvis tvångsomhändertagande av barn, missbrukare,
            vissa smittbärare med flera, vilket kan ske med stöd av olika
            lagar. Sådana ärenden prövas i regel i förvaltningsdomstolar och
            enligt de lagar där de föreskrivs. Även här kan det i undantagsfall
            hända att grunderna för att tvångsmedlet tillämpas kommer i konflikt
            med individens rättssäkerhet.
          </p>
          <p xml:id="i-ShaBBg4oeWE3bufeQZbA3d">
            Därutöver förekommer olika former av påföljder eller sanktioner
            som inte är direkt frihetsberövande utan frihetsinskränkande,
            reseförbud eller förbud mot arbete m.m. liksom frysning av ekonomiska
            tillgångar som följd av misstänkt brottslighet, t.ex. terrorbrottslighet.
            Särskilt i sådana fall, där det av naturen är svårt att bevisa
            att brottslig verksamhet förekommer och där det ofta kan vara
            oklart vilket, om något, land eller internationellt organ som
            är upphov till misstanken och krav på laga prövning inom viss
            tid idag saknas, måste någon begränsning införas för att stärka
            rättssäkerheten för den enskilde.
          </p>
          <p xml:id="i-LcFdq6S1enA4ia9wXxkiAg">
            Folkpartiet har tidigare motionerat (bl.a. 2005/06:K430, Liberala
            spelregler för demokratin) om att skyddet för individen bör värnas
            starkare i grundlagen än idag, genom att i regeringsformen införa
            en princip om rätt till juridisk prövning av ett frihetsinskränkandes
            lagenlighet och proportionalitet som är tillämpbar på alla former
            av frihetsberövande eller frihetsinskränkande tvångsmedel, endera
            när andra rättsliga möjligheter till prövning saknas eller när
            det av något annat skäl kan visas att ett rättsövergrepp är begånget.
            Denna princip ska inte ersätta ordinarie gång vid överklagande
            av beslut om tvångsmedel utan täcka sådana fall där möjligheten
            till överklagande saknas eller där överklagandet är inskränkt
            till att pröva endast vissa delar av ett ärende och inte ifall
            tvångsmedlet är förenligt med individens rättigheter eller rimligt
            och proportionellt. Det kan också vara tillämpligt på rättsfall
            där möjlighet till resning saknas, men där omständigheterna ändå
            tydligt talar för att en dom avkunnats på felaktiga grunder.
          </p>
          <p xml:id="i-9CMkgNHFHabC7K4ge2zKJL">
            Denna princip kan liknas vid det rättsliga institutet habeas
            corpus som förekommer framför allt i anglosaxiska länder. Det
            anses där vara det kanske mest grundläggande skyddet främst mot
            frihetsberövande utan laglig grund men genom vissa utvidgningar
            skyddas också vissa andra rättigheter. I vissa fall kan habeas
            corpus-institutet även fungera för att försäkra att en individ
            som dömts av domstol har blivit dömd utan procedurella fel, när
            andra möjligheter att överklaga saknas.
          </p>
          <p xml:id="i-WpYM1Nz3YFSgStSQFep2Yr">
            Behovet av frihetsberövande och också andra tvångsmedel, ytterst
            för att skydda medborgarna, bör i rättssamhället balanseras av
            ett lika starkt skydd mot rättsövergrepp. Att införa habeas corpus-institutet
            med utvidgning till att omfatta även andra frihetsinskränkande
            tvångsåtgärder bör därför utredas i Sverige. Detta bör riksdagen
            tillkännage för regeringen.
          </p>
        </div>
        <div xml:id="i-2NUw4n7LHp7uKpsU2VxzLG" type="signatureBlock">
          <list xml:id="i-CXwaVuxQqQLgN4JWqVB1b1">
            <item xml:id="i-GUDruXFauNjknpDNcNBwQx" who="i-Lkf5FvD1gchUCpgYWfTFLh" type="signature">
              Camilla Lindberg (fp)
            </item>
            <item xml:id="i-9jPwyGjEeshsYF2LGwhKAp" who="i-HUjSZiwF294s3waLDaSH8f" type="signature">
              Agneta Berliner (fp)
            </item>
          </list>
        </div>
      </div>
    </body>
  </text>
</TEI>
