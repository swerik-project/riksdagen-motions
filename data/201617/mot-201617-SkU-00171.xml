<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SkU-00171">
  <teiHeader>
    <fileDesc>
      <titleStmt>
        <title>Skatteflykt</title>
        <author corresp="i-7r5EMv9VstEFKe8CzeUCH5">av Daniel Sestrajcic m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:171 av Daniel Sestrajcic m.fl. (V)</title>
          <idno type="rdwebb">H402171</idno>
          <rs type="number">171</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H402171/text</ref>
          <ref type="dokument_url_html">http://data.riksdagen.se/dokument/H402171</ref>
          <ref type="dokumentstatus_url_xml">http://data.riksdagen.se/dokumentstatus/H402171</ref>
          <ref type="docx">http://data.riksdagen.se/fil/57DBB775-747D-4288-A080-5CE17E6CBEAE</ref>
          <ref type="pdf">http://data.riksdagen.se/fil/C610B020-4D6D-4DB3-AF7C-0ACBFA12E7E4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UTYhNYR2gVRs1H7igLE9xg" type="signed"/>
        <correspContext corresp="i-UTYhNYR2gVRs1H7igLE9xg">
          <note type="signatory" corresp="i-7r5EMv9VstEFKe8CzeUCH5"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-Xbq1HVkxhCYVmfPLN63HRo"/>
        </correspContext>
        <correspAction xml:id="i-QwPajR9a1jiDZUBkwnTspT" type="submitted">
          <date when="2016-09-28"/>
          <time when="13:54:32"/>
        </correspAction>
        <correspAction xml:id="i-TCS7FuBgzTy3sqTGF4ne8L" type="reviewed">
          <date when="2016-09-30"/>
          <time when="09:33:36"/>
        </correspAction>
        <correspAction xml:id="i-81NujkeEt9KqPR7qLoh6aP" type="referred">
          <date when="2016-10-14"/>
        </correspAction>
        <correspAction xml:id="i-GLPtZK4jpYtMZ5BLCp76ZC" type="assigned">
          <date when="2017-06-19"/>
          <time when="08:10:00"/>
        </correspAction>
        <correspContext corresp="i-GLPtZK4jpYtMZ5BLCp76ZC">
          <ref type="assignedTo">Skatteutskottet</ref>
        </correspContext>
        <correspAction xml:id="i-5PsntwCXJQX5KsgjHTJtLF" type="behandlas_i"/>
        <correspContext corresp="i-5PsntwCXJQX5KsgjHTJtLF">
          <ref type="uppgift">2016/17:SkU26</ref>
          <ref type="ref_dok_id">H401SkU26</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SkU26</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4eMuDA6bwUZ1c28fuVQkYG" type="motHeader">
        <div xml:id="i-LwqJK3xeZVyHBNjbjoPTkz" type="motTitle">
          Motion till riksdagen 2016/17:171 av Daniel Sestrajcic m.fl.
          (V) Skatteflykt
        </div>
      </div>
      <div xml:id="i-Hi53Y2kELPd6EEY5sSWD3b" type="motBody">
        <div xml:id="i-8WuuevciMGsK8qtFh9Hdv" type="motProposal" subtype="förslag">
          <head xml:id="i-BMWZ6CCvUS61x9WKSvq6Mw">
            Förslag till riksdagsbeslut
          </head>
          <list xml:id="i-LRtJaEqtSU3tFQ94EJ9T7H" style="ol">
            <item xml:id="i-K3X8hQv68wX17rDz2t7Zg3">
              Riksdagen ställer sig bakom det som anförs i motionen om att
              det omedelbart bör tillsättas en parlamentarisk utredning, en
              skatteflyktskommission, i syfte att dels kartlägga omfattningen
              av skatteflykt, dels föreslå åtgärder för att motverka detsamma,
              och detta tillkännager riksdagen för regeringen.
            </item>
            <item xml:id="i-DhsyjXxybXmafenJ5t2ivP">
              Riksdagen ställer sig bakom det som anförs i motionen om att
              Skatteflyktskommissionen bör få i uppdrag att se över generalklausulen
              och komma med förslag på ny lagstiftning i syfte att motverka
              skatteflykt och tillkännager detta för regeringen.
            </item>
            <item xml:id="i-85Zvretremm5gPXZgNh7Ci">
              Riksdagen ställer sig bakom det som anförs i motionen om att
              Skatteflyktskommissionen bör få i uppdrag att ta fram lagstiftning
              som tvingar banker och skattekonsulter att betrakta alla juridiska
              personer i skatteparadis som högriskkunder och genom en anmälningsplikt
              anmäla detta till Skatteverket, och detta tillkännager riksdagen
              för regeringen.
            </item>
            <item xml:id="i-PdPnJmsHpxSp6igkSnS69p">
              Riksdagen ställer sig bakom det som anförs i motionen om att
              Skatteflyktskommissionen bör få i uppdrag att se över möjligheterna
              att förbjuda brevlådeföretag vars enda syfte är skatteplanering,
              och detta tillkännager riksdagen för regeringen.
            </item>
            <item xml:id="i-J5UYPR4B42RnASQJqk5ib9">
              Riksdagen ställer sig bakom det som anförs i motionen om att
              Skatteflyktskommissionen bör få i uppdrag att genomföra en kartläggning
              av omfattningen av skatteflykt och analysera hur mycket det offentliga
              förlorat i form av skatteinkomster på grund av skatteflykt under
              de senaste 15 åren, och detta tillkännager riksdagen för regeringen.
            </item>
            <item xml:id="i-M4Kq1bNP38j9AWP16EgPCw">
              Riksdagen ställer sig bakom det som anförs i motionen om att
              ett skattetillägg alltid ska tas ut vid självrättelser och tillkännager
              detta för regeringen.
            </item>
            <item xml:id="i-KmcukWnCCXt8sbDDkn84Em">
              Riksdagen ställer sig bakom det som anförs i motionen om att
              den retroaktiva tiden för beskattning bör höjas från sex till
              femton år och tillkännager detta för regeringen.
            </item>
            <item xml:id="i-RxK6Q9pYd2ErteL9NG8kco">
              Riksdagen ställer sig bakom det som anförs i motionen om att
              regeringen inom ramen för EU bör få i uppdrag att verka för ändringar
              i det nya land-för-land-direktivet och tillkännager detta för
              regeringen.
            </item>
            <item xml:id="i-GAJyhWKfc99o57gEGSsfbV">
              Riksdagen ställer sig bakom det som anförs i motionen om Sveriges
              roll som pådrivare i det globala arbetet mot skatteflykt och tillkännager
              detta för regeringen.
            </item>
            <item xml:id="i-VKS3cDVFKkCJa6P4pEq82z">
              Riksdagen ställer sig bakom det som anförs i motionen om att
              Sverige bör undersöka möjligheterna att införa ett globalt värdepappersregister
              och tillkännager detta för regeringen.
            </item>
          </list>
        </div>
        <div xml:id="i-VmCZh2Du5941LPxYjQF3ii" type="motContent">
          <head xml:id="i-FZRBg7zgWQDTotLQYxEhoi" type="h1">
            Bakgrund
          </head>
          <p xml:id="i-Vqpwakv1mziJarJ4FceUtG">
            Skatteflykt och skattebrott är ett stort samhällsproblem. Det
            undandrar samhället stora resurser som hade kunnat användas till
            stärkt välfärd m.m. Det är också allvarligt eftersom det minskar
            tilliten, sammanhållningen och förtroendet för vårt samhälle och
            våra myndigheter. De som ägnar sig åt aggressiva skatteupplägg
            är ofta storföretag och höginkomsttagare. Det kan då leda till
            en situation där vanliga löntagare kanske frågar sig varför de
            ska betala skatt när många i samhällets topp struntar i det.
          </p>
          <p xml:id="i-Rg5HWcPjAtP1Hn64acAiYt">
            Den senaste tidens avslöjanden i form av Panama Papers, Lux Leaks,
            Swiss Leaks har visat att problemen i Sverige är omfattande, med
            höginkomsttagare som gömmer pengar, bolag som planerar bort sin
            skatt och revisionsbyråer och banker som glatt hjälper till. Nu
            är det dags för Sverige att såväl nationellt som internationellt
            på ett kraftfullare sätt ta på sig ledartröjan i arbetet med att
            omöjliggöra skatteparadisen och förhindra aggressiv skatteplanering
            samt skatteflykt. I jämförelse med flera andra länder har dessutom
            Sverige en fördelaktig skattelagstiftning för bolag och förmögna.
            Sverige är i dag förmodligen det enda industrilandet som inte
            har vare sig förmögenhets-, arvs- och gåvoskatt eller en fastighetsskatt
            som inte är kopplad till fastighetens värde. Därtill har bolagsskatten
            sänkts i flera steg och ligger i dag under genomsnittet i OECD.
            Detta är inte rimligt, och det är hög tid att de rika och företagen
            bidrar på ett rimligt sätt till det samhälle där de lever och
            verkar.
          </p>
          <p xml:id="i-7pNPMSPxL5fXePvQQQVpYg">
            Det finns ingen allmänt vedertagen definition av skatteflykt.
            En definition att hålla sig till är dock den som nämns i propositionen
            till den svenska skatteflyktslagen. Där anges att skatteflykt
            är när skattesubjektet ”visserligen på ett formellt fullt giltigt
            sätt utnyttjar skattereglerna men där skatteförmåner uppkommer
            som framstår som inte avsedda”.
            <ref xml:id="i-FnYemu18M48Mmibi7fzqek" target="i-QJ952bpBE4mxGkbcb68q5g">
              [1]
            </ref>
            På detta sätt avgränsas skatteflykt mot skattebrott genom att
            uppläggen och transaktionerna på ett formellt plan inte är olagliga,
            men ändå strider mot syftet med lagstiftningen.
            <ref xml:id="i-79n8tqhf9MxYgMFyrJ7Yab" target="i-AwwUYei7Hgv6JjJcyyEivh">
              [2]
            </ref>
          </p>
          <p xml:id="i-PBzhXuNWjp54GkpxaCZP2G">
            Länder har i huvudsak två olika metoder för att bemöta skatteflykt.
            Den första metoden är att ha en s.k. generalklausul mot skatteflykt.
            Med generalklausul avses en lagregel som är allmänt hållen för
            att kunna täcka in förhållanden som är svåra att förutse av lagstiftaren
            men som kan betraktas som olagliga enligt lagens anda. Sverige
            och många andra länder har valt att formulera sin lagstiftning
            mot skatteflykt i form av en generalklausul. De stater som inte
            har valt att bekämpa skatteflykt med hjälp av generalklausul använder
            sig ofta av en praxismetod. Metoden liknar förfarandet med en
            generalklausul, då det oftast i praxis ställs upp ett antal rekvisit
            för att man ska kunna döma för skatteflykt.
            <ref xml:id="i-9X7Ez5w9cz5RyhQSk6M2yv" target="i-LuJ3jmXo8rnJHuWLnnPTRV">
              [3]
            </ref>
          </p>
          <p xml:id="i-YVBKPTBZNv6DiNToeA6Tu7">
            Vänsterpartiet har länge krävt att Skatteverket ska få ökade
            resurser för att motverka skatteflykt och aggressiva skatteupplägg.
            Det är därför glädjande med det resurstillskott till Skatteverket
            och Ekobrottsmyndigheten på sammanlagt 175 miljoner kronor för
            perioden 2017–2020 i budgetpropositionen för 2017 som Vänsterpartiet
            kommit överens om med regeringen. Pengarna tillförs för att förstärka
            och intensifiera arbetet med att bekämpa skatteflykt och skattebrott
            både inom respektive myndighet och för att stärka samverkan mellan
            dem. Vänsterpartiet har också fått igenom en överenskommelse med
            regeringen om att Skatteverket ska redovisa exempel på åtgärder
            mot skatteflykt och skattefusk i andra länder och återkomma med
            förslag till åtgärder i Sverige.
          </p>
          <head xml:id="i-6Lhq7qiAfi4KEqAPvkXeCT" type="h1">
            Skatteflyktskommission
          </head>
          <p xml:id="i-8RJDDoS173e5AkMauKsDbf">
            Vänsterpartiet föreslår att det omedelbart tillsätts en parlamentarisk
            utredning, en skatteflyktskommission, i syfte att dels kartlägga
            omfattningen av skatteflykt, dels föreslå åtgärder för att motverka
            detsamma. Detta bör riksdagen ställa sig bakom och tillkännage
            för regeringen.
          </p>
          <p xml:id="i-DioZheXFZCRjMYiQ4yihH5">
            Den ovan nämnda generalklausulen i skatteflyktslagen har visat
            sig otillräcklig för att komma åt stora och avancerade skatteupplägg.
            Skatteflyktskommissionen bör därför få i uppdrag att se över generalklausulen
            och komma med förslag på ny lagstiftning i syfte att motverka
            skatteflykt. Detta bör riksdagen ställa sig bakom och tillkännage
            för regeringen.
          </p>
          <p xml:id="i-LWgvUQwUPxtfxWRGhGPrPW">
            Internationellt förs en debatt om skattekonsulternas roll i aggressiv
            skatteplanering. Banker, revisionsbyråer, skattejurister och konsulter
            samt rådgivare tjänar stora pengar på att tillhandahålla rådgivning
            och tjänster som leder till såväl skatteflykt som aggressiv skatteplanering.
            Det är uppenbart att dessa rådgivare är en viktig del av skatteflyktsindustrin.
            Det är bra att regeringen efter överenskommelse med Vänsterpartiet
            tillsätter en utredning för att tvinga dessa att anmäla nya skatteupplägg,
            men mer behöver göras. Skatteflyktskommissionen bör få i uppdrag
            att ta fram lagstiftning som tvingar banker och skattekonsulter
            att betrakta alla juridiska personer i skatteparadis som högriskkunder
            och genom en anmälningsplikt anmäla detta till Skatteverket. Detta
            bör riksdagen ställa sig bakom och tillkännage för regeringen.
          </p>
          <p xml:id="i-E8wdyVHGwDoFmiAuo2Utn5">
            Våren 2016, i de s.k. Panamadokumenten, avslöjades det att den
            Panamabaserade advokatfirman Mossack Fonseca hjälpt mängder med
            förmögna individer att gömma undan inkomster och förmögenheter
            via s.k. brevlådeföretag och på så sätt slippa att betala skatt.
            Brevlådeföretag är företag utan verksamhet som bara finns till
            namnet. Den vanligaste anledningen till att någon startar ett
            brevlådeföretag är att man vill dölja inkomster man haft hemma
            eller utomlands. Skatteflyktskommissionen bör få i uppdrag att
            se över möjligheterna till att förbjuda brevlådeföretag vars enda
            syfte är skatteplanering. Detta bör riksdagen ställa sig bakom
            och tillkännage för regeringen.
          </p>
          <p xml:id="i-9YdgE9SPuordFUj3isbVQr">
            Skatteflyktskommissionen bör också få i uppdrag att genomföra
            en kartläggning av omfattningen av skatteflykt och analysera hur
            mycket det offentliga förlorat i form av skatteinkomster p.g.a.
            skatteflykt under de senaste 15 åren. Detta bör riksdagen ställa
            sig bakom och tillkännage för regeringen.
          </p>
          <head xml:id="i-4VLWoTd5cojvD3LHwrA5sK" type="h1">
            Självrättelser
          </head>
          <p xml:id="i-GUnb1xKHCj7VeH37TPNN99">
            Under de senaste åren har det inom ramen för G20/OECD bedrivits
            ett arbete mot skatteflykt. Man har arbetat för att etablera globala
            standarder för transparens och informationsutbyte på begäran samt
            automatiskt informationsutbyte. Detta har satt press på dem som
            bor i Sverige och har tillgångar som ger inkomster utomlands,
            då dessa ofta ska beskattas i Sverige. I Sverige och i många andra
            länder finns möjligheten att göra s.k. självrättelser. En självrättelse
            innebär att man på eget initiativ begär rättelse av de uppgifter
            man lämnat till skattemyndigheten. Om man gör detta kan man slippa
            att betala skattetillägg, vilket är en ekonomisk sanktion som
            påförs den som lämnat oriktiga uppgifter i deklarationen. Det
            svenska regelverket kring självrättelser och skattetillägg är
            generöst i ett internationellt perspektiv. På Vänsterpartiets
            initiativ ska regeringen göra en översyn av den s.k. kostnadsräntan
            vid självrättelser. Det är bra, men långt ifrån tillräckligt.
            Vänsterpartiet föreslår att ett skattetillägg alltid ska tas ut
            vid självrättelser. Detta bör riksdagen ställa sig bakom och tillkännage
            för regeringen.
          </p>
          <p xml:id="i-3JWrC8yPZAtNeb8pwLL5qP">
            Vänsterpartiet föreslår vidare att den retroaktiva tiden för
            beskattning höjs från sex till femton år. Detta bör riksdagen
            ställa sig bakom och tillkännage för regeringen.
          </p>
          <head xml:id="i-4TqpHJV9gzEne9jfukaCBx" type="h1">
            Land-för-land-rapportering
          </head>
          <p xml:id="i-246ndmagcZo8nNgg6znygc">
            Inom ramen för det ovan nämnda arbetet som bedrivs av G20/OECD
            mot skatteflykt togs en handlingsplan fram för att bekämpa urholkning
            av skattebaser och överföring av vinster (BEPS). I detta arbete
            har en global standard för utbyte av land-för-land-rapporter tagits
            fram. Konkret innebär detta att land-för-land-rapporter ska kunna
            utbytas mellan skattemyndigheter i de länder som anslutit sig
            till samarbetet.
          </p>
          <p xml:id="i-TtjB1AQi8ATk3qybfyY4fB">
            I januari 2016 presenterade EU-kommissionen ett åtgärdspaket
            mot skatteflykt (Anti Tax Avoidance Package). Enligt förslaget
            ska stora multinationella företag lämna land-för-land-rapporter
            till skattemyndigheterna. I detta förslag finns det inte något
            krav på att informationen ska offentliggöras. I våras presenterade
            kommissionen ett kompletterande förslag, KOM (2016) 198, om land-för-land-rapportering.
            Den stora, och positiva förändringen, är att direktivet innehåller
            krav på öppen land-för-land-rapportering. Regeringen är kritisk
            till kommissionens nya förslag som man menar riskerar att skrämma
            iväg länder från att ansluta sig till den globala standarden,
            BEPS, som tagits fram av OECD. Vänsterpartiet välkomnar till övervägande
            del kommissionens förslag till nytt direktiv. Vi ser öppen land-för-land-rapportering
            som ett centralt inslag för att öka transparensen och på så sätt
            bidra till att företagens vinster beskattas där de skapats. Inte
            minst är öppenhet viktig i utvecklingsländerna, där ökad transparens
            är viktigt i kampen mot korruption.
          </p>
          <p xml:id="i-Vg9SKgUjk3KUzcbeFycK9h">
            Förslaget har emellertid ett antal brister. För det första är
            omsättningsgränsen väl hög. Endast multinationella företag med
            en omsättning som överstiger 750 miljoner euro behöver ta fram
            en land-för-land-rapport. För det andra behöver de uppgifter som
            företagen ska bifoga i sina öppna land-för-land-rapporter vara
            mer detaljerade jämfört med kommissionens förslag. Förslaget har
            också fått kritik för att det är kommissionen som kommer att avgöra
            vilka länder som ska klassas som skatteparadis och därmed svartlistas
            av EU. När kommissionen tidigare presenterade en svartlista över
            skatteparadis pekade många kritiker på att europeiska länder som
            t.ex. Luxemburg saknades.
          </p>
          <p xml:id="i-7whNgUw4eHSnk7zKvdmFKD">
            Vänsterpartiet föreslår att regeringen får i uppdrag att inom
            ramen för EU verka för att det nya direktivet ändras så att gränsvärdet
            för land-för-land-rapportering sänks, att den öppna land-för-land-rapporteringen
            blir mer detaljerad och att ett oberoende organ får till uppgift
            att ta fram en svartlista över skatteparadis. Vad som ovan anförs
            om att den svenska regeringen bör få i uppdrag att inom EU verka
            för ändringar i det nya land-för-land-direktivet bör riksdagen
            ställa sig bakom och tillkännage för regeringen.
          </p>
          <head xml:id="i-LWYEv2RxAU3b99dxR7nJfS" type="h1">
            Globalt samarbete
          </head>
          <p xml:id="i-Bx8Sfmb1Kmnaag6iTZb8hg">
            Sverige har ett ansvar för att utvecklingsländerna får sitta
            med vid bordet när arbetet mot skatteflykt och aggressiv skatteplanering
            diskuteras och beslutas i OECD. Sverige bör verka för att det
            inom ramen för FN upprättas ett organ för att bekämpa skatteflykt
            och aggressiv skatteplanering där utvecklingsländerna finns med.
            Som stor biståndsgivare bör Sverige stötta utvecklingsländerna
            i att upprätta fungerande strukturer för att kunna driva in skatter
            samt stödja det civila samhället så att de kan agera som "watch-dogs"
            i att utkräva ansvar av politiker och företag. Vad som ovan anförs
            om Sveriges roll som pådrivare i det globala arbetet mot skatteflykt
            bör riksdagen ställa sig bakom och tillkännage för regeringen.
          </p>
          <p xml:id="i-ATH3kJTHfPY7QiqjPks67u">
            Sverige bör också undersöka möjligheterna att införa ett globalt
            värdepappersregister. Detta bör riksdagen ställa sig bakom och
            tillkännage för regeringen.
          </p>
          <head xml:id="i-HLPDCW7bKSiAkSWXshBs4s" type="h1">
            Ordning och reda på arbetsmarknaden
          </head>
          <p xml:id="i-KoHka7bsfgFWyQPXfpRVsz">
            I motion 2016/17:1196 Ordning och reda på arbetsmarknaden uppmärksammar
            Vänsterpartiet en rad olika missförhållanden på arbetsmarknaden
            och presenterar en rad förslag mot svartjobb, social dumping m.m.
            En del av förslagen berör skatteområdet och kampen mot skatteflykt
            och skattefusk. Här redogörs kort för dessa förslag.
          </p>
          <p xml:id="i-TAmBH4QxDbQwHZfhQeoFqG">
            Ett problem med F-skattsedlar är att dessa missbrukas för att
            arbetsgivare vill undvika sitt arbetsgivaransvar. Det förekommer
            att personer med F-skatt bara har en uppdragsgivare, och då inte
            sällan i form av sin gamla arbetsgivare. Därför lägger Vänsterpartiet
            i motionen förslag att det ska krävas mer än en uppdragsgivare
            för att godkännas för F-skatt.
          </p>
          <p xml:id="i-XJTET76peeHsGpF6RWpfa4">
            Det är viktigt att framhålla F-skattens roll som skydd för den
            enskilde konsumenten. Den som anlitar en uppdragstagare med F-skatt
            behöver inte göra något skatteavdrag eller betala arbetsgivaravgifter
            på ersättningen. Om en oseriös uppdragstagare blir godkänd för
            F-skatt kan detta utnyttjas i syfte att försvåra upptäckten av
            svartarbete. I dag gäller ett godkännande av F-skatt tills vidare.
            Som ett försök att begränsa fusk föreslår därför Vänsterpartiet
            i ovan nämnda motion att ett tidsbegränsat godkännande av F-skatt
            införas.
          </p>
          <p xml:id="i-GtBH7joMgpaLjN5ssUfxkF">
            Ett annat problem när det gäller utländska företag som verkar
            i Sverige är reglerna om fast driftsställe. Reglerna avgör om
            ett utländskt företag ska betala inkomstskatt i Sverige eller
            inte. I dag är reglerna hårt knutna till en bedömning av huruvida
            ett företag är etablerat på en exakt plats i Sverige eller inte.
            Företag som inte går att knyta till en exakt plats i Sverige kan
            därmed undgå skattskyldighet genom att ha sitt kontor utomlands,
            även om de bedriver omfattande verksamhet i Sverige. Det kan t.ex.
            röra sig om åkeriföretag, bemanningsföretag eller byggföretag.
            Detta öppnar för osund konkurrens och social dumpning. I motionen
            Ordning och reda på arbetsmarknaden föreslår därför Vänsterpartiet
            att det utreds om inkomstskattelagens bestämmelser om fast driftsställe
            är ändamålsenligt utformade för att täcka in utländska företag
            som i stor omfattning verkar i Sverige.
          </p>
        </div>
        <div xml:id="i-VowPfwKdo8Fqtegj85wJv3" type="motSignatures">
          <list xml:id="i-EKieSoQgMomX4cjYcajHDh">
            <item xml:id="i-JW5CZuLncCH1JY2XNpkYAE">
              Daniel Sestrajcic (V)
            </item>
            <item xml:id="i-M1ySJs4xgFXqmBfVdTTnXQ">
              Ulla Andersson (V)
            </item>
            <item xml:id="i-HwyAJLYsp5PHKJXGMgQpds">
              Ali Esbati (V)
            </item>
            <item xml:id="i-BaE75L9ZedM3STf1UwXEuJ">
              Christina Höj Larsen (V)
            </item>
            <item xml:id="i-FaNme5Mw3PErdRvkeB3amy">
              Wiwi-Anne Johansson (V)
            </item>
            <item xml:id="i-USCAcEJnB1CXFE8TQc1ye8">
              Daniel Riazat (V)
            </item>
          </list>
        </div>
        <div xml:id="i-37zBZr34AeGiNGwnr3Yfjr" type="motNotes">
          <noteGrp xml:id="i-Sd9bBZvSVf3aXyctJgAw39">
            <note xml:id="i-QJ952bpBE4mxGkbcb68q5g">
              [1] Prop. 1980/81:17, s. 11.
            </note>
            <note xml:id="i-AwwUYei7Hgv6JjJcyyEivh">
              [2] Svensson Ohlin, Ninni (2014), ”Generalklausul mot skatteflykt
              i Sverige och Australien”, Lunds universitet.
            </note>
            <note xml:id="i-LuJ3jmXo8rnJHuWLnnPTRV">
              [3] Ibid.
            </note>
          </noteGrp>
        </div>
      </div>
    </body>
  </text>
</TEI>
