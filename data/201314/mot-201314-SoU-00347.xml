<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00347">
  <teiHeader>
    <fileDesc>
      <titleStmt>
        <title>Rättvis vinhandel</title>
        <author corresp="i-VRHymVx7EsX48sg7b5qmpS i-548HUVvKe8n48M3pQmFeUC">av Jan Lindholm och Amineh Kakabaveh (MP, V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rättvis vinhandel</title>
          <idno type="rdwebb">H102So347</idno>
          <rs type="number">So347</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So347/text</ref>
          <ref type="dokument_url_html">http://data.riksdagen.se/dokument/H102So347</ref>
          <ref type="dokumentstatus_url_xml">http://data.riksdagen.se/dokumentstatus/H102So347</ref>
          <ref type="doc">http://data.riksdagen.se/fil/1B1178F2-D2C4-4DF1-8A63-5E45FD4FC28E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FghyPmEn2DhEXUGvDARANC" type="signed"/>
        <correspContext corresp="i-FghyPmEn2DhEXUGvDARANC">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-548HUVvKe8n48M3pQmFeUC"/>
        </correspContext>
        <correspAction xml:id="i-8Amir2ysFwvDz27535ErEa" type="numbering">
          <date when="2013-10-03"/>
        </correspAction>
        <correspAction xml:id="i-87sBKJyzGTFd1L9gWgaKoa" type="submission">
          <date when="2013-10-02"/>
        </correspAction>
        <correspAction xml:id="i-5uz9P78yQHFFwb7uAimKZw" type="transfer">
          <date when="2013-09-26"/>
        </correspAction>
        <correspAction xml:id="i-XnHsQxtcfiy4HcVQFpywfd" type="assigned"/>
        <correspContext corresp="i-XnHsQxtcfiy4HcVQFpywfd">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HYb8XqxSwwBWZZyYFTYKV8" type="motHeader"/>
      <div xml:id="i-Gs3AmTHYvCfsiWrY6qeWEJ" type="motBody">
        <div xml:id="i-AVvZ3Uh1MjMUbBBSGRjtX7" type="motProposal" subtype="förslag">
          <head xml:id="i-UZzTGQtTskWMV8tdApMARb">
            Förslag till riksdagsbeslut
          </head>
          <list xml:id="i-AViYWZfWEgfHpiF2ZCYd2N" style="ol">
            <item xml:id="i-PqYC4CZFCGA8VoiRxzDUHP">
              Riksdagen tillkännager för regeringen som sin mening vad som
              anförs i motionen om att det inte finns någon motsättning mellan
              att värna det alkoholpolitiska målet och att arbeta för sociala
              och etiska mål för de som producerar produkterna.
            </item>
            <item xml:id="i-RrTDj132Pbc6Q3thadorNT">
              Riksdagen tillkännager för regeringen som sin mening vad som
              anförs i motionen om att Systembolaget bör ta ett större ansvar
              för arbetsrätt och andra sociala rättigheter.
            </item>
            <item xml:id="i-Er6pTiTd7sSYi6P3YPe9zq">
              Riksdagen tillkännager för regeringen som sin mening vad som
              anförs i motionen om att inom de gränser som EU sätter för Systembolagets
              verksamhet ska mänskliga rättigheter för de som producerar vinerna
              värnas.
            </item>
            <item xml:id="i-PwU897Hae2UChv7rXw6xiW">
              Riksdagen tillkännager för regeringen som sin mening vad som
              anförs i motionen om att utreda i vilken utsträckning krav kan
              riktas mot de importörer som har rätt att leverera till Systembolaget
              att säkerställa mänskliga rättigheter för vinarbetarna.
            </item>
            <item xml:id="i-QX7Y7XvcHX1n8JzPw54hLb">
              Riksdagen tillkännager för regeringen som sin mening vad som
              anförs i motionen om att Systembolaget ska verka för att utbudet
              av produkter med Fairtrade-märkning eller annan etisk och miljömässig
              märkning ökar i butikssortimentet.
            </item>
            <item xml:id="i-KbNUEeY2bLsfCFXcSy4QPD">
              Riksdagen tillkännager för regeringen som sin mening vad som
              anförs i motionen om att Systembolaget genom ägardirektiv bör
              få i uppdrag att utveckla begreppet andra affärsmässiga hänsyn
              i sina inköpsvillkor så som i motionen anges.
            </item>
          </list>
        </div>
        <div xml:id="i-CpyFADUnhu2j6xjqzVFvQK" type="motContent">
          <head xml:id="i-3FiYX3qMD5UwsFUqBpGKtG" type="h1">
            Inledning
          </head>
          <p xml:id="i-EAF7vwt8Jh2DPgvERaqejY">
            Systembolaget är tillsammans med de övriga nordiska alkoholmonopolen
            en av världens största återförsäljare av vin eftersom vi har monopol
            i Sverige. Lantarbetare på vingårdar världen över tillhör emellertid
            de mest utsatta och underbetalda yrkesgrupperna. Vi har under
            2013 genomfört en studieresa till Sydafrika för att studera villkoren
            för lantarbetare där. Bakgrunden till studieresan var en rapport
            Ripe with Abuse. Human Rights Conditions in South Africas Fruit
            and Wine Industries (Human Rights Watch, augusti 2011) som visar
            att lantarbetares rättigheter kränks systematiskt i Sydafrika
            – det enskilda land varifrån Systembolaget köper mest vin. 30
            procent av det vin som säljs på Systembolaget produceras i Sydafrika
            och Sverige är det tredje största exportlandet för viner från
            Sydafrika. Det gör att Sverige och Systembolaget har stora möjligheter
            att påverka villkoren för vinindustrin i landet.
          </p>
          <head xml:id="i-RC7ZhBqESWDnFGBaVEsDC9" type="h1">
            Tidigare behandling
          </head>
          <p xml:id="i-6cq41hzSmJg4ageheYn5WX">
            En motion med samma titel lämnades in under allmänna motionstiden
            2011 och samtliga förslag i motionen avslogs. Efter det att motionen
            skrevs antog Systembolaget sin plan för arbete med en uppföljningskod
            för socialt ansvarstagande, BSCI. Arbetet med koden sker i samverkan
            med de nordiska ländernas motsvarigheter till Systembolaget. Under
            2013 sker de första besöken med kontroller på vingårdarna och
            först efter återbesök året därpå kan vi förvänta oss någon form
            av utvärdering om detta arbete har något praktiskt genomslag.
          </p>
          <p xml:id="i-BFwpvmYs7c7Dx5PzzGG1sb">
            För mer bakgrundsinformation hänvisar vi i första hand till motion
            2011/12:So332 samt till rapportering från projektet Rättvis vinhandel.
            Denna motion innehåller nya förslag till beslut för riksdagen
            utifrån den förändring som Systembolagets arbete inneburit.
          </p>
          <head xml:id="i-Q9qYTMpjH8Z4vcpoYwcqeE" type="h1">
            Motivering
          </head>
          <p xml:id="i-W8Rr3fD7KM6FXnW7Hgivfb">
            Under vår studieresa kunde vi genom möten med företrädare för
            ett flertal olika organisationer som arbetar med vingårdsarbetarnas
            villkor få bekräftelse på det mesta av det vi läst om i olika
            rapporter. Fast anställda vinarbetare som bor på vingårdarna men
            som utgör en mycket liten del av den totala arbetsstyrkan lever
            under villkor som man vågar visa upp även om fattigdomen är skrämmande
            för oss. En familj med två minimilöner har tillräckligt för att
            klara 42 procent av näringsbehovet för en familj med tre barn.
            På den direkta frågan om hur man då kan överleva blir svaret oftast,
            vi överlever inte vi dör unga.
          </p>
          <p xml:id="i-G7dotURmxpBh8Y2mWkVKFa">
            För att inga missförstånd skall uppstå så måste vi inleda vår
            argumentation med att fastslå att våra ambitioner att genom Systembolagets
            verksamhet påverka villkoren för vinarbetare som producerar för
            bolaget inte får äventyra monopolet. För att det inte skall råda
            någon tvekan om att det alkoholpolitiska verktyget inte får äventyras
            för det sociala ansvarstagandet via produkterna föreslår vi att
            riksdagen tar ett tydligt beslut om detta. Riksdagen bör därför
            ge regeringen till känna som sin uppfattning att det inte finns
            någon motsättning mellan att arbeta för etiska och sociala mål
            i hela produktionskedjan och att värna det alkoholpolitiska målet.
          </p>
          <p xml:id="i-8fuKHwvrtbkmJ9jqCZyHr6">
            Att det offentliga genom sina totalt över 2000 olika bolag och
            alla myndigheters upphandlingar har möjlighet att påverka marknaden
            och marknadskrafterna är oomtvistat. Regeringen kan genom ägardirektiv
            och riksdagen genom lagstiftning ställa krav på de statliga bolagen.
            Arbetet med BSCI är en bra början i Systembolagets försök att
            ta ett större socialt och arbetsrättsligt ansvar även om vi är
            besvikna över att man valt ett system som inte involverar de fackliga
            organisationerna. Genom att komplettera BSCI med Wieta som är
            en frivilligorganisation i Sydafrika och som utvecklat en uppförandekod
            där ett utvecklat samarbete med fackliga organisationer ingår
            skulle Systembolaget förmodligen få en mer fullständig bild av
            verkligheten på vingårdarna. Vi hoppas att även Systembolaget
            med tiden skall inse att ett byte av uppförandekod skulle underlätta
            arbetet.
          </p>
          <p xml:id="i-WUwSbeUvrtkM3KBBp312Rd">
            Vår uppfattning är inte att riksdagen eller regeringen skall
            detaljstyra Systembolaget vad gäller metod för att nå målen. Däremot
            anser vi det viktigt att riksdagen är tydlig när det gäller krav-
            och målformuleringar. Att ta ett ökat ansvar för sociala rättigheter
            anser vi innefattar krav på rätt till föreningsfrihet för dem
            som producerar i hela kedjan från råvara till slutprodukt. Det
            måste vara målet. Riksdagen bör därför ge regeringen till känna
            som sin mening att Systembolaget bör öka sina ansträngningar att
            ta ett större ansvar för arbetsrätt och andra sociala rättigheter
            hos leverantörer och producenter.
          </p>
          <p xml:id="i-RNJAdH81YDfhJBTJCoEgvu">
            Sveriges ansvar för FN:s konvention om mänskliga rättigheter
            kan inte stanna inom landets gränser. Hur våra företag beter sig
            i andra länder har betydelse och vi har ansvar för det. När det
            gäller statliga bolag är ansvaret extra tydligt. Vår förhoppning
            är att det svenska EU-medlemskapet inte minskar våra möjligheter
            att ta ett sådant ansvar. När det gäller Systembolagets verksamhet
            lägger EU:s restriktioner för vårt monopol möjligen någon käpp
            i hjulet men regeringen bör trots det hålla fanan högt. Ägardirektiv
            för Systembolaget måste vara glasklara när det gäller att bolaget
            skall ställa fortlöpande krav på att mänskliga rättigheter inte
            får ifrågasättas i leverantörskedjan. Detta bör riksdagen ge regeringen
            till känna som sin uppfattning.
          </p>
          <p xml:id="i-CCX8zEuHoaSh2AoVR323fr">
            Arbetet med att uppnå villkor som är acceptabla för exempelvis
            vingårdsarbetare i Sydafrika måste dock bedrivas även utanför
            det som kan uppnås via det statligt ägda Systembolaget. Importörernas
            roll är betydande för resultatet. Regeringen bör därför utreda
            hur striktare regler och krav kan ställas på importörerna så att
            de i större utsträckning kan medverka till att exempelvis krav
            på levnadslöner och föreningsfrihet garanteras hela vägen ner
            i produktionskedjan. Riksdagen bör därför ge regeringen till känna
            som sin uppfattning att regeringen bör låta utreda hur importörerna
            kan bli en kraftfullare medaktör i arbetet på att säkerställa
            mänskliga rätigheter för arbetare i hela produktionskedjan.
          </p>
          <p xml:id="i-TeGYgx2kZKLb2fwFxbY1oG">
            Produkter med Fairtrade-märkning har hög säkerhet när det gäller
            sociala krav även om det inte innebär att dessa produkter alltid
            lever upp till de högt ställda krav vi skulle vilja se. Idag är
            dock Fairtrade förmodligen den märkning som ger den största garantin
            för hög nivå när det gäller sociala krav som exempelvis löner
            och rätten till föreningsfrihet. En väg att påskynda utvecklingen
            mot bättre villkor för vingårdsarbetare menar vi därför är att
            med olika medel styra konsumtionen mot en större andel Fairtrade.
            Vi vet att det är svårt inte minst på grund av att utbudet av
            varor med denna märkning är begränsad. En tydlig signal från Sveriges
            riksdag och regering menar vi dock, rätt kanaliserad, bör kunna
            uppmuntra fler producenter att försöka bli Fairtrade-klassade.
            Riksdagen bör därför ge regeringen till känna som sin uppfattning
            att Systembolagets uppdrag även skall vara att verka för att utbudet
            av Fair-trade-märkning eller annan likvärdig etisk och miljömässig
            märkning ökar i butikssortimentet.
          </p>
          <p xml:id="i-V8BCwFQjZ5my5ZkUCDw56h">
            Slutligen menar vi att Systembolaget kan utveckla sina inköpsvillkor
            för att påskynda utvecklingen av vingårdsarbetarnas villkor. I
            takt med att resultaten från genomförda audits kommer in bör dessa
            kunna ligga till grund för värdering ur ett affärsmässigt perspektiv.
            En modell för hur producenters ansträngningar för förbättrade
            villkor för arbetarna, MR-hänsyn och andra CSR-initiativ skulle
            kunna vägas rent affärsmässigt i förhållande till Systembolagets
            policy borde kunna utvecklas. En sådan modell skulle kunna bli
            ett tydligt verktyg inte minst för importörerna. Riksdagen bör
            därför ge regeringen till känna som sin uppfattning att Systembolaget
            i ägardirektiv bör få ett sådant uppdrag.
          </p>
        </div>
        <div xml:id="i-7FBqYbihvkYcpycd4e2NuS" type="motSignatures">
          <list xml:id="i-QBUkzd875qnGZZNHgye4To">
            <item xml:id="i-UeVfGGiFiFJYGurb1So2HX">
              Jan Lindholm (MP)
            </item>
            <item xml:id="i-HjhB19mxRxkcTEmGGvH5xD">
              Amineh Kakabaveh (V)
            </item>
          </list>
        </div>
      </div>
    </body>
  </text>
</TEI>
