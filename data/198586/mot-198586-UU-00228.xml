<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-UU-00228">
  <teiHeader>
    <fileDesc>
      <titleStmt>
        <title>Sydostasien</title>
        <author corresp="i-5wPAQ1MDLRTsW1XngYcD46">Lars Werner m. fl. (vpk)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sydostasien</title>
          <idno type="rdwebb">G902U228</idno>
          <rs type="number">U228</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/G902U228/text</ref>
          <ref type="dokument_url_html">http://data.riksdagen.se/dokument/G902U228</ref>
          <ref type="dokumentstatus_url_xml">http://data.riksdagen.se/dokumentstatus/G902U228</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>Lars Werner</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>Bertil Måbrink</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>Nils Berndtson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>Jörn Svensson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-VtWQs1mfimPMyjw5HVXR4i</idno>
            <name>Inga Lantz</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>Oswald Söderqvist</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-78kx8pPbhqJ6NecD6YBDpz" type="signed"/>
        <correspContext corresp="i-78kx8pPbhqJ6NecD6YBDpz">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-VtWQs1mfimPMyjw5HVXR4i"/>
          <note type="signatory" corresp="i-RbKNMUyo9hNCG3nSXBGQAq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_u_228/mot_198586_u_228-001-001.pdf"/>
      <div xml:id="i-HgV8LYy4VeChReA9Ny1Hxc" type="motHeader">
        <div xml:id="i-CBpmSCoguZ2SGFgjjPDw8w" type="motTitle"/>
        <div xml:id="i-fXJVQYNivDZ6L3FZYjiAT" type="motSubmissionInfo"/>
      </div>
      <div xml:id="i-MayCRxWJj16bRJjWx6Xz46" type="motBody">
        <div xml:id="i-LW6k6Z3SZc3pM6jqXDe41">
          <pb facs="riksdagen-motions-pdf/data/198586/mot_198586_u_228/mot_198586_u_228-001.pdf"/>
          <p xml:id="i-2Qn9iRkJRMSc68Dr4fcjUn">
            Motion till riksdagen 1985/86:U228
          </p>
          <p xml:id="i-HCHK5wtB9bNvQptd8z5cYA">
            Lars Werner m. fl. (vpk)
          </p>
          <p xml:id="i-Des9pw1wbE52EvTA8CgbUm">
            g Mot. Sydostasien 1985/86 U228—233
          </p>
          <p xml:id="i-KzaFJL8nNaUYZumJCDosnB">
            Kombinationen av lokala konflikter och stormaktsinblandning gör
            Sydost- asien till en farlig spänningshärd. Regionen har stort
            strategiskt värde för stormakterna och där försiggår en allt intensivare
            kärnvapenkapprustning. I triangelspelet USA — Kina— Sovjet är
            Sydostasien nu inskrivet med på den ena sidan Sovjet, Vietnam,
            Laos och Kampuchea och på den andra USA, Kina och de sex ASEAN-länderna
            (Brunei, Filippinerna, Indonesi- en, Malaysia, Singapore och Thailand).
            I grannskapet finns andra konflikt- härdar: Korea, Taiwan, Afghanistan,
            Indien — Pakistan, Iran — Irak. Vietnams invasion i Kampuchea
            var ett brott mot folkrätten och ledde till en direkt konflikt
            med ASEAN-länderna och Vietnams isolering från väst. Vid Kampucheagränsen
            i väst står Vietnams och Thailands trupper direkt mot varandra,
            och sammanstötningar förekommer. I Filippinerna har det mångåriga
            gerillakriget mot Marcos-diktaturen ökat i omfattning och intensitet
            efter mordet på oppositionsledaren Aqui- no. Den politiska oppositionen
            har växt explosionsartat och kräver nu ock- så att USA skall utrymma
            sina baser i landet. Det finns i dag emellertid inga tecken på
            att vare sig Marcos eller USA skulle ge upp sina positioner godvil-
            ligt. Redan har det förekommit uppgifter om att USA-militärer
            deltar direkt i kriget mot gerillan. Det finns en uppenbar risk
            för att Filippinerna snart blir ett nytt Vietnam eller ett nytt
            El Salvador. Med den ekonomiska krisen har de sociala konflikterna
            skärpts i andra länder i regionen. I Thailand gjordes i september
            ett försök till militärkupp, och i januari ledde bondeprotester
            till en regeringskris. I Indonesien har avrättningar verkställts
            och två tusen arresterats för politiska handlingar de påstås ha
            utfört för tjugo år sedan. Det tyder på nervositet och instabilitet.
            I det instabila Sydostasien är det angeläget att undanröja de
            konflikter som kan lösas, och minska beroendet av stormakterna.
            För att få en avspän- ning i regionen måste Kampucheaproblemet
            lösas. Att åstadkomma ett vietnamesiskt tillbakadragande från
            Kampuchea är viktigt av flera andra skäl. Det principiellt viktigaste
            är att det kampuchean- ska folket måste få utöva sin självbestämmanderätt.
            Möjligheter skulle öpp- nas till ett fredligt samarbete mellan
            Indokina och ASEAN-länderna. Det skulle också betyda att Kinas
            skäl för att vägra förhandla med Vietnam om deras konflikt skulle
            undanröjas. Det finns två vägar:
          </p>
          <p xml:id="i-Y3vycsfmyUN76z7vvyf3HM">
            o Uppbyggnad av en kampucheansk militär kapacitet, som kan klara
            lan-
          </p>
          <p xml:id="i-NomoyS776bvNwfuLo2zWMy">
            1 Riksdagen 1985/86. 3 saml. Nr U228—233
          </p>
          <pb facs="riksdagen-motions-pdf/data/198586/mot_198586_u_228/mot_198586_u_228-002.pdf"/>
          <p xml:id="i-6ULFB8Rs12khrvMFAaa3BL">
            dets försvar på egen hand; denna militära lösning kommer att
            ske 1990, om ej dessförinnan. o En politisk lösning kommer till
            stånd.
          </p>
          <p xml:id="i-Eqj6qUCZ4nUe12mSLhqnQ6">
            Den politiska lösningen har klara fördelar. Den skulle innebära
            en snabba- re vietnamesisk utrymning av Kampuchea. Den kan skisseras
            på följande sätt: 1. Samtal mellan de olika kampucheanska parterna
            om de kampuchean- ska frågorna och en överenskommelse härom. 2.
            Upplösning av de röda khmerernas militära struktur och avlägsnande
            av de värst belastade ledarna. 3. Tillbakadragande av de vietnamesiska
            trupperna från Kampuchea. 4. Val i Kampuchea under internationell
            övervakning. 5. En regional konferens för att lösa de regionala
            konflikterna. 6. En internationell konferens för att bekräfta
            de träffade kampuchean- ska och regionala överenskommelserna och
            ”fridlysa” regionen från stor- maktsinblandning.
          </p>
          <p xml:id="i-EkYbKjqn2FrXwzgawqvrU9">
            För att främja den politiska lösningen och därefter sätta in
            ett massivt åter- uppbyggnads- och utvecklingsbistånd bör FN averkänna
            Demokratiska Kampuchea. Kampucheas FN-plats bör lämnas tom tills
            vidare. Annars hamnar man i ett läge där FN legitimerar en av
            de kampucheanska parter- na, nämligen den som absolut motsätter
            sig en fredslösning. Redan nu ut- nyttjar de röda khmererna och
            Kina FN-platsen för att tvinga prins Sihano- uk att stanna i tvångsäktenskapet
            med de män som mördat hans barn och barnbarn. Att Pol Pot formellt
            avgått är inget tecken på en sinnesförändring bland de röda khmererna.
            Han har för övrigt efterträtts av den man som under Pol Pot-styret
            ansvarade för säkerhetsstyrkorna och det beryktade tortyrcentret
            Tuol Sleng. Vietnam önskar en politisk lösning för att så snart
            som möjligt kunna ta hem sina trupper. Man har ju också bett Sverige
            medverka till en sådan. För Vietnam är det angeläget att bryta
            sig ur isoleringen från väst. Enligt premi- ärminister Pham Van
            Dong har det blivit katastrof när hans land blivit beroende av
            en enda stormakt, vilket är läget nu. Efter Vietnams invasion
            av Kampuchea lovade USA, EG, Japan m. fl. västländer ett massivt
            bistånd när Vietnam väl utrymt Kampuchea. Dessa utfästelser bör
            Sverige verka för att få uppfyllda. Vi kan också erinra om att
            FN:s generalförsamling uppmanat medlemsstaterna att ge Vietnam
            åter- uppbyggnadsbistånd. Det får inte bli med dessa utfästelser
            som med USA:s i det 1973 ingångna Parisavtalet, då USA utlovade
            bistånd till hela Indoki- na för att läka krigets sår, och president
            Nixon preciserade att Nordvietnam skulle få 3,25 miljarder dollar
            till återuppbyggnaden plus livsmedelsbi- stånd. Inte en cent har
            utbetalts. Västländernas politik har varit att straffa Vietnam
            för Kampucheainva- sionen genom att stoppa biståndet. Även Sverige
            har minskat sitt Vietnam- bistånd med hänvisning till de vietnamesiska
            trupperna i Kampuchea. På fem år har biståndet halverats dels
            genom direkta nerskärningar, dels ge- nom inflationen. De borgerliga
            partierna har krävt att Vietnambiståndet helt skall upphöra med
            motiveringen att Vietnam för anfallskrig.
          </p>
          <p xml:id="i-NGMPQSPAjRYcXXddsfWecz">
            Mot. 1985/86 U228
          </p>
          <pb facs="riksdagen-motions-pdf/data/198586/mot_198586_u_228/mot_198586_u_228-003.pdf"/>
          <p xml:id="i-7hEfGwBayXxsxYJMjL6sfY">
            Vietnams invasion av Kampuchea kan inte utan vidare betecknas
            som anfallskrig i meningen oprovocerad aggression. Genom många
            oberoende forskares och journalisters utfrågning av kampucheaner
            inne i landet och flyktingar råder det nu inte något tvivel om
            att Demokratiska Kampucheas militära anfall, som intensifierades
            1977, syftade till en återerövring av Me- kongdeltat och Prey
            Nokor (Ho Chi Mindh-staden). Samtidigt var vietna- meserna hårt
            trängda vid Kinagränsen, där striderna började 1974. Samma år
            erövrade Kina Paracelöarna. Det vår sålunda i ett läge då det
            nationella oberoendet hotades som Vietnam invaderade Kampuchea.
            Och det var ef- ter fruktlösa försök att få FN-medling i Kampucheakonflikten.
            Detta måste man ta hänsyn till innan man gör kategoriska fördömanden
            och skär ned biståndet. Effekten av Vietnams invasion blev att
            människorna i Kampuchea befri- ades från Pol Pots skräckvälde.
            Där råder stor samstämmighet om att viet- nameserna uppfattades
            som befriare. Därför upplever de det som mycket orättvist att
            de skall bestraffas med isolering, därför att de inte förmådde
            befria sig av egen kraft. De får nu ytterst litet bistånd från
            västländerna och FN, framför allt får de inte något återuppbyggnads-
            och utvecklingsbi- stånd. Behoven av bistånd är enorma inom jordbruk,
            hälsovård, undervis- ning, kommunikationer, industrier osv. Vietnams
            militära närvaro i Kampuchea har kommit att undanskymma verkligheten
            i Indokina, den enorma förödelsen efter de långa franska och amerikanska
            krigen, som i Vietnam och Laos pågick nästan oavbrutet i trettio
            år. Vi har svårt att göra oss en realistisk föreställning om skadorna
            på människor, miljö, näringsliv och samhälle. Dessa tre länder
            — som tillhör de allra fattigaste i världen — har inte själva
            resurser att reparera dessa skador inom överskådlig tid. Svårast
            att läka är miljöskadorna med avskog- ning, jorderosion, sterila
            jordar och uppskattningsvis 170 kilo dioxin, vars medicinska följder
            ingen kan uttala sig med säkerhet om. Sverige bör inleda en särskild
            biståndsinsats för att medverka till att reparera miljöskadorna.
            Att det är angeläget visade sig i höstas då Vietnams norra och
            centrala land härjades av tyfoner, som slet upp många träd som
            efter kriget planterats som skydd mot havet. De gamla trädplanterade
            havs- vallarna hade ju skjutits sönder av USA:s flotta. Detta
            slags skador är förö- dande för jordbruket och livsmedelsförsörjningen,
            eftersom det tar flera år att återställa jord, som översvämmats
            av havsvatten, i brukbart skick. När man bedömer utvecklingen
            i Vietnam måste man också ta hänsyn till att landet befinner sig
            i krig. Långt kostsammare än de militära operationer- na i Kampuchea
            är det krigstillstånd som råder vid Kinagränsen, där Viet- nam
            har betydligt större truppstyrkor. Förstörelsen till följd av
            kinesisk beskjutning är omfattande, vilket Ny Dags utsände kunde
            konstatera, när han som förste utländske journalist på ett år
            kunde besöka gränsområdet i distriktet Vi Xuyen. Han rapporterade
            om utrymda städer och byar, sönder- skjutna hus, övergivna fabriker
            och åkrar. Han upplevde granatnedslag på hundra meters avstånd,
            Enligt de lokala myndigheterna hade detta område fått ta emot
            1,3 miljoner granater under tiden april— december. Uppmärksamheten
            måste också riktas mot Thailand, som befunnit sig i krig med Laos
            och Kampuchea praktiskt taget sedan andra världskriget. Då
          </p>
          <p xml:id="i-LoyaPhwMyiYy562H2Mm2wR">
            Mot. 1985/86 U228
          </p>
          <pb facs="riksdagen-motions-pdf/data/198586/mot_198586_u_228/mot_198586_u_228-004.pdf"/>
          <p xml:id="i-EPDQrSLAGKAC9UPkX4BJvJ">
            ställde Siam, som landet då hette, sig på Japans sida och fick
            i utbyte införli- va de tre västligaste provinserna av Kampuchea,
            däribland ”risboden” Bat- tambang. Efter Japans nederlag tvingades
            Thailand återlämna dessa områ- den till Kampuchea, men det dröjde
            ända tills Internationella domstolen i Haag 1962 dömde till Kampucheas
            favör, innan Thailand återlämnade pa- goden i Preah Vihear. Under
            USA:s krig deltog Thailand med trupper och baser för det amerikanska
            bombflyget. I Laos orsakade de thailändska trup- perna svåra lidanden
            för civilbefolkningen. I dag stöder Thailand aktivt de kampucheanska
            militära grupper som bekämpar Vietnam och Folkrepubliken Kampuchea.
            De civila Kampu- cheaflyktingarna utnyttjas för att skydda soldaterna
            och utverka FN-bi- stånd, varav en betydande del kommer Thailand
            till godo. Det kanske allvarligaste i den nuvarande thailändska
            militärregeringens politik är att den inte erkänner de gränser
            som överenskoms 1970 mellan Frankrike och Siam. Detta framkom
            i samband med att Thailand erövrade tre byar från Laos sommaren
            1984. Då gjordes uttalanden av ledande mili- tärer att de betraktar
            denna gräns som orättvis. De använder kartor, som USA framställde
            under Indokinakriget och som förlägger gränsen ett par kilometer
            längre österut än de franska kartorna, som är folkrättsligt giltiga.
            Detta gäller även Kampucheagränsen, vilket gör att Vietnam — Kampu-
            chea-operationerna leder till sammandrabbning med thailändska
            trupper. Det finns ”storthailändska” strömningar som leds av kungahuset.
            Där drömmer man om att återta områden som tidigare i historien
            tillhört Thai- land. Det skärpta läget i regionen ger uppsving
            för dylika stämningar och förstärker militärens makt. Med undantag
            av tre år av s. k. demokratiskt experiment 1973—1976 har Thailand
            styrts av militären. Kampucheakon- flikten har givit regimen möjlighet
            att öka de militära inköpen från USA, vilket i sin tur lett till
            ekonomisk kris och regeringskris. Instabiliteten växer. Detta
            gör det än angelägnare att försöka få till stånd en fredslösning
            om Kampuchea. Vietnambiståndet får inte fortsätta att minska.
            För att vända kurvan bör landramen nu återföras till 400 milj.
            kr. vilket tidigare krävts av socialde- mokraterna. För att komma
            upp på samma nivå som för tio år sedan borde den höjas till ungefär
            650 milj. kr. Sverige bör snarast inleda ett återuppbyggnads-
            och utvecklingsbistånd till Kampuchea. Det kan ske bilateralt
            eller genom enskilda organisationer. Det väsentliga är att det
            kampucheanska folket får detta stöd, som FN- organen inte kan
            ge därför att FN erkänner Demokratiska Kampuchea.
          </p>
          <p xml:id="i-2UoBQTQguNZq83F2YXDFhU">
            Hemställan
          </p>
          <p xml:id="i-8tpG42necGA9Ui2YM1jSdr">
            Mot bakgrund av det anförda föreslås I. att riksdagen beslutar
            att anslå 10 000 000 kr. i bistånd till Kam- puchea för återuppbyggnad,
            2. att riksdagen beslutar att anslå 10 000 000 kr. som särskilt
            miljö- bistånd till Vietnam, Laos och Kampuchea,
          </p>
          <p xml:id="i-52uWnf94eAk2pFFSdBRfG5">
            Mot. 1985/86 U228
          </p>
          <pb facs="riksdagen-motions-pdf/data/198586/mot_198586_u_228/mot_198586_u_228-005.pdf"/>
          <p xml:id="i-NdfhjRKVXediavGhvmnkCt">
            3. att riksdagen uttalar sig för en politisk fredslösning i Kampu-
            chea i enlighet med vad som anförs i motionen, 4. att riksdagen
            uttalar att Demokratiska Kampuchea ej bör få behålla sitt mandat
            i Förenta nationerna och att Kampucheas plats där tills vidare
            lämnas vakant.
          </p>
          <p xml:id="i-EKdM9gPbEcrjxoD2K1n3G" type="date">
            Stockholm den 27 januari 1986
          </p>
          <div xml:id="i-VPHFTTXy13nqRv8WQ361Cf" type="signatureBlock">
            <list xml:id="i-TbqnVwFyCdUMBupfC3SDFD">
              <item xml:id="i-9APF3DQy7dW4q2ewQ3ywmV" who="i-5wPAQ1MDLRTsW1XngYcD46" type="signature">
                Lars Werner (vpk)
              </item>
            </list>
          </div>
          <p xml:id="i-7CwwW23tcUPLxEx49A1uHd">
            Bertil Måbrink (vpk) Nils Berndtson (vpk) Jörn Svensson (vpk)
            Inga Lantz (vpk) Oswald Söderqvist (vpk)
          </p>
          <p xml:id="i-Xr2j6a7P7tx9ThgYKvChZ8">
            Mot. 1985/86 U228
          </p>
        </div>
      </div>
    </body>
  </text>
</TEI>
