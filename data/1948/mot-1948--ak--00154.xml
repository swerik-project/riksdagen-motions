<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1948--ak--00154">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__154/mot_1948__ak__154-001.pdf"/>
      <fw xml:id="i-Ur9kAmwmwXyqdxKvRHRGEq">
        8 Motioner i Andra kammaren, nr 154.
      </fw>
      <div xml:id="i-N5rXEMb4riB7Potr7uP3sQ" type="motHeader">
        <div xml:id="i-MEmG8LVBi3tB4tVz6aZYYV" type="motTitle"/>
        <div xml:id="i-DcXNiWi8T38dBL4c8CMBXK" type="motSubmissionInfo"/>
      </div>
      <div xml:id="i-ThTJNwvUkrKRBPwCjjMrEc" type="motBody">
        <div xml:id="i-Fgj2zL6C1Fa6rmBgAc1pQJ">
          <p xml:id="i-16HfzUDaLYrJWmLVbZXrUo">
            Nr 154.
          </p>
          <p xml:id="i-ShdcoJYNsbjipTHafhHPbE">
            Av herr Kempe m. fl., om utredning angående den ur samhällets
            synpunkt nödvändiga utbyggnaden, effektiviseringen och lokaliseringen
            av järnbruksindustrien, m.m.
          </p>
          <p xml:id="i-VGWm9cRfm7LQ8dgpzDxbow">
            Vår järnbrukshantering är av gammalt datum. Brukens historia
            har djupa och rika traditioner inom det svenska näringslivet.
            Det är historien om arbe- tets värld med patron och bruksdisponent
            som allena bestämmande. Ända in i våra dagar existera rent patriarkaliska
            förhållanden vid bruken, som verkat hämmande på en sund ekonomisk
            och teknisk utveckling av järn- bruksdriften och förbättring av
            de sociala förhållandena. Vissa bolag och företagare ha visserligen
            moderniserat industrien så att den står på toppen av vad tekniken
            hittills åstadkommit. Andra företagare däremot ha icke visat det
            ringaste intresse för att modernisera företagen. Vad som dock
            synes vara gemensamt för hela järnbruksindustrien är att de anställda
            arbetarna, och i viss utsträckning även tjänstemännen, äro lågt
            avlönade och bostadsförhållandena i de flesta fall synnerligen
            dåliga. Under den nuvarande högkonjunkturen ha järnbruken liksom
            övriga låg- löneindustrier icke med någon framgång kunnat konkurrera
            om arbets- kraften med övriga industrier. Bristen på arbetskraft
            vid järnbruken var under år 1946 omkring 10 9 av hela arbetsstyrkan.
            Läget i dag är ungefär detsamma. Vad som komplicerar lösningen
            av arbetskraftsproblemet vid järnbruken är det förhållande, som
            statsrådet Mossberg påpekade i ett interpellationssvar vid 1946
            års riksdag (Andra kammarens protokoll nr 43, s. 73), nämligen
            ”att det varit tradition vid bruken att ynglingarna i stor utsträckning
            valt faderns yrke, men denna sedvänja synes nu vara på väg att
            brytas”. Då detta interpellationssvar belyser väsentliga problem
            angående förhållandena vid järnbruken åtföljer detsamma som speciell
            bilaga! denna motion. En avgörande orsak till arbetskraftsbristen
            vid järnbruken är de dåliga löne- och bostadsförhållandena. Enligt
            statistisk årsbok för år 1947 var den genomsnittliga löneinkomsten
            per år (inklusive övertid, naturaförmåner o.d.) för arbetare vid
            järn-, stål- och kopparverk 4 166 kronor och vid järn- och stålmanufaktur
            4186 kronor. Som jämförelse kan nämnas att löne- inkomsten under
            samma tid vid mekaniska verkstäder var för män 4 644 kronor och
            vid elektriska verkstäder 5 139 kronor. Vad de dåliga bostadsförhållandena
            vid bruken beträffar ha dessa tidi- gare påtalats i riksdagen
            i en speciell motion, nr 438 vid 1945 års riksdag, i vilken motion
            bostadsläget karakteriserades som i många avseenden upp-
          </p>
          <p xml:id="i-SqfTXNbxMFyrEyquPG6k1M">
            1 Bilagan överlämnad till vederbörande utskott.
          </p>
          <pb facs="riksdagen-motions-pdf/data/1948/mot_1948__ak__154/mot_1948__ak__154-002.pdf"/>
          <fw xml:id="i-JAuMESmAbU7fxxWDhafxTv">
            Motioner i Andra kammaren, nr 154. 9
          </fw>
          <p xml:id="i-HbJKhzLAjiakwNSnSZ6H5e">
            rörande. Riksdagen biföll motionens krav om utredning, men till
            dags dato har inte denna verkställts. även om bolagen på grund
            av förhållan- dena tagit vissa initiativ på bostadspolitikens
            område, så återstår ännu mycket för att man skall kunna säga att
            bostadsläget vid bruken kommit i paritet med övriga tätorter.
            Arbetskraftsbristen vid järnbruken kan i dag inte vara en angelägenhet
            som endast intresserar företagarna. Den är också en viktig samhällsfråga.
            En höjning av produktionen av speciellt viktiga nödvändighetsvaror
            skapar ökade betingelser för att höja hela folkets levnadsstandard.
            Bristen på bygg- nadsmaterial orsakas icke minst på grund av att
            järnbruken ha för liten arbetsstyrka. Bristen på bostäder försvårar
            även anställandet av ny arbets- kraft. Därför måste dessa problem
            lösas parallellt, vilket vore möjligt om samhället hade större
            inflytande på produktionens inriktning. I den inter- pellation
            som tidigare omnämnts ställdes frågan: ”Har regeringen övervägt
            åtgärder i syfte att stimulera tillgången på arbetskraft vid järnbruken
            och därigenom säkerställa den ökning av produktionen, som i nuvarande
            situa- tion måste vara ett viktigt samhällsintresse, icke minst
            med hänsyn till bostadsproduktionen?” Även om regeringen i sitt
            svar på frågan var posi- tivt inställd, måste vi dock konstatera
            att läget icke förändrats till det bättre.
          </p>
          <p xml:id="i-BBubSZ7WFYP8hKWEbvBP8E">
            I Kommersiella Meddelanden nr 6 1947 anföres bl. a. följande:
            ”... Den nedgång i tackjärnsproduktionen som ägt rum under både
            1945 och 1946 har ej varit betingad av bristande efterfrågan på
            tackjärn. Under båda dessa år har nämligen orderstocken vid järnverken
            varit mycket god, men tillverkningen har hämmats genom brist på
            framför allt bränsle och arbetskraft. Bränslebristen var dock
            ej fullt så kännbar under 1946 som 1945 vilket bl.a. sammanhängde
            med ökad import av mineraliska och fossila bränslen samt med möjligheten
            till ökad tackjärnssmältning i elek- triska ugnar... Knappheten
            på arbetskraft var däremot alltjämt hämmande under 1946. Det totala
            antalet arbetare vid järn- och stålverken var visserligen under
            1946 ungefär detsamma som året förut, men arbetskraftens rörlighet
            med täta ombyten av anställningsplats synes ha vållat ökade svårigheter.”
          </p>
          <p xml:id="i-3TEDRuQCU6Nr4mCdJFdytC">
            Bristen på arbetskraft är således fortfarande det stora problemet
            för att kunna utnyttja den kapacitet som våra järnbruk besitta.
            Det finns arbets- kraft, men den tar inte anställning vid järnbruken,
            därför att lönen är för dålig. även om lönen förbättrades något
            vid den senaste avtalsuppgörelsen, ha sedan dess prisstegringar
            skett, varför reallönen för arbetarna inte förbättrats. Läget
            inom järnbruksproduktionen motiverar således ett samhälleligt
            in- gripande för att åstadkomma en förändring till det bättre.
            I arbetarrörelsens efterkrigsprogram framhålles:
          </p>
          <pb facs="riksdagen-motions-pdf/data/1948/mot_1948__ak__154/mot_1948__ak__154-003.pdf"/>
          <fw xml:id="i-X9znvxi4TjtuUxuMaB7H1L">
            10 Motioner i Andra kammaren, nr 154.
          </fw>
          <p xml:id="i-7GtbVxq6Xh9RU39ovLYomS">
            ”Den huvuduppgift, som förestår, är att samordna den ekonomiska
            verk- samheten till en planmässig hushållning, så att arbetskraft
            och materiella tillgångar stadigt utnyttjas för en effektiv produktion.
            En sådan samord- ning bör ske under samhällets ledning och med
            sådan inriktning, att en- skilda intressen underordnas de mål,
            som samfällt eftersträvas.”
          </p>
          <p xml:id="i-55VHW61eBvBLCKqqB4sMVP">
            Den tämligen skiftande tekniska utvecklingsnivån vid järnbruken
            i vårt land utgör ett påtagligt hinder för en reell standardförbättring
            för de an- ställda. Lönepolitiken anpassas till de mest efterblivna
            produktionsenhe- terna, då företagarna effektivt utnyttja förhållandena
            vid dessa som ut- gångspunkt vid utformandet av lönesättningen.
            I många fall är det så, att gamla järnbruk, som icke anpassat
            sin tekniska utrustning till tidens krav, ägas av större bolag
            som inom sin koncern mycket väl kunna ha andra hypermoderna företag.
            Klart står emellertid att företagen kunna bära högre löner, men
            Pprofitintresset fäller utslaget då företagare och aktieägare
            ta ställning till arbetarnas lönefrågor. En martinarbetare vid
            Sandvikens järnverk uttalar för tidningen Folkets Röst: ”Vi är
            patrioter och stolta över att vi medverkar till att framställa
            världens bästa stål. Men å andra sidan betyder inte trivseln på
            arbetsplatsen enbart blomkrukor i fönstren utan fast mer vad vi
            får för vårt slit. Här brister det åtskilligt då lönerna ligger
            i underkant. Arbetets art och bolagets vinster är motivering nog
            för kraftiga lönejusteringar uppåt.” ”Vi skulle också önska”,
            säger martinarbetaren till slut, ”att bostadsfrågan kunde lösas
            för alla som nu tvingas bo miltals från arbetsplatsen.” Järnbrukens
            arbetsgivare visa emellertid inte den rätta förståelsen för att
            skapa trivsel och goda förhållanden för sina anställda. Ändå kan
            ingen förneka, att arbetskraften är det värdefullaste kapitalet.
            Arbetaren är den som, tillsammans med teknikens män och driftsledningen,
            frambringar vär- dena i samhället och som därför bör erhålla en
            rättmätig andel av produk- tionsresultatet. I allmänhet är det
            genomgående för vår järnbruksindustri att den genom sina olika
            bolag intager en dominerande ställning på de platser där järn-
            bruken äro förlagda. På grund av denna sin ”härskarställning”
            förkväva dessa bolag tillkomsten av andra industrier på dessa
            platser, ty i allmänhet äga de också all mark i dessa brukssamhällen.
            Följden har blivit ett en- sidigt utvecklat näringsliv, som ur
            många synpunkter är synnerligen oför- delaktigt, t. o. m. för
            järnbruksindustrien på platsen. Dels är en sådan järn- bruksort
            känslig för konjunkturväxlingar, speciellt om industrien i fråga
            producerar för export. Dels betyder den ensidigt ”manliga” industrien
            att kvinnlig ungdom liksom kvinnor över huvud taget icke ha möjlighet
            att få någon sysselsättning. Följden har blivit en flykt från
            järnbruksorterna på samma sätt som den pågående flykten från landsbygden.
            Den kvinnliga ungdomen måste med få undantag söka sig förvärvsarbete
            på annan ort.
          </p>
          <pb facs="riksdagen-motions-pdf/data/1948/mot_1948__ak__154/mot_1948__ak__154-004.pdf"/>
          <fw xml:id="i-XGt3L2Lua1AuK8MW4QeNLJ">
            Motioner i Andra kammaren, nr 154. 11
          </fw>
          <p xml:id="i-654dVE7jYBXwA7Fgzq3mfB">
            Resultatet blir att pojkarna följa efter, vilket till dels förklarar
            varför arbetskraften vid järnbruken icke längre rekryteras av
            den manliga ung- domen, som tidigare varit fallet. Perspektiven
            i fråga att i en nära framtid säkra arbetskraft vid järnbruken
            te sig därför bekymmersamma. Detta faktum kan icke bestridas.
          </p>
          <p xml:id="i-8t7PsjDWAK8i3VGeiMzCPr">
            Differentiering av industrien på järnbruksorterna är en nödvändighet
            ur såväl järnbrukens egen som ur samhällsekonomisk och befolkningspolitisk
            synpunkt. Riksdagen har år 1945 bifallit en motion om en förutsättningslös
            utred- ning angående formerna för att i samhällets ägo överföra
            landets mineral- tillgångar. Regeringen har ännu icke effektuerat
            riksdagens beslut, men vi förutsätta att den kommer att göra det,
            då beslutet ligger helt i linje med arbetarrörelsens efterkrigsprogram.
            Vidare registrera vi ett annat positivt steg från statsmakternas
            sida, nämligen byggandet av Luleå järnverk, som drives i samhällelig
            regi. Det synes oss som om tiden nu är mogen att utreda frågan
            om nya före- tagsformer för hela vår järnbruksindustri. De olägenheter
            som nu äro rå- dande måste avlägsnas, samtidigt som det är nödvändigt
            med en översyn av hela järnbruksindustrien ur synpunkten att finna
            de bästa och effek- tivaste medlen för att utveckla produktionstekniken
            och därmed produk- tionskapaciteten. Frågan om hur de anställdas
            löneförhållanden skola kunna förbättras och komma i bättre paritet
            med jämförliga gruppers inom andra näringsgrenar bör i detta sammanhang
            även utredas. Undersökningar böra enligt vår mening också företagas
            rörande förut- sättningarna för statlig järnbruksdrift i Kiruna
            och Malmberget. Där finns råvara på platsen, tillgången på elektrisk
            energi torde bli tillfredsställande sedan nu pågående kraftverksbyggnader
            vid Luleälvens vattenfall blivit slutförda, och för eventuell
            export av järnvaror finns en relativt närbelägen, isfri hamn i
            Narvik. Ett mycket starkt skäl för tillskapandet av förädlingsindustri
            av ett eller annat slag i de norrbottniska gruvsamhällena är också
            dessa samhällens ensidiga ekonomiska struktur. Vid förekommande
            konjunktursvängningar på den internationella järnmalmsmarkaden
            drabbas ifrågavarande malm- fältssamhällen särskilt hårt. Under
            den senaste stora krisen måste arbets- tiden vid gruvorna under
            lång tid inskränkas till knappt mer än tredjedelen av den normala,
            vilket fick mycket ödesdigra verkningar för praktiskt taget samtliga
            innevånare i dessa samhällen. Även under senaste kriget har malm-
            fältsbefolkningen i Norrbotten på ett mycket kännbart sätt drabbats
            av de försämrade möjligheterna till malmexport. Dessa svårigheter
            skulle enligt vår mening till mycket stor del kunna
          </p>
          <p xml:id="i-R7ua1VpnbzvunK31Myjskk">
            elimineras om dessa samhällen också hade någon förädlingsindustri,
            och
          </p>
          <pb facs="riksdagen-motions-pdf/data/1948/mot_1948__ak__154/mot_1948__ak__154-005.pdf"/>
          <fw xml:id="i-Xiw1nxCAEGWbc5jMKpipj9">
            12 Motioner i Andra kammaren, nr 154.
          </fw>
          <p xml:id="i-M6XT4jpZPsYGmKFDFDAr84">
            närmast till hands ligger ju då att tänka på en industri baserad
            på de rika förekomsterna av högklassig järnmalm. Enligt vår mening
            bör man undersöka lämpligheten av att i samhällets ägo successivt
            överföra hela järnbruksindustrien. En nationalisering av mineralierna,
            landets viktigaste naturtillgångar, förutsätter även att för-
            ädlingsindustrien övertages av statliga eller allmännyttiga företag,
            såsom framhålles i arbetarrörelsens efterkrigsprogram. En stor
            och särskild upp- märksamhet bör ägnas den del av järnbruksindustrien,
            som producerar byggnadsmaterial, varvid högaktuellt vore att klargöra
            vilka speciella åt- gärder som äro erforderliga för att hela produktionskapaciteten
            hos denna industri skall kunna utnyttjas samt vilka dispositioner
            som behövas för att utbygga densamma i anslutning till det faktiska
            behov som föreligger. Målsättningen bör vara att så inrikta och
            utveckla vår järn- och stålproduk- tion att den får en omfattning
            och produktionskapacitet, som kan göra vårt land i det närmaste
            oberoende av import av järn och stål från utlandet. Med hänvisning
            till vad ovan anförts hemställes,
          </p>
          <p xml:id="i-WQ4JDJ1HX5TiW9Wc3Ptc75">
            att riksdagen måtte besluta att i skrivelse till Kungl. Maj:t
            hemställa om utredning angående den ur samhällets synpunkt nödvändiga
            utbyggnaden, effektiviseringen och lokaliseringen av järnbruksindustrien,
            den härför eventuellt erforderliga utvidgningen av statsdriften
            inom denna indu- strigren samt om de behövliga åtgärderna för
            att snabbt förbättra arbets- och löneförhållandena för den inom
            järn- bruksindustrien sysselsatta arbetskraften.
          </p>
          <p xml:id="i-LkAxJRhKfLRGdkHtU34Ngm">
            Stockholm i januari 1948.
          </p>
          <p xml:id="i-MvhykLZmLqsGNhog9bJzv5">
            Gösta Kempe. Helmer Holmberg. Erik Jansson.
          </p>
          <p xml:id="i-njR6HvQhkakbiy7pdqExc">
            Harald Johanson. O. F. Persson. H. Hagberg.
          </p>
        </div>
      </div>
    </body>
  </text>
</TEI>
