<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--fk--00835">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__835/mot_1970__fk__835-001.pdf"/>
      <fw xml:id="i-EjdUaBWiqpZrwhPBPZkKLf">
        2 Motion i Första kammaren, nr 835 år 1970
      </fw>
      <div xml:id="i-QyGDkAN1PMQa4X5RcsUT7H" type="motHeader">
        <div xml:id="i-TeZFtpBZY8spjvB4vNyKsi" type="motTitle"/>
        <div xml:id="i-7wv36UyQFi2D4vURNwhHZA" type="motSubmissionInfo"/>
      </div>
      <div xml:id="i-W8SsSRa2XMgk4kzvrtohSC" type="motBody">
        <div xml:id="i-UEUm4Snz5UdMxe3c1sA7Sd">
          <p xml:id="i-2g8PyCdvEC68z2XcJPAALT">
            Nr 835
          </p>
          <p xml:id="i-VPAt3h87xcMJBFPxpw92fK">
            Av herr Jacobsson, Gösta, och herr Bohman, angående ärekränk-
            ning av juridisk person.
          </p>
          <p xml:id="i-SrFGA2pSrhTuNc8M9JCfRU">
            Straffrättskommittén föreslog i betänkandet Förslag till brottsbalk
            (SOU 1953: 14) att en särskild straffbestämmelse — ekonomiskt
            förtal — skulle införas i bedrägerikapitlet. Med ”ekonomiskt förtal”
            förstods be- skyllning som ej är nedsättande för den beskylldes
            anseende men som är menlig för hans yrke, näring eller fortkomst
            (betänkandet s. 278—282).
          </p>
          <p xml:id="i-EbwNXDDvWfQAz4PmCwGEQm">
            Departementschefen avstyrkte i lagrådsremiss 1958 (intagen som
            del B, sg. 52 f., i prop. 10/1962) kommitténs förslag om ekonomiskt
            förtal. Som skäl mot förslaget anfördes, att spridande av oriktiga
            eller ogrundade upp- gifter om en persons yrkesutövning eller
            ekonomiska förhållanden ofta kunde åtkommas såsom vanlig ärekränkning.
            I den mån det vore fråga om sådana närings- och ekonomiska förhållanden,
            som ej kunde sägas ha något samband med det personliga anseendet,
            hade det föreslagna stadgan- det sin väsentliga betydelse i förhållandet
            mellan olika näringsidkare och berörde således spörsmål som lämpligast
            borde regleras i lagstiftningen mot illojal konkurrens. Lagrådet
            uttalade en avvikande mening och förordade att i ärekränk- ningskapitlet
            upptogs ett stadgande om ekonomiskt förtal. Lagrådet ansåg att
            sådan ryktesspridning som här var i fråga knappast syntes höra
            hem- ma i lagstiftningen mot illojal konkurrens. Att konkurrenter
            spred osanna uppgifter om varandra förekom visserligen, men även
            andra — såsom kun- der, f. d. anställda m. fl. — kunde om yrkesutövare
            sprida oriktiga uppgif- ter som ej var ärekränkande i vanlig mening
            men mycket skadliga för ve- derbörande. Enligt lagrådet kunde
            frågan få en mera konsekvent behand- ling om ett stadgande härom
            meddelades i brottsbalken (lagrådet, del B, s. 429 f. i prop.
            10/1962). I propositionen 10 till 1962 års riksdag vidhölls emellertid
            den tidigare av departementschefen i lagrådsremissen intagna ståndpunkten.
            Vid riksdagsbehandlingen av propositionen jämte motioner berördes
            frå- gan om ekonomiskt förtal i motion I: 536. Denna föranledde
            ingen ändring i propositionen. Första lagutskottet (utl. 42) anförde
            i frågan:
          </p>
          <p xml:id="i-PBKb4cuqfDisBGJkAtV7LJ">
            Utskottet anser det möjligt att frågan om ekonomiskt förtal ej
            kan er- hålla en tillfredsställande reglering inom den naturliga
            ramen för lagstift- ningen mot illojal konkurrens. Eventuellt
            kan det då visa sig lämpligt att i BrB upptaga ett stadgande i
            ämnet. Spörsmålet härom synes dock icke
          </p>
          <pb facs="riksdagen-motions-pdf/data/1970/mot_1970__fk__835/mot_1970__fk__835-002.pdf"/>
          <fw xml:id="i-Ehm7497rRGx65TQShfbrbx">
            Motion i Första kammaren, nr 835 år 1970 3
          </fw>
          <p xml:id="i-6WNjHyehiB4m9ERDziZrEZ">
            böra upptagas till ytterligare övervägande i förevarande sammanhang
            utan först då utredningen om illojal konkurrens, vilken numera
            omhänderhar varumärkes- och firmautredningens ifrågavarande uppgifter,
            har fram- lagt resultatet av sitt arbete.
          </p>
          <p xml:id="i-9NJjDVQKuunD5yab8JuJKw">
            I illojal-konkurrensbetänkandet ingick emellertid icke något
            förslag till lagbestämmelse i ämnet. Enligt gällande rätt är ärekränkning
            av kollektiv, d. v. s. bolag, förening- ar, stiftelser, sammanslutningar
            och grupper av olika slag, icke föremål för straffsanktion. Straffrättskommittén
            föreslog jämväl införande av en straffbestämmelse avseende ärekränkning
            av kollektiv. I proposition 10/ 1962 om brottsbalken fanns emellertid
            nämnda straffbestämmelse icke medtagen. Brottsbalken innehåller
            alltså icke någon regel, som kan bereda skydd åt kollektivenheter,
            icke ens om de spridda uppgifterna visar sig helt sanningslösa
            och om spridandet befinnes ha medfört avsevärd skada för den det
            gäller. Det framstår som otillfredsställande att kollektiv, bolag
            eller föreningar m. fl., enligt gällande rätt saknar rättsskydd
            för ekonomiskt förtal och för förtal över huvud taget. Därigenom
            begränsas också deras möjligheter att erhålla skadestånd i anledning
            av sådant förtal; den kommersiella skadan kan uppgå till avsevärda
            belopp. Företagets existens kan därigenom sät- tas på spel, till
            skada även för de anställda. På senare tid har en allt hår- dare
            ton satt sin prägel på journalistiken genom den s. k. skjutjärnsjour-
            nalistiken i massmedier, TV, radio och tidningspress. Företagen
            saknar merendels varje möjlighet att rättsligen beivra även det
            grövsta förtal. Frågan om den rättsliga behandlingen av ekonomiskt
            förtal och sådant förtal mot kollektiv, bolag och föreningar m.
            fl., har härigenom kommit i ett nytt läge och bör därför upptagas
            till omprövning. Under åberopande av vad sålunda anförts hemställer
            vi, att riksdagen måtte göra framställning till Kungl. Maj:t om
            att frågan om ekonomiskt förtal och förtal mot juri- diska personer,
            bolag, föreningar m. fl., måtte upptagas till förnyad utredning.
          </p>
          <p xml:id="i-WyRsAe42KtMU4thMpcUcbd" type="date">
            Stockholm den 28 januari 1970
          </p>
          <p xml:id="i-TUPLtBeaMMi61x5wkxN8Kw" type="signatureBlock">
            Gösta Jacobsson (m) Gösta Bohman (m)
          </p>
        </div>
      </div>
    </body>
  </text>
</TEI>
