<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00201">
  <teiHeader>
    <fileDesc>
      <titleStmt>
        <title>Yrkeskompetensbevis för blåljusförare</title>
        <author corresp="i-4ednwgW1p5nCGVvkb7M7eo">av Lars-Axel Nordell (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Yrkeskompetensbevis för blåljusförare</title>
          <idno type="rdwebb">H102T201</idno>
          <rs type="number">T201</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T201/text</ref>
          <ref type="dokument_url_html">http://data.riksdagen.se/dokument/H102T201</ref>
          <ref type="dokumentstatus_url_xml">http://data.riksdagen.se/dokumentstatus/H102T201</ref>
          <ref type="doc">http://data.riksdagen.se/fil/8EAD45E1-52E8-4170-A6E2-962E495BB916</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-13JChdYZpuKDQBFCH25cQL" type="signed"/>
        <correspContext corresp="i-13JChdYZpuKDQBFCH25cQL">
          <note type="signatory" corresp="i-4ednwgW1p5nCGVvkb7M7eo"/>
        </correspContext>
        <correspAction xml:id="i-7rRb5LA1bgs1gccwh1CzQD" type="numbering">
          <date when="2013-09-27"/>
        </correspAction>
        <correspAction xml:id="i-3vSBFdgpoCVUAQcUx8s8i1" type="submission">
          <date when="2013-09-17"/>
        </correspAction>
        <correspAction xml:id="i-4t5KFDPX6uu5WqWHBuA2bJ" type="transfer">
          <date when="2013-09-17"/>
        </correspAction>
        <correspAction xml:id="i-YKzNWKzgFo7A6HbMPYY986" type="assigned"/>
        <correspContext corresp="i-YKzNWKzgFo7A6HbMPYY986">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-WT1u6s6sBaXPuFn7mSKpmG">
            Förslag till riksdagsbeslut
          </head>
          <p xml:id="i-BvaQ2G616rgSco2u7tJ8tf">
            Riksdagen tillkännager för regeringen som sin mening vad som
            anförs i motionen om att se över möjligheten att inrätta ett nationellt
            yrkeskompetensbevis för förare av utryckningsfordon.
          </p>
        </div>
        <div type="motContent">
          <head xml:id="i-CvENwrdAfEvSpVpp61N4Jm" type="h1">
            Motivering
          </head>
          <p xml:id="i-ULCDY9UHdzomyKy7fhLoTC">
            För att fortsätta jobba aktivt med att pressa ner antalet dödsfall
            i trafiken krävs insatser på flera plan. Alkoholfrågan är en nyckelfaktor,
            ytterligare förbättrade vägförhållanden en annan. En aspekt som
            i den övergripande statistiken inte märks av lika mycket, men
            som icke desto mindre är väldigt angelägen, är trafikolyckor med
            blåljusfordon. Varje år inträffar i genomsnitt 200 trafikolyckor
            där poliser är inblandade. Under perioden 2006 till 2010 rapporterades
            det in närmare 1 000 polismän som trafikskadats i tjänsten. Det
            är oacceptabelt höga siffror som måste tas på allvar. Mot denna
            bakgrund har också åtgärder vidtagits. Som huvudsaklig åtgärd
            har polisbilar från och med i år börjat utrustas med svarta lådor
            som ska hjälpa till att förklara olyckorna. Men en bättre förståelse
            för det exakta händelseförloppet vid varje olycka är knappast
            något som löser problemet i sig.
          </p>
          <p xml:id="i-KHK9f4B9jWx1uxAwaH7Us">
            Trafikforskaren Jörgen Lundälv, docent i trafikmedicin vid Umeå
            universitet, menar att huvudförklaringarna till de många problemen
            är en föråldrad förarutbildning, allt snabbare bilar och nyutbildade
            poliser med begränsad körvana. Förklaringar som mot bakgrund av
            den statistik som finns verkar högst rimliga. Statistik ger för
            handen att 17 procent av kvinnorna och 6 procent av männen som
            antas till polisutbildningen har kört mindre än 100 mil. 46 procent
            av kvinnorna och 21 procent av männen har kört mindre än 500 mil.
            Det innebär en väldigt begränsad körvana hos stora delar av poliseleverna,
            vilket i sin tur kräver en förarutbildning som ser annorlunda
            ut än den gör idag.
          </p>
          <p xml:id="i-2TQCvdRCnTsYtXA24NkmyH">
            Utbildningen har förvisso börjat reformeras. Från och med i år
            har trafikförarutbildningen för poliser utökats från 8 till 15
            dagar. Det går åt rätt håll men det är en bra bit kvar innan utbildningen
            ligger i nivå med annan typ av yrkestrafik, exempelvis buss- och
            lastbilschaufförer, vilket i sammanhanget måste ses som ett rimligt
            krav.
          </p>
          <p xml:id="i-2hSWMmuQFetzkRkKjZ9fGa">
            När det gäller ambulans och räddningstjänst har inte samma alarmerande
            siffror om bristande körvana och stigande olycksstatistik rapporterats
            in. Men även här finns det mycket kvar att göra och även här inträffar
            olyckor som skulle kunna förebyggas med bättre utbildning. Under
            sommaren såg vi exempelvis hur ambulanssjukvården i Västra Götalandsregionen
            hyrt in militärer för att bemanna ambulanstransporterna. Att hyra
            in extern personal på det sättet är en klar trafikrisk som inte
            kan förklaras på annat sätt än att allt för många tar lättvindigt
            på det ansvar som åligger den som kör ett blåljusfordon.
          </p>
          <p xml:id="i-NMEwrxJsKEQapCUgz9qgqd">
            Men det är trots allt polisbilar i trafikolyckor som varit mest
            omdiskuterat i medierna. Justitieministern har tidigare, när problemet
            påpekats, hänvisat till att det åligger varje polismyndighet att
            fortbilda sin personal. I och med den förestående övergången till
            en enda polismyndighet förfaller det också naturligt att införa
            nationella vidareutbildningar.
          </p>
          <p xml:id="i-TpPsc9N9qyXuUiSf9acak1">
            Men mot bakgrund av vad vi vet vore det mest naturliga att införa
            ett nationellt yrkeskompetensbevis för hela blåljussektorn – det
            vill säga polis, brandkår och ambulans. Ett certifikatsystem som
            garanterar en hög lägstanivå för alla som framför denna typ av
            speciell yrkestrafik.
          </p>
          <p xml:id="i-KisKR1c66B1sNzVGkXkESh">
            Det bedrivs redan idag avancerade kurser för specialistförare
            på olika håll i landet. Infrastruktur och kompetens för att genomföra
            en sådan utbildningsmodell finns i allt väsentligt redan, inte
            minst vid det framgångsrika Trafikcenter Scantec utanför Kumla.
          </p>
          <p xml:id="i-FTc72BXK8nrbmXj5HVAXBP">
            Blåljusfordon hamnar ofta i situationer där de måste köra på
            ett sätt som kräver en speciellt utvecklad körförmåga. Om den
            saknas, eller är bristfällig, kan det få ödesdigra konsekvenser,
            vilket det också i en rad uppmärksammade fall har fått. Det är
            hög tid att vi tar ett nationellt ansvar för att kompetenssäkra
            dessa förarutbildningar och ser över möjligheten att införa ett
            certifikatsystem för blåljusförare. Detta bör ges regeringen till
            känna.
          </p>
        </div>
        <div type="motSignatures">
          <list>
            <item xml:id="i-AaeE5goDhv1mR31tPmYuUc">
              Lars-Axel Nordell (KD)
            </item>
          </list>
        </div>
      </div>
    </body>
  </text>
</TEI>
