<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-KU-00206">
  <teiHeader>
    <fileDesc>
      <titleStmt>
        <title>Elektronisk röstning</title>
        <author corresp="i-CSSvFYJqF1rNFZNiY5Xnmx i-84DiaFjYsBoBUQnKJiSte9">av Mats Gerdau och Elisabeth Svantesson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Elektronisk röstning</title>
          <idno type="rdwebb">GY02K206</idno>
          <rs type="number">K206</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GY02K206/text</ref>
          <ref type="dokument_url_html">http://data.riksdagen.se/dokument/GY02K206</ref>
          <ref type="dokumentstatus_url_xml">http://data.riksdagen.se/dokumentstatus/GY02K206</ref>
          <ref type="doc">http://data.riksdagen.se/fil/E6EB8C23-12E3-4EE8-BC76-FA6EC6C0257E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CSSvFYJqF1rNFZNiY5Xnmx</idno>
            <name>Mats Gerdau</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-84DiaFjYsBoBUQnKJiSte9</idno>
            <name>Elisabeth Svantesson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4GvZHcXwCbfGwCyisWHmHC" type="signed"/>
        <correspContext corresp="i-4GvZHcXwCbfGwCyisWHmHC">
          <note type="signatory" corresp="i-CSSvFYJqF1rNFZNiY5Xnmx"/>
          <note type="signatory" corresp="i-84DiaFjYsBoBUQnKJiSte9"/>
        </correspContext>
        <correspAction xml:id="i-KUrK59UtqUnW98KWQUZmZk" type="numbering">
          <date when="2010-10-26"/>
        </correspAction>
        <correspAction xml:id="i-BK4iFZ3iL9WxU69wo5WytB" type="submission">
          <date when="2010-10-19"/>
        </correspAction>
        <correspAction xml:id="i-6axSnafyR7oBXvP55t77gL" type="transfer">
          <date when="2010-10-19"/>
        </correspAction>
        <correspAction xml:id="i-G8D9roGV8b3966t3HWTWMA" type="assigned"/>
        <correspContext corresp="i-G8D9roGV8b3966t3HWTWMA">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Puw6zVz8jBATc1UuDHLr1r">
            Förslag till riksdagsbeslut
          </head>
          <p xml:id="i-4F6xiyenpevyiua77Hi577">
            Riksdagen tillkännager för regeringen som sin mening vad som
            anförs i motionen om elektronisk röstning.
          </p>
        </div>
        <div type="motContent">
          <head xml:id="i-EFDCLRp9K2pcqzxzY6iek3" type="h1">
            Motivering
          </head>
          <p xml:id="i-NjJ7MDKhz4ETdL2QxKDisV">
            Årets riksdagsval påvisar hur viktig varje röst är i många valdistrikt
            har endast ett fåtal röster påverkat majoritetsläget. I flera
            fall kan man också anta att ett antal ogiltiga röster eller de
            valsedlar som inte räknades alls på grund av slarv i hanteringen
            haft betydelse för valutgången. Detta är inte acceptabelt.
          </p>
          <p xml:id="i-89HBgVKzK84EtrSrPxdXeK">
            Valproceduren i Sverige har i princip sett likadan ut sedan den
            allmänna rösträtten infördes. Man lägger ned en valsedel i ett
            kuvert och klistrar igen. Rösträknarna bockar av de röstande,
            sprättar upp kuverten, räknar rösterna och meddelar resultatet
            till Valmyndigheten. Systemet har många fördelar, men också en
            del nackdelar som blivit särskilt tydliga i valet 2010.
          </p>
          <head xml:id="i-8hH4WcPE6xNd4CRoWfTfhj" type="h2">
            Fördelar
          </head>
          <p xml:id="i-EUjaU9s1owAGeEBxfhbMQW">
            Den främsta fördelen med nuvarande röstningsförfarande är att
            rösthemligheten med stor säkerhet behålls. Ingen påverkas otillbörligt
            i vallokalen. Men vad som sker under den förtida röstningen vet
            dock ingen, och fler och fler sägs utnyttja det alternativet.
          </p>
          <p xml:id="i-DFLEBycaRsAFsBf97qFiLF">
            En fö r del kan också vara att det är relativt enkelt, att vi
            alltid gjort så och att alla vet hur det fungerar. Samtidigt finns
            många nya svenskar som har andra traditioner och tycker att vårt
            system är krångligt.
          </p>
          <head xml:id="i-peJkUtFTaRaPyHYaWmUu4" type="h2">
            Nackdelar
          </head>
          <p xml:id="i-PstLVGUAiADHYNKb7z4A4Y">
            Nackdelarna har blivit allt tydligare. Det mest uppenbara är
            att det tar tid att räkna alla röster. I synnerhet sedan personvalsinslaget
            infördes. Det kan ta flera veckor att avgöra hur många röster
            partierna fått och vilka personer som blivit valda.
          </p>
          <p xml:id="i-MR2JLkkfm6o5WmcVReVy26">
            En annan nackdel är att det uppenbarligen inte är klart för alla
            hur man gör och att systemet medger underkända röster. I detta
            val underkändes 2 336 röster i riksdagsvalet, vilket är en ökning
            med 120 röster sedan förra valet. Ett bra och rättvist valsystem
            ska inte ge utrymme att tolka väljarnas röster. Varje avgiven
            röst måste tillfalla det parti och den person som väljaren avsett.
            Allt annat är högst otillfredsställande. Underkända röster är
            ett underkännande av demokratin. Om drygt hälften av de underkända
            riksdagsrösterna hade tillfallit Kristdemokraterna skulle partiet
            ha fått ytterligare ett mandat. I flera kommuner är situationen
            likartad.
          </p>
          <p xml:id="i-SPmx9Xs2hG7K3LRCuH4VdS">
            Det finns också skäl att ifrågasätta hur förtidsröstningen hanteras.
            Det är bra att man kan rösta under en period före själva valdagen
            och på andra tillgängliga platser, det ökar valdeltagandet. Samtidigt
            finns otaliga rapporter om röster som slarvats bort på vägen från
            förtidsröstningslokalen till den röstandes hemmavaldistrikt, t
            ex i Halmstad och i Arvika.
          </p>
          <p xml:id="i-Gpi9QRdJakbF8eU8T2oQBH">
            Ytterligare en nackdel finns i osäkerheten i den preliminära
            räkningen. Valresultatet är ofta så jämnt att mandatfördelningen
            hänger på endast ett fåtal röster. Ett exempel är Örebro kommun
            där det stod klart efter länsstyrelsens slutliga röstsammanräkning
            att resultat förändrats så att ett mandat flyttades från Folkpartiet
            till Socialdemokraterna. Mandatförändringen uppstod i den nordöstra
            valkretsen, en av kommunens fyra kretsar. Och en enda röst var
            skillnaden. 13 röster förklarades ogiltiga i samma valkrets.
          </p>
          <head xml:id="i-VMyqQozzNNWVGqqJbDGwwy" type="h2">
            Utveckla röstningsmetoden
          </head>
          <p xml:id="i-FHjbcdJ3qXJaXD4GjaN3zk">
            Mot ovanstående bakgrund finns det skäl att utveckla och modernisera
            den svenska röstningsmetoden. Tekniken har utvecklats en hel del
            sedan det svenska valsystemet togs i bruk. Det finns flera tänkbara
            metoder att använda för elektronisk röstning. Förenklat kan man
            säga att det finns tre huvudinriktningar. Antingen använder man
            sig av någon form av röstningsmaskin och då behövs inga valsedlar.
            Eller så finns valsedlarna kvar men man använder elektroniska
            pennor. Eller så röstar man via Internet och då behöver man inte
            ens gå till vallokalen.
          </p>
          <p xml:id="i-LufFPRNAmxMxMViUfM5D4v">
            I andra länder, bland annat Estland, Finland, USA och Indien,
            har elektroniska röstningsförfaranden prövats med stor framgång
            och utan att man ger avkall på valhemligheten. I London är den
            kommunala myndigheten Greater London Authority i startgroparna
            för att införa ett system för elektronisk rösträkning som ska
            användas i framtida val. Man förbereder sig nu för en upphandling
            av elektroniska system för att skapa och hantera valsedlar, och
            från och med 2012 är det tänkt att systemen ska vara i drift och
            kunna användas i olika typer av val såsom folkomröstningar, fyllnadsval
            och EU-val. Sverige har mycket att lära av detta.
          </p>
          <p xml:id="i-YKL6zx5oJuXw1edKBAgouR">
            Elektronisk röstning har den fördelen att det inte går att göra
            fel, antingen kryssar man i en viss person eller så gör man det
            inte. Den elektroniska valsedeln går inte att vika eller smutsa
            ned så att den inte går att läsa. Röster kan inte heller försvinna
            i postgången.
          </p>
          <p xml:id="i-24CkzvgQL4BUjcWzs9om1e">
            Ytterligare en fördel med elektronisk röstning är att valresultatet
            bör gå betydligt fortare att få fram. Elektronisk röstning skulle
            också kunna innebära att röstdeltagandet ökar eftersom det blir
            mer tillgängligt.
          </p>
          <p xml:id="i-Jmos3TNcd7rbvuwoNaU54q">
            Säkerheten lyfts ofta fram som argument mot elektronisk röstning.
            Samtidigt kan vi i dag utföra allt fler tjänster elektroniskt
            där samma krav på säkerhet ställs, bland annat att deklarera och
            utföra bankärenden. Säkerheten förefaller också vara löst i andra
            länder där elektronisk röstning prövats.
          </p>
          <p xml:id="i-W8KV2qGpJ1zUea6gtKegJt">
            Regeringen bör se över möjligheten att införa försök med elektronisk
            röstning.
          </p>
        </div>
        <div type="motSignatures">
          <list>
            <item xml:id="i-96AEggFpJyU4Sj4N97ZcRJ" who="i-CSSvFYJqF1rNFZNiY5Xnmx">
              Mats Gerdau (M)
            </item>
            <item xml:id="i-3rQLWdUpWgcpFqm6VuRwHd" who="i-84DiaFjYsBoBUQnKJiSte9">
              Elisabeth Svantesson (M)
            </item>
          </list>
        </div>
      </div>
    </body>
  </text>
</TEI>
