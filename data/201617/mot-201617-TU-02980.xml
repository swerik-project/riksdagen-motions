<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-TU-02980">
  <teiHeader>
    <fileDesc>
      <titleStmt>
        <title>Förverkligande av Norrbotniabanan</title>
        <author corresp="i-Wg4JiBuxTz9fesArDXiMko i-Vo3YjbvPDcwbepLXUMMiDZ">av Helena Lindahl och Per Åsling (båda C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2980 av Helena Lindahl och Per Åsling (båda C)</title>
          <idno type="rdwebb">H4022980</idno>
          <rs type="number">2980</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H4022980/text</ref>
          <ref type="dokument_url_html">http://data.riksdagen.se/dokument/H4022980</ref>
          <ref type="dokumentstatus_url_xml">http://data.riksdagen.se/dokumentstatus/H4022980</ref>
          <ref type="docx">http://data.riksdagen.se/fil/433D50D2-8E92-40F3-8786-BE1D610EA02D</ref>
          <ref type="pdf">http://data.riksdagen.se/fil/02ACA137-9B8B-4CD7-9BF4-0E66B8D07797</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8gRh4MoW5cBYVGzuL4Cazq" type="signed"/>
        <correspContext corresp="i-8gRh4MoW5cBYVGzuL4Cazq">
          <note type="signatory" corresp="i-Wg4JiBuxTz9fesArDXiMko"/>
          <note type="signatory" corresp="i-Vo3YjbvPDcwbepLXUMMiDZ"/>
        </correspContext>
        <correspAction xml:id="i-6QcVEnADVjMC9F73rX4Rdx" type="submitted">
          <date when="2016-10-05"/>
          <time when="14:44:30"/>
        </correspAction>
        <correspAction xml:id="i-Q1tYXjgV5xzbdyc8pBh2ea" type="reviewed">
          <date when="2016-10-05"/>
          <time when="19:59:47"/>
        </correspAction>
        <correspAction xml:id="i-FtZ2Ld9dpzyoSKoxMQoSBh" type="referred">
          <date when="2016-10-14"/>
        </correspAction>
        <correspAction xml:id="i-LaRhR1JKyjJceyLJ2HWagp" type="assigned">
          <date when="2017-06-29"/>
          <time when="12:46:16"/>
        </correspAction>
        <correspContext corresp="i-LaRhR1JKyjJceyLJ2HWagp">
          <ref type="assignedTo">Trafikutskottet</ref>
        </correspContext>
        <correspAction xml:id="i-QS67nNP7sNTSmckSb7anAD" type="behandlas_i"/>
        <correspContext corresp="i-QS67nNP7sNTSmckSb7anAD">
          <ref type="uppgift">2016/17:TU4</ref>
          <ref type="ref_dok_id">H401TU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU4</ref>
          <ref type="ref_dok_titel">Infrastruktur för framtiden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:2980 av Helena Lindahl och Per
          Åsling (båda C) Förverkligande av Norrbotniabanan
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-E4MbdLmNFJfEdN8akDqjEx">
            Förslag till riksdagsbeslut
          </head>
          <list style="ol">
            <item xml:id="i-LGXPjyzVGxtADF6Uxfvmsc">
              Riksdagen ställer sig bakom det som anförs i motionen om att
              regeringen ska inleda diskussioner med berörda regioner och intressenter
              och om att skyndsamt hitta finansieringslösningar för Norrbotniabanans
              förverkligande och tillkännager detta för regeringen.
            </item>
            <item xml:id="i-Us3WuaBuiduS8eYxhZEEDi">
              Riksdagen ställer sig bakom det som anförs i motionen om att
              regeringen ska undersöka möjligheterna att hela Norrbotniabanan
              och i synnerhet den naturliga startsträckan Umeå–Skellefteå ska
              finnas med som en tidig och prioriterad satsning i den förväntade
              nationella infrastrukturplanen 2017–2028 och tillkännager detta
              för regeringen.
            </item>
            <item xml:id="i-D1Xq9XzSNrKRJkXdVBQY3d">
              Riksdagen ställer sig bakom det som anförs i motionen om att
              regeringen ska se över möjligheterna att utse en enskild förhandlingsperson
              för att lösa finansieringen för banan och tillkännager detta för
              regeringen.
            </item>
            <item xml:id="i-SBiU9tQcgcQU6n7Jf95i8J">
              Riksdagen ställer sig bakom det som anförs i motionen om att
              se över möjligheten att använda alternativa finansieringslösningar
              för infrastrukturprojekt och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-GuANq2F8RFR8eQT3qgAkV6" type="h1">
            Motivering
          </head>
          <p xml:id="i-K6U1ez9Tc9teLzuFkrZPjX">
            Trafikverket, som sköter järnvägar och vägar i Sverige, konstaterar
            i sin investeringsplan fram till 2025 att behoven och önskemålen
            är betydligt större än tillgången på medel. Trots att alliansregeringen
            satsade stora pengar, behövs det mer.
          </p>
          <p xml:id="i-X7XkrRYwS1pEdz9ZT7JocX">
            Under många årtionden har infrastrukturen försummats och det
            har blivit allt mer tydligt. Sverige har under lång tid halkat
            efter och det kommer att bli både kostsamt och dyrt att bygga
            upp vägar och järnvägar till de nivåer som är nödvändiga för både
            befolkningens och näringslivets behov av transporter.
          </p>
          <p xml:id="i-SiXV7cBcUj4dvrTFR9nWFW">
            En mycket viktig satsning för Sverige och dess skogs- och gruvnäring
            är att slutföra byggnationen av Botniska korridoren – ett infrastrukturstråk
            som även av EU-kommissionen, efter en ansökan från alliansregeringen,
            också nu prioriteras som ett viktigt stråk för Europa. Idag fattas
            27 mil järnväg innan Botniska korridoren är hopbyggd – sträckan
            mellan Umeå och Luleå – den så kallade Norrbotniabanan.
          </p>
          <p xml:id="i-Cz5YgeK586DUvjTd3RjVTx">
            Beslutet från EU-kommissionen att ge TEN-T-status till Botniska
            korridoren har, efter hårt arbete av berörda parter i norr, resulterat
            i att EU 2015 godkände en ansökan om medfinansiering med 100 miljoner
            kronor för att färdigställa järnvägsplanerna för den första delsträckan
            av Norrbotniabanan – det vill säga sträckan mellan Umeå och Skellefteå.
            Resterande 100 miljoner medfinansieras via de regionala transportplanerna
            i Västerbotten och Norrbotten. Detta är en extremt viktig faktor
            och framgång vad gäller tillskott av medel. Vidare finns det även
            framtida möjligheter att via EU ansöka om medfinansiering på upp
            till 30 % av byggarbetskostnaderna.
          </p>
          <p xml:id="i-2ydRbA2rvHbykuUywVRaBP">
            Dessvärre har Norrbotniabanan inte prioriterats i den nationella
            infrastrukturplanen för åren 2014–2025. Med tanke på de resurser
            som redan nu satsats i form av medel och arbete och med tanke
            på att medfinansiering för järnvägsplanering erhållits via EU,
            är det av största vikt att arbetet inte stannar av.
          </p>
          <head xml:id="i-MP5tgTsEvm8x65RXL7eVGG" type="h2">
            Enskild förhandlingsperson – en nödvändighet
          </head>
          <p xml:id="i-HhoSiUm6fcf4aJ8QTK7UMf">
            I och med regeringsskiftet fick de förhandlingspersoner som,
            sedan förra mandatperioden, fått uppdraget att arbeta med Sverigeförhandlingen
            ett nytt fokus i sitt arbete. Det innebär i praktiken att infrastrukturförhandlingar
            i norra Sverige inte prioriterats. För att Norrbotniabanan AB
            och de berörda regionerna ska kunna jobba vidare med den ekonomiska
            delen är det viktigt att regeringen ser över möjligheterna att
            utse en enskild förhandlingsperson som kan jobba med att lösa
            finansieringen av hela banan.
          </p>
          <head xml:id="i-DShEL6dagNQfNfoz2aXuru" type="h2">
            AP-fonderna kan förstärka svensk infrastruktur
          </head>
          <p xml:id="i-HqnQqSrVRQdv3BMKV4R34k">
            En möjlig finansieringslösning för Norrbotniabanan och andra
            viktiga infrastruktursatsningar är att låta de statliga allmänna
            pensionsfonderna investera mer i infrastruktur. Fungerande transporter
            är en förutsättning för ekonomisk tillväxt. Att låta AP-fonderna
            placera pengar inte bara i utländsk infrastruktur utan även i
            svenska vägar och järnvägar skulle därför långsiktigt bidra till
            både pensionernas utveckling och ekonomisk tillväxt.
          </p>
          <p xml:id="i-TCSZv8NzU35heWSuP4HLjZ">
            Eftersom investeringsbehovet är stort och statens reformutrymme
            är begränsat, är det nödvändigt att hitta nya finansieringslösningar
            för svensk infrastruktur. I flera jämförbara länder finansieras
            många samhällsviktiga infrastrukturobjekt i just offentlig-privat
            samverkan (OPS). Regeringen bör utreda möjligheten till OPS som
            finansieringslösning för infrastrukturprojekt i Sverige.
          </p>
          <head xml:id="i-7pbdrNzBkGaiSm6LJZFkoi" type="h2">
            Behov, utmaningar och möjligheter
          </head>
          <p xml:id="i-4kE5xUUmmdRJmJknKVJFcF">
            Idag får industrierna i norra Norrland förlita sig på den enkelspåriga
            stambanan genom övre Norrland som är över 100 år gammal. Stambanan
            har tvära kurvor och branta lutningar, vilket gör att hastigheten
            är låg och enkelspåret gör att risken för störningar är stor.
            Väntetiderna för mötande tåg är ineffektiva och bidrar till att
            stambanan i övre Norrland är fullbokad de tider som godskunderna
            efterfrågar. Stambanan har dessutom nått kapacitetstaket och duger
            inte som ett effektivt och långsiktigt hållbart alternativ för
            godstransporterna i norra Norrland.
          </p>
          <p xml:id="i-XYkJyLQDaPbXacJXGaBYNm">
            Även basindustrin är i behov av bättre järnvägsinfrastruktur,
            och den industrin finns väl representerad längs norra Norrlandskusten.
            De behöver ökad kapacitet, lägre kostnad och högre leveranssäkerhet.
            Industrin i norra Sverige står för en betydande del av Sveriges
            nettoexportvärde och behöver en infrastruktur som är kostnadseffektiv.
          </p>
          <p xml:id="i-UCYGCRnP6obLnUX18ukdP9">
            Dessutom skulle Norrbotniabanan vara en viktig satsning för Europa
            och detta är också något som EU-kommissionen noterat. I exempelvis
            nordvästra Ryssland finns stora tillgångar på råvaror så som skog,
            malm och mineraler. För att dessa resurser ska kunna nyttjas är
            en effektiv infrastruktur nödvändigt. Norrbotniabanan skulle binda
            samman Europas järnvägsnät med Finland och med nordvästra Ryssland
            på ett effektivt sätt. Om satsningen på Norrbotniabanan uteblir,
            är det stor risk att vi hamnar utanför de större stråken när utvecklingen
            börjar ta fart.
          </p>
          <p xml:id="i-5wW9XqZt13FCaJMq31ooqc">
            Norrbotniabanan skulle också halvera restiderna efter Norrlandskusten
            med betydande regionförstoring som följd. För exempelvis Skellefteås
            del skulle arbetsmarknadsområdet växa från dagens ca 80 000 personer
            till över 300 000 personer. Men världen tar inte slut i och med
            landsgränserna i norr. Efter bågen runt Bottenviken bor det över
            600 000 människor och finska Uleåborg ligger bara 13 mil från
            gränsen och är en växande stad som har stort universitet och en
            blomstrande it-industri. En Norrbotniabana skulle göra det möjligt
            att åka mellan universiteten i Luleå och Uleåborg på cirka två
            timmar. En annan intressant aspekt är att det från Luleå är närmare
            till Murmansk än till Stockholm. I regionen Murmansk finns tolv
            städer och över en och en halv miljon människor.
          </p>
          <head xml:id="i-TLuANE6CdVFuP5kd97xw9j" type="h2">
            Stor enighet om Norrbotniabanan i norr
          </head>
          <p xml:id="i-8pDtgkjU8HAZ5errj2HMDa">
            Det finns en mycket stark vilja att förverkliga Norrbotniabanan
            i både Norr- och Västerbotten och det gäller såväl offentliga
            institutioner, näringsliv som vanliga medborgare. För att samla
            regionen bildades 2008 ett särskilt bolag – Norrbotniabanan AB.
            Orsaken till detta var att ge det fortsatta arbetet en tydlig
            juridisk och organisatorisk plattform, men också för att markera
            allvaret gällande länens ambition och engagemang för att genomföra
            projektet.
          </p>
          <p xml:id="i-EwTrmz3NmPHCthULTCnf6q">
            Därför är det viktigt att regeringen inleder diskussioner med
            berörda regioner och intressenter så som Norrbotniabanan AB, för
            att skyndsamt hitta finansieringslösningar för Norrbotniabanans
            förverkligande. Viljan att hitta en lösning för banans genomförande
            är stark och det finns även en stor öppenhet att diskutera olika
            möjliga finansieringslösningar. Det är värt att ta på allvar.
          </p>
          <p xml:id="i-MJmZJ3t59ieJCqHpsLBZDi">
            Detta bör riksdagen ge regeringen tillkänna.
          </p>
        </div>
        <div type="motSignatures">
          <list>
            <item xml:id="i-VdbgNvUPW8eSpV2gJ4eb8a">
              Helena Lindahl (C)
            </item>
            <item xml:id="i-BFM2JgAu9SvyvshKYfzHq6">
              Per Åsling (C)
            </item>
          </list>
        </div>
      </div>
    </body>
  </text>
</TEI>
