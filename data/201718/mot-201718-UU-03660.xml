<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UU-03660">
  <teiHeader>
    <fileDesc>
      <titleStmt>
        <title>Våldtäkter i DR Kongo och Panzisjukhusets roll</title>
        <author corresp="i-BaBRFz7sgjhbuqYiz8u7vt">av Désirée Pethrus (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3660 av Désirée Pethrus (KD)</title>
          <idno type="rdwebb">H5023660</idno>
          <rs type="number">3660</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H5023660/text</ref>
          <ref type="dokument_url_html">http://data.riksdagen.se/dokument/H5023660</ref>
          <ref type="dokumentstatus_url_xml">http://data.riksdagen.se/dokumentstatus/H5023660</ref>
          <ref type="docx">http://data.riksdagen.se/fil/9E576DE3-A82F-43C3-88D3-DDA8FA38FFFD</ref>
          <ref type="pdf">http://data.riksdagen.se/fil/F8618DB6-558E-432C-BE39-15748AF7E063</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EaAd74Bwvp4xt1EnqwghA6" type="signed"/>
        <correspContext corresp="i-EaAd74Bwvp4xt1EnqwghA6">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-BpRfBA8re4yUmDc7zGvgJ2" type="submitted">
          <date when="2017-10-05"/>
          <time when="15:19:47"/>
        </correspAction>
        <correspAction xml:id="i-CRRPHL7VLQ8cpSU1KrnCCh" type="reviewed">
          <date when="2017-10-05"/>
          <time when="16:37:55"/>
        </correspAction>
        <correspAction xml:id="i-Vh5bYBhQr8zb1r95QdcxFT" type="referred">
          <date when="2017-10-13"/>
        </correspAction>
        <correspAction xml:id="i-UFjUSCXStpM4CeRoVWRgLH" type="assigned">
          <date when="2018-09-17"/>
          <time when="14:54:44"/>
        </correspAction>
        <correspContext corresp="i-UFjUSCXStpM4CeRoVWRgLH">
          <ref type="assignedTo">Utrikesutskottet</ref>
        </correspContext>
        <correspAction xml:id="i-VYhEVLZfMHBvKtH8mRi147" type="behandlas_i"/>
        <correspContext corresp="i-VYhEVLZfMHBvKtH8mRi147">
          <ref type="uppgift">2017/18:UU8</ref>
          <ref type="ref_dok_id">H501UU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU8</ref>
          <ref type="ref_dok_titel">Sveriges samlade politik för internationell civil och militär krishantering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-46hKcWc8rZdk7wWDHsTviq" type="behandlas_i"/>
        <correspContext corresp="i-46hKcWc8rZdk7wWDHsTviq">
          <ref type="uppgift">2017/18:UU2</ref>
          <ref type="ref_dok_id">H501UU2</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Wzh79XqTs8jwRhKv5pg4E4" type="behandlas_i"/>
        <correspContext corresp="i-Wzh79XqTs8jwRhKv5pg4E4">
          <ref type="uppgift">2017/18:UU15</ref>
          <ref type="ref_dok_id">H501UU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU15</ref>
          <ref type="ref_dok_titel">FN och mänskliga rättigheter i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3660 av Désirée Pethrus (KD) Våldtäkter
          i DR Kongo och Panzisjukhusets roll
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-HUkK86vUTZuciet4UrzMot">
            Förslag till riksdagsbeslut
          </head>
          <list style="ol">
            <item xml:id="i-H8XCSrrdKHanTpSki9EJqX">
              Riksdagen ställer sig bakom det som anförs i motionen om att
              Sveriges regering bör arbeta för att fler sjukhus startas med
              Panzisjukhusets holistiska arbetsmodell som förebild, och detta
              tillkännager riksdagen för regeringen.
            </item>
            <item xml:id="i-23VyMRQkBJpFeQLfWP6p1H">
              Riksdagen ställer sig bakom det som anförs i motionen om att
              Sveriges regering bör arbeta för att hitta en långsiktig finansiering
              av Panzisjukhusets verksamhet, och detta tillkännager riksdagen
              för regeringen.
            </item>
            <item xml:id="i-YEYDWAxxXHkuFdkkHqE3cR">
              Riksdagen ställer sig bakom det som anförs i motionen om att
              kvinnor i DR Kongo bör ges ökade kunskaper om sina mänskliga rättigheter
              så att de kan delta i samhällets uppbyggnad, och detta tillkännager
              riksdagen för regeringen.
            </item>
            <item xml:id="i-Sqfb7F4t1fkznQWRM1KJRT">
              Riksdagen ställer sig bakom det som anförs i motionen om att
              Sveriges regering ekonomiskt och resursmässigt bör stödja kvinnors
              politiska engagemang och deltagande i utvecklingen av landet,
              och detta tillkännager riksdagen för regeringen.
            </item>
            <item xml:id="i-Q4ZRSQGJZCjsvKKgHKyJBY">
              Riksdagen ställer sig bakom det som anförs i motionen om att
              verka för att ge kvinnor ökad tillgång till mödrahälsovård och
              tillkännager detta för regeringen.
            </item>
            <item xml:id="i-9gjc4j7nDjGsQK3y5ZDmGZ">
              Riksdagen ställer sig bakom det som anförs i motionen om att
              arbeta för att kvinnor får juridiskt stöd och att motverka den
              utbredda straffrihet som råder kring sexuella övergrepp i DR Kongo
              och tillkännager detta för regeringen.
            </item>
            <item xml:id="i-63uP9hzviNDLV5rUr8VJR9">
              Riksdagen ställer sig bakom det som anförs i motionen om att
              Sverige bör bidra till en politisk lösning för att stoppa våldet
              i DR Kongo genom att val snarast genomförs i DR Kongo i enlighet
              med landets konstitution, och detta tillkännager riksdagen för
              regeringen.
            </item>
            <item xml:id="i-2DQgCgihNoeKV2surSGti7">
              Riksdagen ställer sig bakom det som anförs i motionen om att
              Sverige bör driva på för att EU och FN snarast ska besluta om
              ytterligare sanktioner mot DR Kongo så länge landets president
              inte följer konstitutionen, och detta tillkännager riksdagen för
              regeringen.
            </item>
            <item xml:id="i-SzgfYMCH9BPVXQWskKXmng">
              Riksdagen ställer sig bakom det som anförs i motionen om att
              Sveriges regering bör ge stöd till kyrkorna och lyfta deras roll
              i förändringsarbetet inom landet för en politisk fredlig dialog
              och utveckling, och detta tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-LdF1hB2VVutaFRd3K5wW3W" type="h1">
            Motivering
          </head>
          <p xml:id="i-MfqeYVd25aFM35z4aE7Uv6">
            I Demokratiska republiken Kongo är det farligare att vara flicka
            än soldat. Enligt en amerikansk studie 2011 av en forskare vid
            American Public Health Association våldtas 48 kvinnor i timmen,
            1 100 om dagen, i DR Kongo. Antalet offer är stort och varje våldtäkt
            är ett misslyckande för världssamfundets skyldighet att skydda
            civila i konflikter. De våldtäkter som äger rum i DR Kongo har
            i många fall tortyrlika inslag och många kvinnor är, när de kommer
            till sjukvårdsinrättningar, oroliga för om de har smittats av
            hiv. Våldtäkt och tortyr används som vapen i en konflikt som vi
            dessvärre inte ser ett slut på. Och konsekvenserna för de utsatta
            kvinnorna men också för hela samhället är mycket allvarliga.
          </p>
          <p xml:id="i-L2jnyGL6GotXFNyzmVKEc4">
            Doktor Denis Mukwege arbetar som chefskirurg och gynekolog på
            det numera världsberömda Panzisjukhuset i Bukavu i östra DR Kongo
            och har välkomnats flera gånger i Sverige. Hans arbete är kontroversiellt
            för många och han har varit utsatt för attentat vid flera tillfällen
            och lever därför under särskilt skydd. Han talar nu mer om att
            det krävs mer av världssamfundet för att komma åt det utbredda
            sexuella våldet i landet. Det krävs politiska lösningar.
          </p>
          <p xml:id="i-6KtRvXYfDLzsdpEUnNnTvD">
            Mukwege har fått EU-parlamentets Sakharovpris för sina viktiga
            insatser. Mukwege hyllas världen över av FN, EU, presidenter,
            artister, svenska ministrar inklusive utrikesminister Margot Wallström.
            Trots det är finansieringen osäker, av Panzisjukhusets bärande
            projekt, Survival of sexual violence (SSV) för kvinnors utsatthet
            för sexuellt våld. EU har gått in med vissa medel men det täcker
            inte hela verksamheten. Därför krävs ständiga insamlingar för
            att finansiera den mest basala sjukvård som de utsatta kvinnorna
            behöver. Alla hyllningskörer hjälper inte de utsatta kvinnorna
            om inte sjukhusets verksamhet kan finansieras långsiktigt. Sveriges
            regering borde kunna göra mer för att säkra sjukhusets verksamhet.
            Ett omfattande ekonomiskt stöd har kontinuerligt getts till Panzisjukhuset
            från den svenska biståndsorganisationen PMU Interlife som varit
            med och startat sjukhuset.
          </p>
          <p xml:id="i-GxrgSwL1tFd2eaXLnMCKEk">
            Doktor Denis Mukwege har bedrivit verksamheten vid det världsberömda
            Panzisjukhuset i Bukavu sedan slutet av 90-talet. Sjukhuset har
            specialiserat sig på att ta hand om kvinnor som varit utsatta
            för svåra sexuella övergrepp. Sedan 1999 har sjukhuset tagit emot
            och behandlat 88 000 kvinnor varav cirka 50 000 är överlevare
            från sexuella övergrepp såsom våldtäkter. Det är ofta grova våldtäkter
            i krigets kölvatten som skapar stora skador och kräver omfattande
            behandling. I snitt kommer tio kvinnor per dag till sjukhuset,
            ofta i mycket dåligt skick. Skadorna är så allvarliga att deras
            liv ofta är hotat om de inte får vård. Sjukhuset arbetar med en
            holistisk syn där hela människan ska få ett gott bemötande. Inte
            bara fysiskt utan också psykiskt stöd är nödvändigt för dessa
            fruktansvärda övergrepp. Sjukhuset ger också juridisk hjälp. Det
            är viktigt att försöka motverka den straffrihet som råder kring
            sexuella övergrepp. Även socioekonomiska insatser erbjuds som
            exempelvis träning i något hantverk som gör att kvinnorna kan
            försörja sig själva. Många förskjuts från sina familjer och hembyar
            efter en våldtäkt och måste därför själva klara sina inkomster.
            Det behövs fler sjukhus som Panzisjukhuset. Sveriges regering
            bör därför arbeta för att fler sjukhus startas med Panzisjukhusets
            holistiska arbetsmodell som förebild.
          </p>
          <p xml:id="i-My8VTZcDF9UF87XFLs6Wve">
            Olika typer av utbildning och information om sexuell och reproduktiv
            hälsa genomförs även på sjukhuset. Man erbjuder utbildningar till
            läkare, jurister och poliser. Panzi Foundation i DR Kongo stödjer
            också kvinnor att få ökade kunskaper om sina mänskliga rättigheter
            och vill att de ska delta i samhällets uppbyggnad.
          </p>
          <p xml:id="i-VQJ6nN2TMFYubaqZfdbL3L">
            I DR Kongo är behoven enorma. Särskilt viktigt är att arbeta
            för ökad tillgång till mödrahälsovård. I Södra Kivuprovinsen,
            där sjukhuset ligger, finns särskilt stora behov. Sjukhuset har
            också verksamhet som behövs för helheten såsom neonatal avdelning,
            barnläkare och kirurger.
          </p>
          <p xml:id="i-8dfEbZkBNjX7ci1di2QxYe">
            Sjukhuset har 450 sängplatser varav 250 är avsatta för överlevare
            från sexuella våldet som är i behov av särskild gynekologisk behandling.
            Kvinnor är en viktig kraft i att få till stånd en förändring i
            landet. Sveriges regering bör särskilt uppmärksamma och stödja
            kvinnors politiska deltagande med nödvändiga kunskaper och resurser.
            Lokala initiativ bör uppmuntras på olika håll i landet för att
            bygga en politisk struktur för förändring.
          </p>
          <p xml:id="i-VZEzXyfETUPoP2gJJeiZ5R">
            Kyrkorna spelar en viktig roll i DR Kongo. Panzisjukhuset har
            kommit till tack vare stöd från kyrkor i Sverige. Olika kyrkor
            kan få en viktig roll i förändringen av landet. Sveriges regering
            bör ge stöd till kyrkorna och lyfta deras roll i förändringsarbetet
            inom landet för en politisk fredlig dialog och utveckling.
          </p>
          <p xml:id="i-SWgYxmMZEjm9faypxXKHLH">
            Sverige är en nation med en humant inriktad utrikes- och biståndspolitik,
            och vår roll i världen har spelat stor roll. Sverige är en av
            världens viktigaste givare till humanitära insatser. Vi stödjer
            flera FN-organisationer som Unicef, UNHCR m.fl. Sveriges regering
            bör kunna erbjuda ett långsiktigt stöd till Panzisjukhuset. Det
            ideala vore att DR Kongo själva tar ansvaret för att finansiera
            vården som ges på sjukhuset. Det är dessvärre inte troligt att
            så blir fallet.
          </p>
          <p xml:id="i-7cYXGS8G5bsWJF5nnJwHTg">
            Landet är ett av världens fattigaste. Trots att man har enorma
            naturtillgångar som mineralhanteringen som är ett känt konfliktområde.
            Många slåss om landets resurser. Nu krävs en politisk lösning
            som får slut på våldet i landet. President Joseph Kabila har av
            internationella samfundet uppmanats att lämna sin post i enlighet
            med konstitutionen som stipulerar att hans mandat gått ut och
            han borde ha lämnat i december 2016. Detta i syfte att få slut
            på den politiska turbulensen i landet. Ett val bör hållas så snart
            som möjligt med en transitionsregering fram tills valen är klara.
            Sverige bör bidra till att detta kommer till stånd, liksom att
            ytterligare sanktioner mot landets ledning beslutas om av EU och
            FN.
          </p>
        </div>
        <div type="motSignatures">
          <list>
            <item xml:id="i-EsqDRtpSfo8MKZZ5ZGDhGy">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
