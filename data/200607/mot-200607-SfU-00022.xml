<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SfU-00022">
  <teiHeader>
    <fileDesc>
      <titleStmt>
        <title>med anledning av prop. 2006/07:117 Vissa sjukförsäkrings- och pensionsfrågor, m.m.</title>
        <author corresp="i-Sn3HArFcXWQDenVvrpFSQe">av LiseLotte Olsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2006/07:117 Vissa sjukförsäkrings- och pensionsfrågor, m.m.</title>
          <idno type="rdwebb">GU02Sf22</idno>
          <rs type="number">Sf22</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GU02Sf22/text</ref>
          <ref type="dokument_url_html">http://data.riksdagen.se/dokument/GU02Sf22</ref>
          <ref type="dokumentstatus_url_xml">http://data.riksdagen.se/dokumentstatus/GU02Sf22</ref>
          <ref type="doc">http://data.riksdagen.se/fil/774090D7-FDC2-4111-A7B5-9BE0C7AC145E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EWDdCCCNgjKoJQ8dAZ1esT" type="basedOn"/>
        <correspContext corresp="i-EWDdCCCNgjKoJQ8dAZ1esT">
          <ref>Proposition 2006/07:117</ref>
        </correspContext>
        <correspAction xml:id="i-XvA9iYrVemjwTs3jg2pZNQ" type="signed"/>
        <correspContext corresp="i-XvA9iYrVemjwTs3jg2pZNQ">
          <note type="signatory" corresp="i-Sn3HArFcXWQDenVvrpFSQe"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-mN8mVTBvBYjtHLNThWLo4"/>
        </correspContext>
        <correspAction xml:id="i-WaGbiYJxNmNapiT1tUGgo3" type="referral">
          <date when="2007-06-21"/>
        </correspAction>
        <correspAction xml:id="i-GnhuBE8Xff4KpJa6TeUU3H" type="dismissal">
          <date when="2007-06-20"/>
        </correspAction>
        <correspAction xml:id="i-V4kQCyjLByMpxrHcNJyEiX" type="dismissal">
          <date when="2007-06-20"/>
        </correspAction>
        <correspAction xml:id="i-9D4TLDSmD8RRTutdLYhDAf" type="transfer">
          <date when="2007-06-14"/>
        </correspAction>
        <correspAction xml:id="i-Qt7ER24TeRSEvALJtdraPJ" type="submission">
          <date when="2007-06-14"/>
        </correspAction>
        <correspAction xml:id="i-8aqF297wFRTWnsWz5CHk4Q" type="assigned"/>
        <correspContext corresp="i-8aqF297wFRTWnsWz5CHk4Q">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-C5AxmbipyuB13wXjUG3pu6" type="motBody">
        <div xml:id="i-KGtxmGS55DLHodi8Jpk7Mu" type="motProposal" subtype="förslag">
          <head xml:id="i-HGrpFM9PHhzGJKCA26SNrt">
            1 Förslag till riksdagsbeslut
          </head>
          <list xml:id="i-K4mLrJP1dfekKqPW935KUB" style="ol">
            <item xml:id="i-NnJheTq9GXvfmXy3b3vFoS">
              Riksdagen avslår regeringens förslag om utökade möjligheter för
              arbetsgivare att begära läkarintyg.
            </item>
            <item xml:id="i-Wsbg7ApKwfGvqFropYJrCN">
              Riksdagen avslår regeringens förslag om att socialförsäkringsnämnderna
              ska avvecklas fr.o.m. den 1 januari 2008.
            </item>
            <item xml:id="i-8U3KQuo2ZbvuPcASN9Xcxb">
              Riksdagen avslår regeringens förslag om att den frivilliga sjukpenningförsäkringen
              ska upphöra.
            </item>
            <item xml:id="i-XJZ4656MdnFz2B3HfDEup3">
              Riksdagen avslår förslaget om att lagen (1993:16) om försäkring
              mot vissa semesterlönekostnader ska upphöra.
            </item>
            <item xml:id="i-DBZr7kGi2goHxf5g3Gpdb6">
              Riksdagen avslår regeringens förslag om att slopa kravet på inhämtande
              av försäkringsläkares utlåtanden i vissa fall.
            </item>
            <item xml:id="i-G56KkcimDc7ZRH9BHJ7aRm">
              Riksdagen begär att regeringen återkommer med förslag i enlighet
              med vad i motionen anförs om att individen ska kunna begära att
              utlåtande från försäkringsläkare inhämtas.
            </item>
          </list>
        </div>
        <div xml:id="i-YFao69eVqLewvSo6qgDpRj" type="motContent">
          <head xml:id="i-VKCGa31uwfVXzwgsTCMAzD" type="h1">
            med anledning av prop. 2006/07:117 Vissa sjukförsäkrings- och
            pensionsfrågor, m.m.
          </head>
          <head xml:id="i-AyiEQb6GLHxtiWxE3pyBTj" type="h1">
            2 Regeringens förslag
          </head>
          <p xml:id="i-8vR9tByoBmdYaV7831suKb">
            I propositionen föreslås att arbetsgivare ska ges möjlighet att
            från en arbetstagare begära läkarintyg som avser förhållanden
            redan från och med den första sjukdagen i en sjuklöneperiod. Genom
            förslaget får samtliga arbetsgivare rätt att i särskilda fall
            begära läkarintyg som avser förhållanden under perioden före den
            sjunde kalenderdagen efter sjukanmälningsdagen, vilken annars
            är den dag från vilken arbetstagaren vanligtvis ska styrka sin
            nedsatta arbetsförmåga. Enligt förslaget ska arbetsgivare inte
            vara skyldiga att utbetala sjuklön i fall då arbetstagare utan
            godtagbart skäl inte inkommit med sådant begärt intyg. De nya
            bestämmelserna ska tillämpas i de fall inte annat gäller enligt
            kollektivavtal.
          </p>
          <p xml:id="i-56uoVNKpECsBfnbKnwiagK">
            I propositionen föreslås också att Försäkringskassans socialförsäkringsnämnder
            ska avvecklas. Beslut i ärenden som tidigare har avgjorts i socialförsäkringsnämnd
            ska i stället fattas av en tjänsteman hos Försäkringskassan. Vidare
            lämnas i propositionen förslag till ändringar i bestämmelserna
            om revision av samordningsförbund.
          </p>
          <p xml:id="i-UZdEYNfd4vFdtXsghAmbyN">
            I propositionen lämnas också förslag om att det inte längre ska
            vara ett krav att inhämta försäkringsläkarens bedömning när det
            gäller beslut om medicinsk utredning för den som uppbär sjuk-
            eller aktivitetsersättning.
          </p>
          <p xml:id="i-VHm8E1MZo1AqU4PfLGPAzR">
            Vidare föreslås den frivilliga sjukpenningförsäkringen upphöra
            att gälla liksom reglerna om den så kallade hemmamakeförsäkringen
            samt försäkringen mot vissa semesterlönekostnader.
          </p>
          <p xml:id="i-DsN31ho5ncUgqYUFv7wCZ8">
            Det föreslås också ändringar när det gäller omprövning och överklagande
            av beslut om pensionsgrundande inkomst m.m. och att en ändring
            av den pensionsgrundande inkomsten kan göras oavsett storleken
            på den ändrade inkomsten. Avslutningsvis föreslås några ändringar
            i lagen (1993:737) om bostadsbidrag vid beräkningen av inkomst.
          </p>
          <head xml:id="i-Dc15m1f5JNDp4U3gmhxhWY" type="h1">
            3 Vänsterpartiets ställningstagande
          </head>
          <p xml:id="i-BdBNo5Sc8YMhTD7VB4pBXa">
            Vänsterpartiet delar inte regeringens syn på vad som bör göras
            inom socialförsäkringarna på en övergripande nivå. Detta visar
            sig också när det gäller de mer konkreta förslagen som regeringen
            lämnar.
          </p>
          <head xml:id="i-A5523F2dq17fBZAGSLT8fR" type="h2">
            3.1 Sjukintyg från första sjukdagen
          </head>
          <p xml:id="i-FBLPWf8qnZUVNAds4Z6Unx">
            Trots omfattande kritik har regeringen i den aktuella propositionen
            lagt fram förslag om att arbetsgivare ska kunna kräva sjukintyg
            från första sjukdagen. Enligt förslaget ska en anställd kunna
            bli av med ersättningen om det inte finns intyg redan från första
            sjukdagen.
          </p>
          <p xml:id="i-N15jp3Dy4mYSZUC3g1uhPF">
            Förslaget är enligt Vänsterpartiet huvudlöst av flera skäl och
            bör ses som ett utslag av att regeringen närmast blivit fartblind
            i kampen mot det så kallade bidragsfusket. Vänsterpartiet menar
            att detta är ett förslag i helt fel riktning som mest bidrar till
            att misstänkliggöra människor. Dessutom riskerar en sådan lagstiftning
            att pressa sjukvården att ägna tid åt att skriva intyg om förkylningar
            i stället för att de gemensamma resurserna används till att komma
            till rätta med långtidssjukskrivningar och för att möta människors
            verkliga vårdbehov.
          </p>
          <p xml:id="i-5abLMxqqXB8qVVdwsZtjy7">
            Sjukvården ska inte betraktas som vilken serviceorganisation
            som helst, och resurserna inom vården är begränsade. Det finns
            redan i dag mycket svåra tillgänglighetsproblem inom den svenska
            sjukvården. Det förslag som regeringen lämnat riskerar att pressa
            vården att lägga resurser på att hantera enklare krämpor och skriva
            sjukintyg för enklare åkommor. Detta kommer att innebära en förskjutning
            av vad som prioriteras där mindre kraft kommer att läggas på att
            behandla långvariga och komplicerade sjukdomar. När det gäller
            tillgänglighetsproblematiken Regeringens förslag riskerar att
            spä på denna snedvridning ytterligare.
          </p>
          <p xml:id="i-NWi8rRFD4AE4Tws4u5aPB2">
            Mot bakgrund av ovanstående bör förslaget om utökade möjligheter
            för arbetsgivare att begära läkarintyg avslås. Detta bör riksdagen
            besluta.
          </p>
          <head xml:id="i-13qrJCuwam7vHBczUZtAHq" type="h2">
            3.2 Avskaffande av socialförsäkringsnämnder
          </head>
          <p xml:id="i-DH9a7FFSnNe6zav8VBDvpS">
            Regeringen har vidare föreslagit att socialförsäkringsnämnderna
            avskaffas. Den 1 januari 2005 reformerades Försäkringskassan,
            i enlighet med den s.k. ANSA-utredningens förslag (SOU 2003:106),
            till en statlig myndighet. Syftet med att skapa en sammanhållen
            myndighet var att öka förutsättningarna för att kunna leva upp
            till de krav som riksdagen satt upp inom socialförsäkringen. Det
            handlade framför allt om att öka rättssäkerheten och likformigheten
            i bedömningarna. När riksdagen beslutade om förstatligandet framhölls
            vikten av ett fortsatt förtroendemannainflytande i socialförsäkringen.
            Den nya formen för detta blev försäkringsdelegationer i varje
            län och socialförsäkringsnämnder som tidigare.
          </p>
          <p xml:id="i-8DEMEDPGjkQFt2y35G24Ye">
            I Jan Rydhs utredning från 2004 om Försäkringskassans genomförandeorganisation
            (GEORG) uttalades angående synen på förtroendevalda i försäkringsdelegationer
            och socialförsäkringsnämnder att dessa ska ses dels som viktiga
            komplement till tjänstemännens kompetens och kunskap, dels som
            betydelsefulla inslag för att trygga medborgarnas insyn och inflytande
            i det svenska välfärdssystemet (SOU 2004:127). GEORG pekade på
            att den myndighet som hanterar en stor del av landets välfärdssystem
            och så stor del som en tredjedel av statsbudgeten också bör har
            medborgarinsyn genom förtroendevalda organ. Detta var också riksdagens
            mening och en grundförutsättning för själva genomförandet av sammanslagningen
            till en myndighet.
          </p>
          <p xml:id="i-QiEXNPbHKBsPuwinTr51ZT">
            Att avskaffa socialförsäkringsnämnderna innebär att den folkliga
            förankringen av socialförsäkringen och det lokala medborgarinflytandet
            helt går förlorade. Genom socialförsäkringsnämnderna säkras förutom
            hänsynstagande till viss lokal kännedom också den fackliga förankringen.
            Vidare skulle en sådan ordning kraftigt begränsa individens överklagandemöjligheter
            i försäkringen.
          </p>
          <p xml:id="i-BaajcdsVpuuJvsp7myfmdU">
            Det är för Vänsterpartiet en prioriterad fråga att värna medborgarinflytandet
            i socialförsäkringarna. Socialförsäkringsnämnderna utgör i detta
            avseende en central del i socialförsäkringens administrativa uppbyggnad.
            Mot denna bakgrund bör regeringens förslag om att socialförsäkringsnämnderna
            avvecklas fr.o.m. den 1 januari 2008 avslås. Detta bör riksdagen
            besluta.
          </p>
          <head xml:id="i-USS91n2LuSaF3GumqYt49T" type="h2">
            3.3 Avskaffande av frivillig sjukpenningförsäkring
          </head>
          <p xml:id="i-YTzmNrVqSRcmYtsf31L4vR">
            Som avgörande motivering för regeringens förslag att avskaffa
            den frivilliga sjukpenningförsäkringen som finns reglerad i 21
            kap. lagen (1962:381) om allmän försäkring anges att intresset
            för försäkringen avtagit under senare år. Vänsterpartiet anser
            dock att detta inte tillräckligt kan anses motivera att denna
            försäkring slopas i nuläget. Vidare anser vi det angeläget att
            ta hänsyn till de synpunkter som SACO Studentråd framfört i sitt
            remissyttrande om att förslaget leder till ytterligare försämringar
            av försäkringsskyddet till studerande. Mot denna bakgrund bör
            förslaget beredas närmare. Därför bör förslaget om att den frivilliga
            sjukpenningförsäkringen ska upphöra avslås. Detta bör riksdagen
            besluta.
          </p>
          <head xml:id="i-4dufcHo7s7vRRnHHLSw9Kk" type="h2">
            3.4 Avskaffande av försäkring mot vissa semesterlönekostnader
          </head>
          <p xml:id="i-FcLMni2oDLo8nZKWzNo6M6">
            Regeringen anför, på samma sätt som vad gäller förslaget ovan,
            att intresset för försäkringen för vissa semesterlönekostnader
            varit svagt och att detta motiverar att lagen bör avskaffas. Vänsterpartiet
            anser att det visserligen är önskvärt att få bort onödiga administrativa
            kostnader inom socialförsäkringen, men anser inte att detta är
            ett tillräckligt skäl för att avskaffa en försäkring som kan vara
            av stor vikt, om än för en liten grupp. Mot denna bakgrund bör
            förslaget om att lagen (1993:16) om försäkringen mot vissa semesterlönekostnader
            ska upphöra avslås.
          </p>
          <head xml:id="i-J4EouBU7k7uVPNL48c7Z9y" type="h2">
            3.5 Slopat krav på inhämtande av försäkringsläkares utlåtanden
            i vissa fall
          </head>
          <p xml:id="i-G4GAq8WtKUvUtRcbMkcehi">
            Vänsterpartiet anser att det finns ett mycket stort behov av
            att verka för att det är den undersökande läkarens bedömning som
            ska få vara gällande i sjukskrivningsärenden. Idag har ofta alltför
            stor makt hamnat på försäkringsläkarnas utlåtande. Detta ställer
            krav på en rad förändringar. Först och främst måste det ske en
            noggrann tillsyn av försäkringsläkarnas verksamhet, vilket är
            något som inte sker idag. Vidare är det viktigt att de sjukskrivande
            läkarnas intyg håller tillräckligt hög kvalitet och att handläggarna
            på Försäkringskassan förhåller sig självständiga till försäkringsläkarnas
            utlåtanden i de beslut som fattas.
          </p>
          <p xml:id="i-G5UEzPQrHgNQgMnqMdYeuy">
            Enligt vår mening bör dock försäkringsläkares utlåtande inhämtas
            i de fall då individen önskar att så sker. Mot denna bakgrund
            bör förslaget om att slopa kravet på inhämtande av försäkringsläkares
            utlåtanden enligt regeringens utformning avslås. Detta bör riksdagen
            besluta.
          </p>
          <p xml:id="i-T73APidEEFJ4s1JVqQe67u">
            Istället bör regeringen återkomma med förslag i enlighet med
            det ovan anförda om att individen ska kunna begära att utlåtande
            från försäkringsläkare inhämtas. Detta bör riksdagen begära.
          </p>
        </div>
        <div xml:id="i-SqzW97v5cG92uHuPq6Zgw6" type="signatureBlock">
          <list xml:id="i-Fk4ZVuVv4cRk9TpX8JfwPZ">
            <item xml:id="i-FLaLEbgNvkyH26wE8DafCm" who="i-Sn3HArFcXWQDenVvrpFSQe" type="signature">
              LiseLotte Olsson (v)
            </item>
            <item xml:id="i-HP8x7MoXbhCPUDaEgtZUGK" who="i-Beux79YM43dDCxrVuBqfWw" type="signature">
              Torbjörn Björlund (v)
            </item>
            <item xml:id="i-V4oFgn3yG8BuYDgTUcheCi" who="i-RnWtNUQCpycyMXbuRLTXcR" type="signature">
              Josefin Brink (v)
            </item>
            <item xml:id="i-UjpizA4mDPtE32rpVgztKF" who="i-mN8mVTBvBYjtHLNThWLo4" type="signature">
              Kalle Larsson (v)
            </item>
          </list>
        </div>
      </div>
    </body>
  </text>
</TEI>
