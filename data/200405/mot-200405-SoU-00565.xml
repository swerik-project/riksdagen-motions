<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-SoU-00565">
  <teiHeader>
    <fileDesc>
      <titleStmt>
        <title>Gotland</title>
        <author corresp="i-CwVjNqMneZm6zhJTP798e5">av Helena Bargholtz (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gotland</title>
          <idno type="rdwebb">GS02So565</idno>
          <rs type="number">So565</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GS02So565/text</ref>
          <ref type="dokument_url_html">http://data.riksdagen.se/dokument/GS02So565</ref>
          <ref type="dokumentstatus_url_xml">http://data.riksdagen.se/dokumentstatus/GS02So565</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-CwVjNqMneZm6zhJTP798e5</idno>
            <name>Helena Bargholtz</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GVZCoMy8aPw9tEcxC9YSKn" type="signed"/>
        <correspContext corresp="i-GVZCoMy8aPw9tEcxC9YSKn">
          <note type="signatory" corresp="i-CwVjNqMneZm6zhJTP798e5"/>
        </correspContext>
        <correspAction xml:id="i-HYtXW8iWy3NtjV3kL5UC28" type="referral">
          <date when="2004-10-14"/>
        </correspAction>
        <correspAction xml:id="i-22is27LscfBuLVmXYXPAJs" type="dismissal">
          <date when="2004-10-14"/>
        </correspAction>
        <correspAction xml:id="i-79WeB8DJJTYqT1HXJqJERH" type="submission">
          <date when="2004-10-05"/>
        </correspAction>
        <correspAction xml:id="i-WDpDvmopF7p8UBx5kajG1m" type="assigned"/>
        <correspContext corresp="i-WDpDvmopF7p8UBx5kajG1m">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_So_565/mot_200405_So_565-0001.pdf"/>
      <div xml:id="i-VcbhHcr1BrTCBhxRvKQ1ZH" type="motHeader">
        <div xml:id="i-4qKAV5bo9rZR8WBp25jmar" type="motTitle"/>
        <div xml:id="i-6gGAzkY4UnGbMGDRVVS3qB" type="motSubmissionInfo"/>
      </div>
      <div xml:id="i-Y7wYoPqZs6WZgduCjR9p1o" type="motBody">
        <div xml:id="i-D9jPvQE7BsAu42JVMDb5dQ">
          <p xml:id="i-GVxxCrxH8da24iauRny6Kp">
            2004/05 mnr: So565 pnr: fp908
          </p>
          <p xml:id="i-2zr2Sbn3Qb94nuR91faB1d">
            Motion till riksdagen 2004/05:S0565
          </p>
          <p xml:id="i-3z1jTN9QXgz5AKbyH6pCCh">
            av Helena Bargholtz (fp)
          </p>
          <p xml:id="i-HLcqqXE8zaGdRC84nhLivb">
            Gotland
          </p>
          <p xml:id="i-5Fz9YA5M7AgGfmSYsTo72Z">
            Förslag till riksdagsbeslut
          </p>
          <p xml:id="i-CfZhs9skwgDZKXJHR661aE">
            1. Riksdagen tillkännager för regeringen som sin mening vad i
            motionen anförs om att ge de äldre valfrihet genom en äldrepeng.
            2. Riksdagen tillkännager för regeringen som sin mening vad i
            motionen anförs om att med hjälp av statliga medel stimulera en
            utveckling rörande hemtjänst liknande den danska modellen. 3.
            Riksdagen tillkännager för regeringen som sin mening vad i motionen
            anförs om att återinföra husläkarlagen. 4. Riksdagen tillkännager
            för regeringen som sin mening vad i motionen anförs om att återinföra
            en nationell vårdgaranti.
          </p>
          <p xml:id="i-XUvk9yfc6UZYTuiDycaN86">
            Härliga Gotland kan bli Sveriges Gotland
          </p>
          <p xml:id="i-PzKnU2ZgJnQmTdkw523g39">
            Det är en liberal utgångspunkt att människor skall kunna bo där
            de själva vill och ha möjligheter att leva ett bra liv där. Många
            människor, inte minst sommargotlänningar, skulle vilja bosätta
            sig permanent på Gotland. Det gäller inte minst när man blir äldre.
            En lugn miljö och vacker natur, som Gotland erbjuder i överflöd,
            och ett behagligt klimat med landets flesta soltimmar får många
            människor att längta till Gotland. Gotland har de förutsättningar
            som krävs för att utvecklas till en härlig livsmiljö för äldre
            människor. Detta ger ökad livskvalitet till de sista åren i livet.
            Det leder även till att fler arbetstillfällen kan genereras på
            Gotland, vilket i sin tur ökar öns tillväxt. Jag är övertygad
            om att många äldre, ännu ej bosatta på Gotland, gärna skulle bli
            permanenta gotlänningar. Detta måste välkomnas. Äldre är en tillgång,
            inte belastning, för samhället. Låt Gotland bli ett paradis för
            äldre!
          </p>
          <pb facs="riksdagen-motions-pdf/data/200405/mot_200405_So_565/mot_200405_So_565-0002.pdf"/>
          <p xml:id="i-ThaKFb8hdAWbCt66fykSfd">
            2004/05:S0565
          </p>
          <p xml:id="i-3X1LdsZWedagfTpsXjJLKa">
            Satsa på de äldre
          </p>
          <p xml:id="i-R654vmLV7vi4T5dMrp5NVP">
            Länge har vi fått höra att krisen i äldreomsorgen kommer när
            fyrtiotalisterna blir riktigt gamla. Men det är inte hela sanningen.
            Antalet platser i äldreboenden minskar redan nu och allt färre
            får hemtjänst. Antalet anmälningar om vanvård ligger kvar på en
            hög nivå. Kommunernas ekonomiska satsningar minskar i förhållande
            till antalet gamla som behöver hjälp. Nu bekräftar också rapporter
            från samtliga länsstyrelser att det finns en negativ utveckling
            inom äldreomsorgen. Inte minst de inslag som ger innehåll och
            värdighet i de gamlas liv minskas eller tas bort. Nu måste en
            större del av det offentliga samtalet handla om vad som kan göras
            för att förbättra för dagens äldre och vad som skall göras för
            att stärka omsorgen inför morgondagens alltfler äldre. Ett antal
            debattörer har lyft fram de stora kostnader som följer när den
            stora generationen fyrtiotalister åldras. Då måste naturligtvis
            omsorgen byggas ut. Folkpartiet har föreslagit en ökning av statsbidraget
            till äldreomsorgen. Hur fördelningen av de offentliga kostnaderna
            mellan staten och kommunerna skall bli på längre sikt är en fråga
            som måste diskuteras noga. På kort sikt ligger det ett stort ansvar
            på kommunerna att ha kraft att prioritera bort sådant som är mindre
            viktigt och hävda de äldres intressen.
          </p>
          <p xml:id="i-FdWgx7ZhyRZz4KyfhvV9n2">
            Men viktiga insatser kan också göras på nationell nivå som också
            påverkar förutsättningarna att bli gammal på Gotland.
          </p>
          <p xml:id="i-pLFJ67yBUz3FQJjGhsz5S">
            Våga bli gammal på Gotland
          </p>
          <p xml:id="i-AUGLwQ6Ash26cUaSLRKVid">
            På Gotland är situationen den att ett antal äldreboenden har
            byggts om eller ersatts av nya. Ännu kvarstår några gamla ålderdomshem
            och sjukhem som är ovärdiga som bostäder och där arbetsmiljön
            är utdömd. Gotlands kommun har beslutat om en plan för ersättning
            av dessa. Idag är den långa väntetiden som tidigare fanns i princip
            borta och det finns ständigt lediga platser på de gotländska äldreboendena.
            Bedömningen är att det inte har skett genom att det har blivit
            svårare att få en plats i ett äldreboende utan det är snarare
            så att människorna på Gotland i större utsträckning väljer att
            bo kvar i sin vanliga bostad med stöd av hemtjänsten. På Gotland
            har hemtjänsten ökat radikalt de senaste tre åren. Omsorgen dras
            med hög sjukfrånvaro, många förtidspensioneringar och deltidsarbetslöshet.
            Det gäller också på Gotland. Den negativa utvecklingen kan vändas.
            Det är jag övertygad om. De allra flesta som jobbar i den gotländska
            äldreomsorgen är professionella yrkesmänniskor. De har ett engagemang
            och ett kunnande som måste utnyttjas på bästa sätt. I Folkpartiet
            är vi övertygade om att människor växer med ökade kunskaper och
            ökat ansvar. Vi kan få en trygg ålderdom, både i dag och i framtiden,
            om vi ger personalen det utrymme och de resurser de behöver. Med
            en äldreomsorg som tar hänsyn till personalens villkor kan vi
          </p>
          <pb facs="riksdagen-motions-pdf/data/200405/mot_200405_So_565/mot_200405_So_565-0003.pdf"/>
          <p xml:id="i-JPB2WzRmAu7UZb17C9EtYT">
            undvika en kris. Detta kräver en god bemanning på äldreboenden,
            kompetent personal och lagar och regler som reglerar frihetsingrepp.
            På 20 år har andelen av dem över 80 år som får hemhjälp minskat
            från cirka 30 procent till cirka 20 procent Man kan jämföra med
            Danmark, där utvecklingen har gått i motsatt riktning — mer än
            dubbelt så hög andel av de över 80 får hemtjänst där. För 20 år
            sedan låg vi ungefär lika. Den danska hemhjälpen är gratis för
            användaren, och den erbjuds aktivt, bland annat genom uppsökande
            verksamhet: kommunerna har skyldighet att erbjuda alla över 75
            år hembesök två gånger om året, för att bland annat informera
            om kommunens hjälperbjudande. I Sverige uppger den del gamla som
            inte får hjälp att de inte känner till vad de har rätt att få.
            Gotland har redan visat en utveckling som liknar den danska modellen.
            Med hjälp av statliga bidrag kan den utvecklingen stimuleras ytterligare
            och fler få del av en bra ålderdom på Gotland!
          </p>
          <p xml:id="i-X6GPbqrZqcxBgi8M8HaXUT">
            Ge äldre valfrihet
          </p>
          <p xml:id="i-CjaeiSkQsGtMkQuomggpof">
            Äldre är vuxna nog att bestämma själva. Med hjälp av en äldrepeng
            vill Folkpartiet ge möjligheter för varje äldre människa att själv
            eller tillsammans med sina anhöriga avgöra var och hur man vill
            ha sin omsorg. Detta skulle innebära att de äldre som bor någon
            annanstans i landet kan ta med sig sin äldrepeng för att bosätta
            sig på Gotland. Gotlands kommun skall granska och godkänna äldreboenden
            och hemtjänstleverantörer. Den som beviljas ett visst antal timmar
            hemtjänst eller en plats i äldreboende skall sedan själv avgöra
            vem som skall utföra tjänsten. På så sätt uppstår grogrund för
            alternativ. Vi människor blir inte mer lika varandra för att vi
            blir äldre, snarare tvärtom. Under livets gång skapar vi vanor
            som vi har svårt att släppa. Valfriheten kan vara särskilt viktig
            för den som har sina rötter i en annan kultur än den svenska.
            Äldrepengen leder också till en stimulerande konkurrens mellan
            utförare. Bara de som ständigt arbetar med att förbättra kvaliteten
            och ge de äldre så bra service som möjligt klarar sig i den ständiga
            jämförelse mellan de alternativen som uppstår. Äldrepengen leder
            alltså till mer makt för den äldre, ett bredare utbud av tjänster
            och ständig kvalitetsförbättring. Detta är gynnsamt för de äldre
            på Gotland. Erfarenheterna visar också att alternativa utförare,
            fristående från kommunerna, ofta är bättre på att ta till vara
            personalens kompetens. Alternativen skapar inte bara en konkurrens
            om de äldre, utan också om personalen. När de anställda inom omsorgen
            på Gotland har flera arbetsgivare att välja på stärks deras ställning.
          </p>
          <p xml:id="i-EV13FWUzsV9cnrTe89rw4H">
            2004/05:S0565
          </p>
          <pb facs="riksdagen-motions-pdf/data/200405/mot_200405_So_565/mot_200405_So_565-0004.pdf"/>
          <p xml:id="i-UsGUwvFA3CkfZYhe1Z7ve5">
            2004/05:S0565
          </p>
          <p xml:id="i-Lx59iSXdN3t3ogPzMLFDh7">
            Omsorgsgaranti
          </p>
          <p xml:id="i-VwTuwodaZodVnPXpzjiGoS">
            Folkpartiet vill ha en kommunal detaljerad omsorgsgaranti för
            att kvalitetssäkra äldrevården. De förvaltningar eller fristående
            vårdgivare som försummar eller misslyckas med något som ingår
            i omsorgsgarantin skall bli skyldiga att betala tillbaka avgifter
            som tagits ut. Det är en effektiv metod att sätta ljuset på sådant
            som inte fungerar bra.
          </p>
          <p xml:id="i-Q6BqNpmncfn7GJs5CzVqVy">
            Återinför husläkarlagen
          </p>
          <p xml:id="i-vJyqVuXLdS6fQJcyoiocc">
            Det är bättre att ha en fast doktor och sjuksköterska än att
            tvingas upprepa sin historia vid varje besök i sjukvården. Under
            den borgerliga regeringstiden infördes därför en husläkarlag.
            Antalet som hade en fast läkarkontakt steg dramatiskt. Antalet
            allmänläkare ökade också snabbt. Husläkarlagen avskaffades av
            Socialdemokraterna. Sedan dess har antalet praktiserande allmänläkare
            knappast ökat alls. På Gotland är läget när det gäller tillgången
            på läkare för de äldre liknande. Många äldre har endast tillgång
            till Dr. X. Det vill säga den ambulerande hyrläkaren. Primärvården
            behöver flera kompetenser. Psykologer har tillförts vissa vårdcentraler,
            men här behövs mer resurser. Många äldre har inte bara fysiska
            åkommor, utan såväl depressioner som andra psykiska lidanden förekommer.
            På Gotland önskar vi återinföra de besök av sjuksköterska som
            tidigare funnits och som gör den danska modellen så framgångsrik.
            Genom ett besök i hemmet det år som man fyller 80 år kan många
            smärre problem, som utan tidig insats kan leda till större ingrepp,
            fångas upp. Kopplas dessa åtgärder till fri etableringsrätt, med
            koppling till försäkringssystemet, för läkare så kommer de äldre
            att få betydligt bättre förutsättningar och därmed fler år med
            livskvalitet. Äldre skall ha rätt att välja en geriatriker som
            fast läkarkontakt. Äldre drabbas ofta av flera sjukdomar samtidigt.
            De reagerar annorlunda både på sjukdomar och på behandlingar än
            yngre. Det är viktigt att den som skall vara den trygga punkten
            i vården verkligen har de kunskaper som krävs.
          </p>
          <p xml:id="i-Ms9Ue5CeW11vyNbjcknLUb">
            Återinför en nationell vårdgaranti
          </p>
          <p xml:id="i-6eAH4aeKLn69RHz9tUFX6X">
            En nationell detaljerad vårdgaranti infördes under den borgerliga
            regeringen 1991-1994. Den gav snabbt resultat i form av kortare
            köer, utan att sjukvården blev dyrare. Trots löften från regeringen
            har den ännu inte återinförts.
          </p>
          <p xml:id="i-ssDLwJLbyGoTtKmZT6duf" type="date">
            Stockholm den 28 september 2004
          </p>
          <div xml:id="i-UdYsFihHTxPFxKKBk6No2f" type="signatureBlock">
            <list xml:id="i-Sx88iZHJ1sZzzvTVjpZdwD">
              <item xml:id="i-7NsB1RxmX7qV4gwivUg9ww" who="i-CwVjNqMneZm6zhJTP798e5" type="signature">
                Helena Bargholtz (fp)
              </item>
            </list>
          </div>
          <pb facs="riksdagen-motions-pdf/data/200405/mot_200405_So_565/mot_200405_So_565-0005.pdf"/>
          <p xml:id="i-XWY3Ndmj1UzRedAYRsVa58">
            2004/05:S0565
          </p>
        </div>
      </div>
    </body>
  </text>
</TEI>
