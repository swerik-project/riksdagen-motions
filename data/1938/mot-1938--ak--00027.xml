<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1938--ak--00027">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__ak__27/mot_1938__ak__27-001.pdf"/>
      <fw xml:id="i-N1NGZGENfaQDYwnAhvhYod">
        Motioner i Andra kammaren, Nr 27. 5
      </fw>
      <div xml:id="i-APTUCG2NbSuAcw1VX12JH9" type="motHeader">
        <div xml:id="i-FvgzAzKLa9uBSSTuyRiQPT" type="motTitle"/>
        <div xml:id="i-CjoS5PfzV2rAH6zEPumgyT" type="motSubmissionInfo"/>
      </div>
      <div xml:id="i-N9DmKVVXr3bMuT7YKQ8PXN" type="motBody">
        <div xml:id="i-W6K9V17gzouhSxzDbPm7uh">
          <p xml:id="i-DENFqbn7HS4yCSBFSSiTMv">
            Nr 27,
          </p>
          <p xml:id="i-993rCRbCrdUbPNRkQqF8RX" type="titleString">
            Av fröken Hesselgren m. fl., angående skolkökslärarinnornas vid
            fortsättningsskolorna anställnings-, bostads-, löne- och pensionsförhållanden.
          </p>
          <p xml:id="i-5G4EhMLDN4U53NSJDw2RT8">
            Skolkökslärarinnorna vid fortsättningsskolorna intaga i fråga
            om anställ- nings-, löne- och pensionsförhållanden en särställning,
            som för flertalet av dem måste betecknas såsom synnerligen otillfredsställande.
            Skoldistrikten ha visserligen numera under förutsättning av viss
            minimi- tjänstgöring möjlighet att reglera dylika tjänster, och
            jämlikt kungl. kungö- relsen den 30 december 1932 har vid fortsättningsskola
            anställd skolkökslä- rarinna, som innehar reglerad tjänst med
            en tjänstgöring, motsvarande minst 20 timmar i veckan under minst
            24 veckor årligen, rätt att av statsmedel er- hålla ålderstillägg
            samt två tredjedelar av lönen vid sjukledighet. I ett stort antal
            skoldistrikt är det emellertid förenat med avsevärda svårigheter
            att till- försäkra skolkökslärarinnan den tjänstgöring, som erfordras
            för att tjänsten skall kunna regleras och nämnda förmåner erhållas.
            I åtskilliga län tillhandahåller landstinget eller hushållningssällskapet
            in- ventarier och lärarinnor för de vandrande skolkökskurser,
            där fortsättnings- skolans elever undervisas, men då endast skoldistrikten
            äga rätt att reglera ifrågavarande tjänster vid fortsättningsskolorna
            och många skolkökslärarin- nors tjänstgöring är förlagd till flera
            skoldistrikt inom samma län med en- dast enstaka kurser i varje
            distrikt, kan tjänstereglering svårligen komma till stånd, även
            om den sammanlagda årliga tjänstgöringstiden inom länet är tillräcklig.
            Dessutom finnas vid fortsättningsskolorna skolkökslärarinnor,
            vilka tjänst- göra vid kurser i olika delar av landet, vissa år
            vid ett flertal, andra år åter vid endast en eller ett par kurser.
            Dessa lärarinnors verksamhet är synnerli- gen ansträngande och
            kan fortfara många år, innan de erhålla fast anställ- ning — om
            de ens någonsin lyckas erhålla sådan. Arvodet för undervisning
            i hushållsgöromål vid fortsättningsskola är fast- ställt till
            minst 2 kronor för undervisningstimme, och i regel överskrides
            icke denna minimiavlöning. Fortsättningsskolornas kurser omfatta
            vanligen 180 undervisningstimmar under en tidsperiod av sex veckor.
            Avlöningen för en sådan kurs utgör alltså 360 kronor, och i medeltal
            kan en skolkökslärarinna erhålla tjänstgöring vid fem till sex
            dylika kurser per år. Av hela antalet skolkökslärarinnor ha inemot
            50 ?/o sin verksamhet helt el- ler delvis förlagd till fortsättningsskolorna.
            Skoldistrikten ha visserligen på många håll begagnat sin förenämnda
            rätt att reglera ifrågavarande tjänster och sålunda bereda vederbörande
            tjänstinnehavare fast anställning, bestämd lön, ersättning vid
            sjukledighet samt pension. Men på grund av ovan angiv-
          </p>
          <pb facs="riksdagen-motions-pdf/data/1938/mot_1938__ak__27/mot_1938__ak__27-002.pdf"/>
          <fw xml:id="i-57LPsbmenkZA6tfxn1cjnV">
            6 Motioner i Andra kammaren, Nr 27.
          </fw>
          <p xml:id="i-3vDN4kUkFcoUWHVnqTpMT2">
            na förhållanden och stundom även obenägenhet från skoldistriktens
            sida har detta hittills icke skett i önskvärd utsträckning, och
            ännu har knappast en tredjedel av skolkökslärarinnetjänsterna
            vid fortsättningsskolorna blivit före- mål för reglering. Lönefrågan
            har vid regleringen inom olika skoldistrikt ordnats på olika sätt.
            I en del distrikt har lönen fastställts enligt samma grunder som
            före år 1938 gällt för ordinarie folkskollärarinna. I andra, mindre
            bärkraftiga distrikt däremot utgår ofta endast minimiavlöningen,
            2 kronor för undervis- ningstimme, vartill i regel kommer fri
            middag i skolköket under skolköks- kursen samt fri bostad eller
            ersättning därför enligt ortens pris. Dyrtidstill- lägg förekommer
            icke, vilket är anmärkningsvärt, då samtliga övriga lärar- grupper
            kommit i åtnjutande därav. — Härtill kommer, att fortsättningssko-
            lans skolkökslärarinnor för sin försörjning äro helt hänvisade
            till den in- komst, fortsättningsskolan giver dem, medan exempelvis
            folkskolans lärare för tjänst i fortsättningsskola åtnjuta en
            avlöning, som kan betraktas såsom extra inkomst, dessutom beräknad
            efter högre timlön (2 kronor och 50 öre). Ett stort antal skoldistrikt
            äga för undervisning i hushållsgöromål särskilt inredda skolkökslokaler.
            Det stora flertalet ambulerande skolkökslärarinnor äro dock nödsakade
            att arbeta under synnerligen primitiva, stundom t. o. m. hälsovådliga
            förhållanden. Det händer att de av hälsoskäl tvingas att avstå
            från kurser, avsedda att hållas i fuktiga källarlokaler. I bästa
            fall förläggas skolkökskurserna till skolsalar, godtemplarlokaler
            eller missionshus, men även här kan uppvärmningen vintertid lämna
            mycket övrigt att önska. Ett annat svårlöst problem för dessa
            lärarinnor är bostadsfrågan. Då en tjänst är reglerad, erhålles
            bostad, stundom mycket bristfällig. Är tjänsten icke reglerad,
            kan möjligen bostad tillhandahållas eller hyresersättning läm-
            nas, men någon skyldighet därtill föreligger icke. Och även om
            ett skoldi- strikt ställer bostad till förfogande, kan det hända
            att skolkökslärarinnan på grund av bristande kommunikationsmedel
            nödgas hyra annan bostad under kurs i ett angränsande distrikt.
            På en del håll finnes ej ens möjlighet att upp: bringa bostad,
            varför lärarinnan måste använda en avsevärd del av kursin- komsten
            till förhyrande av rum å pensionat eller dylikt. För de skolkökslärarinnor,
            som äro hänvisade till kurser å olika orter, är tillvaron i hög
            grad ambulerande. Den låga avlöningen tillåter dem icke att bestå
            sig med en fast bostad. Ha de icke föräldrahem att komma till
            emel- lan kurserna, bli de fullständigt hemlösa. Och under nuvarande
            förhållan- den är det icke endast yngre lärarinnor, som under
            en kortare tid nödgas finna sig häruti. Det kan, såsom förut framhållits,
            dröja många år, innan fast anställning äntligen erhålles. Hushållsundervisningens
            stora betydelse för folkhälsan vinner alltmer er- kännande, och
            icke minst betydelsefull är denna undervisning i de trakter, där
            förhållandena äro primitiva. De, som ägna sig åt denna undervisning,
            borde därför kunna påräkna en säkrare ställning och en bättre
            värdering av deras arbete än den, som nu kommer dem till del.
          </p>
          <pb facs="riksdagen-motions-pdf/data/1938/mot_1938__ak__27/mot_1938__ak__27-003.pdf"/>
          <fw xml:id="i-46EHKTqGSFNPdqNAeNhKh1">
            Motioner i Andra kammaren, Nr 27. 7
          </fw>
          <p xml:id="i-8MUZvrtXGBFjRCsufB62SR">
            Under åberopande av vad ovan anförts få vi hemställa,
          </p>
          <p xml:id="i-VnNCH4knsJMQUvyy46JtE7">
            att riksdagen ville i skrivelse till Kungl. Maj:t anhålla om
            utredning och förslag till nästkommande riksdag rörande ord- nandet
            av skolkökslärarinnornas vid fortsättningsskolorna anställnings-,
            bostads-, löne- och pensionsförhållanden.
          </p>
          <p xml:id="i-FQCLrCapesmB1euUQHCzqW" type="date">
            Stockholm den 17 januari 1938.
          </p>
          <div xml:id="i-ViGxjJvtFdhm4s4sjLtQMe" type="signatureBlock">
            <list xml:id="i-7xB6xuF6ogp5J4X7V6MQYU">
              <item xml:id="i-PAbhsqXFFkEZSjTHzj2bqx" who="i-5jwrBzpJ3kKsBsRMvCWs2N" type="signature">
                Kerstin Hesselgren
              </item>
              <item xml:id="i-8EyMMW15ixDFT14MTtJCZZ" who="i-P4bPUPyGmqoAqg292wWb7Z" type="signature">
                Olivia Nordgren
              </item>
              <item xml:id="i-FoVMxBFwQKxYAKhJ4gHGji" who="i-NHCP9E67fqZbogaGJzcjhQ" type="signature">
                Gust Mosesson
              </item>
            </list>
          </div>
          <p xml:id="i-UxS58emjrUKJpmX8twBThe">
            Harald Hallén. Ola Jeppsson. Ruth Gustafson.
          </p>
        </div>
      </div>
    </body>
  </text>
</TEI>
