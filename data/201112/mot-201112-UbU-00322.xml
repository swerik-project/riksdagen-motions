<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UbU-00322">
  <teiHeader>
    <fileDesc>
      <titleStmt>
        <title>Barns rätt till nationella minoritetsspråk</title>
        <author corresp="i-D6V9ti7ETxin1WbJjDaShE">av Nina Lundström (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barns rätt till nationella minoritetsspråk</title>
          <idno type="rdwebb">GZ02Ub322</idno>
          <rs type="number">Ub322</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GZ02Ub322/text</ref>
          <ref type="dokument_url_html">http://data.riksdagen.se/dokument/GZ02Ub322</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ub322</ref>
          <ref type="doc">http://data.riksdagen.se/fil/6BFDD33F-97DF-454C-9798-B9487EFACBCF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-77FSwFa2zDu55kKHn1XeRW" type="signed"/>
        <correspContext corresp="i-77FSwFa2zDu55kKHn1XeRW">
          <note type="signatory" corresp="i-D6V9ti7ETxin1WbJjDaShE"/>
        </correspContext>
        <correspAction type="numbering" xml:id="i-Vu9hn1daNXris51AmF5joB">
          <date when="2011-10-06"/>
        </correspAction>
        <correspAction type="submission" xml:id="i-X1EektB6ivF3a9GMM9a7aV">
          <date when="2011-10-04"/>
        </correspAction>
        <correspAction type="transfer" xml:id="i-CXthG8PyjH6LkPMmsSuKk6">
          <date when="2011-10-04"/>
        </correspAction>
        <correspAction type="assigned" xml:id="i-HbbPjvpFB7TeCUnkySRpvn"/>
        <correspContext corresp="i-HbbPjvpFB7TeCUnkySRpvn">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-6qkCKjvGykqSKu3oSBftmT">
            Förslag till riksdagsbeslut
          </head>
          <p xml:id="i-A98jeE6E4HmWzcYQKNBj7L">
            Riksdagen tillkännager för regeringen som sin mening vad som
            anförs i motionen om att förbättra möjligheterna för barn som
            tillhör nationella minoriteter att tillägna sig minoritetsspråk.
          </p>
        </div>
        <div type="motContent">
          <head type="h1" xml:id="i-TXRJs6xpqNz8cK6uP5qfvt">
            Motivering
          </head>
          <p xml:id="i-J75J6ZmW4MTFHYYXURFn7k">
            År 2000 ratificerade Sverige de två centrala folkrättsliga dokumenten
            om minoritetspolitik: Europarådets ramkonvention om skydd för
            nationella minoriteter och den europeiska stadgan om landsdels-
            eller minoritetsspråk. Det innebar att Sverige slutligen erkände
            sina nationella minoriteter och deras språk, men det betydde också
            ett åtagande att värna om minoriteternas och minoritetsspråkens
            fortlevnad. Av de fem nationella minoritetsspråk som Sverige erkänner,
            finska, meänkieli (tidigare kallat tornedalsfinska), samiska,
            romani chib och jiddisch, är finska det största.
          </p>
          <p xml:id="i-R2M9EGQKV2BV3AwMLc6uCj">
            Europarådet har i sin granskning av efterlevnaden av ramkonventionen
            om skydd för nationella minoriteter och den europeiska stadgan
            om landsdels- eller minoritetsspråk konstaterat att utbildning
            i och på minoritetsspråk är av grundläggande betydelse för att
            främja minoritetsspråkens bevarande. Europarådets ministerråd
            har också vid flera tillfällen uppmanat Sverige att omgående vidta
            åtgärder för att öka kvaliteten i och tillgången till modersmålsundervisning
            och att möjliggöra tvåspråkig undervisning.
          </p>
          <p xml:id="i-7SiMYc1NZMvtVntNSF389k">
            Den svenska regeringen har gjort betydande insatser för att förstärka
            insatserna för de nationella minoriteterna både genom lagstiftning
            och budgetförstärkningar.
          </p>
          <p xml:id="i-VkeHYf9sTY29WwgNS1br8K">
            Under 2009 presenterade regeringen en ny minoritetspolitisk strategi
            med åtgärder för att stärka de nationella minoriteternas rättigheter
            ytterligare. Som en del i regeringens strategi gäller också från
            den 1 januari 2010 en lag om nationella minoriteter och minoritetsspråk.
            Strategin innehåller en rad förslag för att stärka de nationella
            minoriteternas rättigheter i praktiken. Den innefattar åtgärder
            för att säkerställa en bättre efterlevnad av Europarådets minoritetskonventioner
            och uppföljning av vidtagna åtgärder. Det handlar om att motverka
            diskriminering och utsatthet av de nationella minoriteterna. Man
            ska stärka de nationella minoriteternas egenmakt och inflytande
            och främja bevarandet av de nationella minoritetsspråken.
          </p>
          <p xml:id="i-N5WxVUFeSAabjZssLXTG62">
            Tvåspråkig undervisning på nationella minoritetsspråk bedrivs
            i dag vid sju sverigefinska friskolor, enstaka kommunala klasser,
            fem sameskolor och inom integrerad samisk undervisning. Det innebär
            i praktiken att få elever i Sverige har möjlighet att delta i
            tvåspråkig undervisning i nationella minoritetsspråk. Kommunerna
            har möjlighet att anordna tvåspråkig undervisning, men det sker
            i mycket liten omfattning. Detta framgår bland annat av de kartläggningar
            som Skolverket gjort på uppdrag av regeringen.
          </p>
          <p xml:id="i-TW2HZuKYtBpUg62QWxh351">
            För att barn och unga som tillhör nationella minoriteter ska
            kunna tillägna sig tillräckliga läs- och skrivkunskaper i sitt
            minoritetsspråk för att så småningom kunna föra språket vidare
            till nästa generation krävs bättre tillgång till tvåspråkig undervisning
            i Sverige. Integrerad samisk undervisning är därför ett viktigt
            steg för att ge fler barn tillgång till mer undervisning i och
            på samiska inom den kommunala skolan. Inom integrerad samisk undervisning
            kan undervisning ges på samiska inom vissa ämnen och eleverna
            kan också få fler undervisningstimmar i samiska språket. Regeringen
            har också nyligen infört en möjlighet för elever att studera jiddisch
            i större omfattning inom ramen för de judiska studier som enskilda
            skolor kan ansöka om (förordning 2011:398 om judiska studier).
            Några sådana möjligheter finns dock inte för elever som talar
            finska, meänkieli eller romani chib.
          </p>
          <p xml:id="i-96vXbW6KUMpX8o1zMzUNpX">
            Inom de utvidgade förvaltningsområdena för samiska, finska och
            meänkieli växer i dag enskilda familjers intresse för att kunna
            stödja barnens språkutveckling i minoritetsspråket. Förskoleverksamhet
            på minoritetsspråket kan väcka barnens intresse och ge en grund
            för den fortsatta språkutvecklingen. I en del familjer har dock
            språkbytesprocessen gått så långt att föräldrarna själva kan sakna
            förutsättningar att stödja barnens fortsatta språkutveckling.
            Förskolans och skolans roll blir därmed mycket viktig för barnens
            möjligheter att tillägna sig minoritetsspråket. Det ökade intresset
            för minoritetsspråk hos enskilda behöver tas till vara i enlighet
            med intentionerna i regeringens minoritetspolitiska strategi.
          </p>
          <p xml:id="i-YES6zKb5KrKCDEjeWjSi8">
            Pilotprojekt för att stimulera kommunerna att anordna sådan undervisning
            i högre utsträckning borde övervägas. Den samiska integrerade
            undervisningen skulle kunna fungera som modell för att kunna utöka
            antalet undervisningstimmar i minoritetsspråket och ge möjlighet
            att ge ämnesundervisning på minoritetsspråket. Ett antal kommuner
            i de utvidgade förvaltningsområdena torde vara intresserade av
            att ingå i sådana projekt som syftar till att stödja kommunerna.
          </p>
        </div>
        <div type="motSignatures">
          <list>
            <item xml:id="i-DmoXAvpmRtFCKu4tnVXQYx">
              Nina Lundström (FP)
            </item>
          </list>
        </div>
      </div>
    </body>
  </text>
</TEI>
