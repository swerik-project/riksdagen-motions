<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00137">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__137/mot_1968__ak__137-001.pdf"/>
      <fw xml:id="i-ACBjR8But4DURiM7K9ay5s">
        6 Motioner i Andra kammaren, nr 137 år 1968
      </fw>
      <div xml:id="i-VKdRcr5PyL3CL5hPqouCp6" type="motHeader">
        <div xml:id="i-FcRpmmnVoHCsdaVYVwXCMf" type="motTitle"/>
        <div xml:id="i-igKMBp9P9cpx4Rb84XnAD" type="motSubmissionInfo"/>
      </div>
      <div xml:id="i-KDTo1mJBgh7awqM7vCxbY9" type="motBody">
        <div xml:id="i-2FoCJX9RhAPe8hequaVSdA">
          <p xml:id="i-KhMv2nDu4oyH4kw1zGR9MW">
            Nr 137
          </p>
          <p xml:id="i-XWtGw5j2ecedJrHaqUeV6s">
            Av herr Henningsson och herr förste vice talmannen von Friesen,
            om tillgång för riksdagen till teknisk och vetenskaplig sak- kunskap.
          </p>
          <p xml:id="i-WDdbzoSmQRLYqArjYDo6fg">
            (Lika lydande med motion nr 96 i Första Kammaren)
          </p>
          <p xml:id="i-4XHvowKotC9zEiwEs3T7jb">
            Otvivelaktigt påverkas samhällsutvecklingen i dag i betydligt
            större omfattning än tidigare av den tekniska utvecklingen. På
            ett stort antal områden har denna blivit den avgörande faktorn
            för framstegstakten, och man har all anledning att räkna med att
            denna utveckling kommer att fortsätta i en än snabbare takt. Tek-
            niken har, i en tidigare oanad omfattning, förändrat betingelserna
            för den in- dustriella produktionen och nödvändiggjort sammanslagningar,
            förflyttningar och nyetableringar, det vi vanligen sammanfattar
            i ordet »strukturrationalisering». Samtidigt med denna förändring,
            som man inte kan skönja något slut på, har frågan om vår natur-
            och miljövård fått ett helt annat utrymme i det allmänna medvetandet
            än tidigare. Utvecklingen i sig själv nödvändiggör åtgärder för
            att bevara för människan nödvändiga betingelser som frisk luft
            och rent vatten. Även störningar av mentalhygienisk natur har
            uppkommit. Alla dessa olika slag av otrivselskapande faktorer
            måste i framtiden bli föremål för en alltmer omfattande kontroll.
            En ensidig inriktning på största möjliga frihet för produktionen,
            där miljöfrågor lämnats obeaktade, har lett till stora skador.
            Ett lika ensidigt akt- givande på miljövårdsfrågor, där produktionsbetingelserna
            åsidosätts, skulle kunna åstadkomma lika ofördelaktiga verkningar
            för vårt land. Det senare påståendet kan belysas bl. a. på följande
            sätt. Om vårt lands industri, genom vårt ökade aktgivande på vår
            miljö, åläggs större restriktioner än nöden kräver, kan industrin
            därigenom komma 1 ett mycket ofördelaktigt konkurrensläge gentemot
            industrier i länder, där sådana restriktioner inte alls, eller
            i endast obetydlig utsträckning, förekommer. Det är uppenbart
            att den skisserade utvecklingen och problematiken ställer ständigt
            ökande krav på riksdagen. För att exempelvis uppnå den optimala
            avväg- ningen mellan vad industrin och miljövården kräver måste
            riksdagen besitta en mycket omfattande sakkunskap. Det är ytterst
            sällan frågan om ett antingen eller, utan just om den välavvägda
            balansen. Även om kraven på riksdagens sak- kunskap bör ställas,
            och kommer att ställas mycket höga, kan vi likväl inte placera
            dessa avgöranden utanför riksdagens kompetens. Den konstitution
            som utarbetades år 1809 kan inte i något avseende lastas för
          </p>
          <pb facs="riksdagen-motions-pdf/data/1968/mot_1968__ak__137/mot_1968__ak__137-002.pdf"/>
          <fw xml:id="i-P8cKUwNTXVgosfBypH63S1">
            Motioner i Andra kammaren, nr 137 år 1968 7
          </fw>
          <p xml:id="i-EAADeUUJc4ntuPycjfTx68">
            att inte ha förutsett vad som skulle komma att ske under senare
            hälften av detta århundrade. Däremot måste det, inför skapandet
            av vår nya konstitution, stå klart att nu rådande arbetsformer
            inom riksdagen inte är tillfredsställande när det gäller att behandla
            tekniskt svårbedömda frågor. Vi har inget utskott, som är ändamåls-
            enligt för sådana uppgifter. Vi har inte inom riksdagen tillräckligt
            många ledamöter som besitter så omfattande kunskaper i alla de
            olika slag av problem vi kan komma att ställas inför. Vi har inte
            heller tillgång till något utanför riksdagen stående organ, som
            riksdagen kan anlita. Riksdagens resultat vid bedömningen av frågor
            av teknisk natur blir härigenom i högre grad beroende av ett »tyckande»
            än av ett »kunnande». Den sakkunskap som är erforderlig kan komma
            att spänna över så vida och varierade områden, att man näppeligen
            kan uppnå den genom ett utskott av kon- ventionell typ. Den förstärkning
            av riksdagens personalorganisation som nyligen genomförts har
            ökat möjligheterna att knyta juridisk och ekonomisk sakkunskap
            till utskotten, men sådan expertis som här åsyftas, främst i tekniska
            och liknande ämnen, kan knappast tillföras riksdagen genom vanliga
            tjänstemannabefattningar. Ej heller kan det förväntas, att det
            åsyftade resultatet skulle kunna uppnås genom något annat helt
            permanent organ. En kombination av parlamentariker och tek- niskt
            sakkunniga i ett mindre organ, med rätt för detsamma att få tillgång
            till ytterligare specialister när så kräves, kan möjligen vara
            en lösning. Men då en sådan kombination är konstitutionellt oprövad
            i vårt land, bör det anförda inte betraktas som ett direkt förslag.
            Hela problematiken kräver en omfattande genom- lysning. Med den
            motivering som anförts hemställes, att riksdagen måtte besluta
            att, i anslutning till arbetet med en ny författning, pröva frågan
            hur riksdagen skall kunna tillförsäkra sig den sakkunskap, främst
            i tekniska och andra vetenskapliga spörsmål, som erfordras som
            underlag för dess beslut.
          </p>
          <p xml:id="i-9b1BVoQLXM2DzFyeoJGhbr" type="date">
            Stockholm den 19 januari 1968
          </p>
          <p xml:id="i-TVUCpP6Kj3y5wWreHLt674" type="signatureBlock">
            Einar Henningsson (s) Bertil von Friesen (fp)
          </p>
        </div>
      </div>
    </body>
  </text>
</TEI>
