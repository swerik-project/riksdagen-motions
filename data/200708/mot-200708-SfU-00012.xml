<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SfU-00012">
  <teiHeader>
    <fileDesc>
      <titleStmt>
        <title>med anledning av prop. 2007/08:91 Vårdnadsbidrag – familjepolitisk reform</title>
        <author corresp="i-mN8mVTBvBYjtHLNThWLo4">av Kalle Larsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:91 Vårdnadsbidrag – familjepolitisk reform</title>
          <idno type="rdwebb">GV02Sf12</idno>
          <rs type="number">Sf12</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GV02Sf12/text</ref>
          <ref type="dokument_url_html">http://data.riksdagen.se/dokument/GV02Sf12</ref>
          <ref type="dokumentstatus_url_xml">http://data.riksdagen.se/dokumentstatus/GV02Sf12</ref>
          <ref type="doc">http://data.riksdagen.se/fil/F81B7D26-BFB4-4730-A1FD-ECCDBF85D012</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-XzSdtdwMqdDGM2YjHNh2Ye"/>
        <correspContext corresp="i-XzSdtdwMqdDGM2YjHNh2Ye">
          <ref>Proposition 2007/08:91</ref>
        </correspContext>
        <correspAction xml:id="i-KFiJhRSD1HdccTYEnEZGJQ" type="signed"/>
        <correspContext corresp="i-KFiJhRSD1HdccTYEnEZGJQ">
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction type="referral" xml:id="i-GDjq1LyqGgLgMSd4XJ7keE">
          <date when="2008-04-04"/>
        </correspAction>
        <correspAction type="dismissal" xml:id="i-RNZt6rHVkUx7VpVc7xZPrn">
          <date when="2008-04-03"/>
        </correspAction>
        <correspAction type="dismissal" xml:id="i-V5YRcAC15ySP6ZTVdh6nxp">
          <date when="2008-04-03"/>
        </correspAction>
        <correspAction type="transfer" xml:id="i-EvS1jAqUY5kn5fsBEdGc2K">
          <date when="2008-04-02"/>
        </correspAction>
        <correspAction type="submission" xml:id="i-TwFQoKZNvxsSGVbwAr5ysg">
          <date when="2008-04-02"/>
        </correspAction>
        <correspAction type="assigned" xml:id="i-UtmAJNAATPiwqZgBNuTKqc"/>
        <correspContext corresp="i-UtmAJNAATPiwqZgBNuTKqc">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-3WXfgKu4pwUFPF8KMTpg5r">
            1 Förslag till riksdagsbeslut
          </head>
          <p xml:id="i-ECNXP55c1bgQGpT7dTTZc3">
            Riksdagen avslår regeringens proposition 2007/08:91 Vårdnadsbidrag
            familjepolitisk reform.
          </p>
        </div>
        <div type="motContent">
          <head type="h1" xml:id="i-VPj935AzgJjYhwA7CVUWMy">
            2 Regeringens förslag
          </head>
          <p xml:id="i-REQM3nxanAi9F95sY1cgQW">
            Regeringen föreslår i proposition 2007/08:91 Vårdnadsbidrag familjepolitisk
            reform en lag om kommunalt vårdnadsbidrag. Lagen möjliggör för
            landets kommuner att införa, finansiera och administrera kommunala
            vårdnadsbidrag inom vissa ramar. De kommuner som önskar kan ge
            ett skattefritt bidrag om 3 000 kr per månad och barn. Villkoret
            för att få fullt vårdnadsbidrag är att barnet inte nyttjar offentligt
            finansierad förskoleverksamhet.
          </p>
          <p xml:id="i-Rr74rbmLt35Bqh5edYqwKa">
            Enligt regeringens förslag ska föräldern kunna förvärvsarbeta
            och samtidigt få fullt vårdnadsbidrag om barnomsorgen ordnas på
            annat sätt. Däremot ska vårdnadsbidraget inte kunna lämnas till
            en vårdnadshavare som har vissa ersättningar som arbetslöshetsersättning,
            sjukpenning, sjukersättning eller föräldrapenning. Syftet med
            vårdnadsbidraget är att ge föräldrar ökade möjligheter att vara
            hemma och vårda sina barn under den period då barnen är mellan
            ett och tre år. Bestämmelserna ska träda i kraft den 1 juli 2008.
          </p>
          <p xml:id="i-5xwVTbAarm3BugT93Bk3c5">
            Vänsterpartiet avvisar regeringens förslag eftersom det försämrar
            alla kvinnors arbetsmarknad och urholkar den gemensamt finansierade
            förskolan.
          </p>
          <head type="h1" xml:id="i-Y7WeT3pawqufzgiE6mcgzD">
            3 Bakgrund
          </head>
          <p xml:id="i-6yDYWKwMXynTAs7JM4KPoz">
            Sverige har bland det högsta arbetskraftsdeltagandet bland kvinnor
            i åldern 2534 år i hela EU. Trots det höga arbetskraftsdeltagandet
            har vi också ett högt barnafödande jämfört med många andra EU-länder.
            Orsaken till den höga sysselsättningsgraden och det höga barnafödandet
            kan hänföras till att vi har en generös och solidariskt finansierad
            föräldraförsäkring samt en gemensamt finansierad kommunal förskola.
          </p>
          <p xml:id="i-NEQYVfhXbJSGthied7SUD8">
            Sysselsättningsgraden bland kvinnor i Sverige har ökat i och
            med utbyggnaden av den offentliga barnomsorgen. Enligt Per Kågesson
            i boken Tid för barnen (2005) deltog 44 % av alla ettåringar i
            någon form av kommunalt finansierad omsorg 2001. Motsvarande andel
            för två- och treåringar var 79 respektive 83 %, och för fyra-
            och femåringar 87 respektive 90 %. Den gemensamt finansierade
            förskolan är en grundförutsättning för kvinnors höga arbetskraftsdeltagande.
          </p>
          <p xml:id="i-HCiw7bfudfp5ngRgEVka9u">
            Enligt SCB:s arbetskraftsundersökning avseende hela år 2007 framgår
            att sysselsättningsgraden bland föräldrar med barn under 7 år
            är hög. Som sysselsatt räknas den som arbetar, har eget företag,
            har en anställning men är frånvarande den aktuella veckan på grund
            av t.ex. sjukdom, semester, tjänstledighet, föräldraledighet eller
            vård av barn. År 2007 var 78,4 % av samtliga kvinnor med barn
            under 7 år sysselsatta och 5,3 % arbetslösa, enligt SCB. Bland
            männen med barn under 7 år var 92,9 % sysselsatta och 2,6 % arbetslösa.
            Skillnaden i sysselsättningsgrad var störst mellan ensamstående
            kvinnor med barn under 7 år vars sysselsättningsgrad uppgår till
            65,1 % och män som är gifta/sambo med barn under 7 år vars sysselsättningsgrad
            uppgår till 93,2 %.
          </p>
          <p xml:id="i-Xk1HG7VrxFiS7P4NbW2YhN">
            Vad som gömmer sig i statistiken avseende sysselsättningsgrad
            är omfattningen av deltidsarbete bland kvinnor med små barn. Bland
            samtliga kvinnor med barn under 7 år som är sysselsatta så jobbar
            48,9 % deltid. Medelarbetstiden bland samtliga kvinnor med barn
            under 7 år är 21,1 timmar per vecka. Bland samtliga män med barn
            under 7 år som är sysselsatta så jobbar 7,6 % deltid, och medelarbetstiden
            bland samtliga män med barn under 7 år är 32,5 timmar per vecka.
            Om man ser på graden av deltidsarbete är skillnaden återigen störst
            mellan ensamstående kvinnor med barn under 7 år, där 45,2 % jobbar
            deltid, och män som är gifta/sambo, där 7,4 % jobbar deltid.
          </p>
          <p xml:id="i-7qGHEBD56iAgW7kfDbwwUy">
            Sysselsättningsgraden är således hög bland småbarnsföräldrar
            i Sverige tack vare den gemensamt finansierade förskolan och föräldraförsäkringen.
            Däremot är det stora skillnader mellan kvinnor och män. Deltidsarbete
            är vanligare bland kvinnor med små barn än bland övriga kvinnor,
            och uttaget av föräldraledighet är fortfarande ojämnt fördelat
            mellan kvinnor och män. I dag tar kvinnorna ut ca 80 % av antalet
            ersatta dagar i föräldraförsäkringen och män resterande 20 %.
            Kombinationen av att kvinnor tar ut 80 % av föräldraledigheten
            och att 48,9 % av kvinnorna med barn under 7 år jobbar deltid,
            visar att kvinnor subventionerar mäns lönearbete genom sitt eget
            obetalda arbete. Enligt den jämställdhetsbilaga som avlämnades
            till budgetpropositionen för 2004 (prop. 2004/05:01) uppgår de
            ekonomiska konsekvenserna av föräldraskapet för en tioårsperiod
            till 304 000 kr för mamman och 10 000 kr för pappan. Alla kvinnor
            får betala priset för den ojämställda fördelningen av det obetalda
            hem- och omsorgsarbetet i form av sämre löneutveckling, sämre
            karriärmöjligheter, svagare anknytning till arbetsmarknaden, lägre
            pension, lägre ersättningar vid sjukdom och arbetslöshet, osäkra
            anställningar och deltidsarbetslöshet.
          </p>
          <p xml:id="i-LgN7zn1pEKdtcjsk6BHRMf">
            Många småbarnsföräldrar upplever en stress i vardagen att hinna
            med arbete, ansvaret för barn och allt annat i livet. Lösningen
            på detta problem är däremot inte att införa ett vårdnadsbidrag
            som kommer att försämra möjligheterna för alla kvinnor på arbetsmarknaden
            och urholka den gemensamt finansierade förskolan.
          </p>
          <head type="h1" xml:id="i-FZhgt93Ts7kZmFxmGVFhNp">
            4 Vänsterpartiets inställning
          </head>
          <p xml:id="i-H9HLNbVro5KsfHbp1c5AKc">
            Vänsterpartiet avvisar förslaget om vårdnadsbidrag eftersom det
            försämrar alla kvinnors arbetsmarknad och urholkar den gemensamt
            finansierade förskolan.
          </p>
          <p xml:id="i-RhgSD5siTwEM6iHre22oKT">
            Vårdnadsbidraget riskerar att försämra alla kvinnors villkor
            på arbetsmarknaden ytterligare i form av inlåsning, ökat antal
            visstidsanställningar, deltidsarbete och sämre löneutveckling.
            Följden av en försvagad förankring på arbetsmarknaden är sämre
            pension, sämre ekonomisk trygghet vid arbetslöshet och sjukdom,
            sämre möjligheter till karriär och löneutveckling.
          </p>
          <p xml:id="i-Angx5bv3ePyn4VyvQDHxu6">
            Eftersom kvinnor tar ut 80 % av föräldraledigheten i dag är det
            sannolikt att majoriteten av mottagarna av vårdnadsbidrag kommer
            att vara kvinnor. I Norge och Finland som har vårdnadsbidrag är
            det enligt Jämo 95 % kvinnor som erhåller bidraget. Bland dessa
            kvinnor har många kort utbildning och svag anknytning till arbetsmarknaden.
          </p>
          <p xml:id="i-WWog2QUrJRKEurUVGsr3AG">
            Enligt Skolverkets remissvar till förslaget om vårdnadsbidrag
            visar utvärderingar av motsvarigheten till vårdnadsbidrag i Norge
            att det framför allt är låginkomstfamiljer och utlandsfödda som
            använder vårdnadsbidrag och att deras barn därför är underrepresenterade
            i förskolan. Utvärderingarna visar att mödrarna förvärvsarbetar
            i lägre utsträckning än tidigare och att yrkesavbrotten är längre.
            Även i Finland är det framför allt unga mödrar med kort utbildning
            och svag position på arbetsmarknaden som använder vårdnadsbidraget.
            Forskning visar att vårdnadsbidraget i andra länder resulterat
            i minskad ekonomisk jämställdhet, större skillnad i fördelningen
            av det obetalda hem- och omsorgsarbetet och minskad makt och inflytande
            för kvinnor.
          </p>
          <p xml:id="i-H6LPUjqHMaLizJpDTUkV3r">
            Regeringen föreslår i propositionen att vårdnadsbidrag ska få
            lämnas tidigast efter det att föräldrapenning med anledning av
            barnets födelse har utbetalats för sammanlagt 250 hela dagar.
            I dag får föräldrar 480 dagar med föräldrapenning per barn. Eftersom
            kvinnor tar ut 80 % av dessa dagar är det sannolikt att den genomsnittlige
            mannen som tar ut 20 % eller 96 hela dagar med föräldrapenning
            inte ens är berättigad till vårdnadsbidrag. Detta talar för att
            det endast är kvinnor som kommer att nyttja vårdnadsbidraget.
          </p>
          <p xml:id="i-RB7XEKJwu9Qmq5QsDTNmaJ">
            Remissinstanserna är mycket kritiska till regeringens förslag
            om vårdnadsbidrag. Jämo anser att det strider mot riksdagens jämställdhetspolitiska
            mål som föreskriver att kvinnor och män ska ha samma makt att
            forma samhället och sina egna liv samt att kvinnor och män ska
            ha samma möjligheter och villkor i fråga om utbildning och betalt
            arbete som ger ekonomisk självständighet livet ut.
          </p>
          <p xml:id="i-64jyamG2PzSpgQ9THENp7A">
            Enligt regeringens förslag ska vårdnadsbidraget vara obeskattat
            och därmed inte pensionsgrundande. I stället ska man erhålla barnårsrätt
            vilket ger en betydligt lägre pensionsersättning än de pensionsrättigheter
            som betalas in vid heltidsarbete. Delegationen mot felaktiga utbetalningar
            avstyrker förslaget om att vårdnadsbidraget inte ska beskattas,
            eftersom det generellt sett ökar risken för felaktiga utbetalningar.
          </p>
          <p xml:id="i-3T5dXuGYccbQnVcLZNx2Bq">
            De fackliga centralorganisationerna LO, TCO och Saco avstyrker
            förslaget om vårdnadsbidrag. De menar att vårdnadsbidraget kommer
            att skapa inlåsningseffekter för kvinnor och försämra läget för
            kvinnor på arbetsmarknaden ytterligare. LO framhåller att vårdnadsbidraget
            kommer att leda till fler osäkra anställningar och deltidsarbete
            bland kvinnor.
          </p>
          <p xml:id="i-YDAmpaYY7MttBvhxHMTcVz">
            Deltidsarbete är vanligt förekommande bland kvinnor med småbarn.
            Förslaget om att man kan få halvt vårdnadsbidrag om barnen är
            på halvtid i förskolan ökar risken för att deltidsarbete blir
            ännu vanliga bland kvinnor. Vårdnadsbidraget kommer att förstärka
            det förhållandet att kvinnor jobbar deltid i högre utsträckning
            än män för att utföra obetalt hem- och omsorgsarbete.
          </p>
          <p xml:id="i-PJEUSntrjDzpRfoq5PuQpE">
            Förslaget om vårdnadsbidrag innebär att den lagstadgade rätten
            till ledighet i samband med barns födelse måste förlängas. Regeringen
            avser att återkomma till riksdagen med en särskild proposition
            om ändringar i föräldraledighetslagen. I den föreliggande propositionen
            föreslår regeringen att införa en ny bestämmelse i föräldraledighetslagen
            om att en förälder som uppbär helt vårdnadsbidrag har rätt till
            hel ledighet.
          </p>
          <p xml:id="i-SLKs19Z27gWJtKcjeaaqRE">
            Arbetsgivarverket avstyrker förslaget om vårdnadsbidrag eftersom
            det innebär att arbetstagare har rätt att vara lediga på heltid
            längre. Risken för långvarig frånvaro i anslutning till föräldraledighet
            bland kvinnliga arbetstagare kommer att resultera i minskade incitament
            för arbetsgivare att erbjuda kvinnor tillsvidareanställningar.
            Därmed fortsätter den oroväckande utvecklingen på arbetsmarknaden
            där hela 19 % av alla kvinnor har tidsbegränsade anställningar.
            Risken tilltar att anställningen inte förnyas i och med graviditet
            och att allt färre kvinnor kommer att kombinera tiden med småbarn
            med förvärvsarbete.
          </p>
          <p xml:id="i-TmLFef8mfhyYZXL1Sjcat9">
            För de föräldrar som lyckas behålla en tillsvidareanställning
            under tre års frånvaro på heltid finns en avsevärd risk för diskriminering.
            Sedan den 1 juli 2006 är det enligt 3 § föräldraledighetslagen
            förbjudet att missgynna föräldralediga män eller kvinnor. Förbudet
            mot missgynnande avser situationer när arbetsgivaren beslutar
            om befordran, utbildning, lön och andra anställningsvillkor, när
            arbetsgivaren leder och fördelar arbetet, vid uppsägning och omplacering.
          </p>
          <p xml:id="i-XvqWGRtPFKCkRa2YfPJ68r">
            Jämo skriver i sitt remissvar att denna bestämmelse måste ändras
            så att det framgår att förbud mot missgynnande även gäller föräldrar
            med helt vårdnadsbidrag. I propositionen har regeringen dock inte
            föreslagit en utvidgning av förbudet mot missgynnande vilket innebär
            att det är fritt fram för arbetsgivarna att missgynna föräldrar
            med helt vårdnadsbidrag i de ovan uppräknade situationerna. Vi
            förutsätter att regeringen avser att utvidga missgynnandeförbudet
            i samband med den aviserade propositionen om föräldraledighetslagen.
          </p>
          <p xml:id="i-CtrCq5wPbDAcfGgFo5hp43">
            Förutom de försämringar för jämställdheten som har beskrivits
            ovan så framhåller en rad remissinstanser, bl.a. Statskontoret,
            att vårdnadsbidraget kommer att minska sysselsättningen bland
            kvinnor. Därmed är den största kostnaden för kommunerna minskade
            skatteintäkter till följd av lägre sysselsättning. En minskad
            sysselsättningsgrad bland kvinnor innebär minskat ekonomiskt oberoende.
            Sveriges Kommuner och Landsting skriver i sitt remissvar: Förslaget
            kommer med största sannolikhet att leda till att färre personer
            väljer att kombinera förvärvsarbete och föräldraskap under den
            tid då deras barn är små.
          </p>
          <p xml:id="i-TN6jNceme3BowPycbEXuta">
            Vänsterpartiet befarar i likhet med en rad remissinstanser att
            vårdnadsbidraget kommer att minska sysselsättningsgraden bland
            kvinnor, öka andelen osäkra anställningar, öka förekomsten av
            deltidsarbete, minska kvinnors ekonomiska trygghet, leda till
            en mer ojämställd fördelning av föräldraansvaret och öka kvinnors
            ekonomiska beroende av män. På sikt innebär vårdnadsbidraget att
            Sverige riskerar att bli ett samhälle, likt många andra i världen,
            där sysselsättningsgraden bland kvinnor är låg, och där kvinnor
            utför barnomsorg och äldreomsorg obetalt i hemmet.
          </p>
          <head type="h1" xml:id="i-S6qmnQD2J344TxYDoGny72">
            5 Konsekvenser för barnen
          </head>
          <p xml:id="i-MLga3Ho7Xr4Dq2EHzmAUYH">
            Regeringen skriver i propositionen att vårdnadsbidraget har vissa
            konsekvenser för barn men väljer dock att inte framhålla de kritiska
            synpunkter som har inkommit från både Skolverket och Barnombudsmannen.
          </p>
          <p xml:id="i-KaSZ6gYFRkhkA8WPuYx42o">
            Barnombudsmannen framhåller att barn fr.o.m. ett års ålder har
            rätt till allmän förskola. Enligt artikel 28.1 a barnkonventionen
            erkänner konventionsstaterna barns rätt till utbildning. I syfte
            att förverkliga denna rätt ska staterna göra grundutbildning obligatorisk
            och kostnadsfritt tillgänglig för alla. Enligt Barnombudsmannen
            bör barn från och med ett års ålder ha rätt till förskola om minst
            3 timmar per dag oavsett vilka ekonomiska förhållanden som föräldrarna
            lever under.
          </p>
          <p xml:id="i-EHhZEsNrMMoJq59tLqfZ9u">
            Barnombudsmannen är kritisk till regeringens förslag och förespråkar
            i stället att rätten till extra dagar skulle kopplas till föräldraförsäkringen,
            vilket skulle undvika alla snåriga avgränsningar mot andra trygghetssystem.
            Barnombudsmannen är kritisk till de avgränsningar som regeringen
            föreslår, där t.ex. en förälder som är sjukskriven på deltid inte
            kan ta del av vårdnadsbidraget och i synnerhet att en vårdnadshavare
            inte är berättigad till vårdnadsbidrag på grund av att hans eller
            hennes make, maka, sambo får t.ex. arbetslöshetsersättning.
          </p>
          <p xml:id="i-VFowrcebRSNUnQfraQUJU1">
            Eftersom helt vårdnadsbidrag kan kombineras med förvärvsarbete
            på heltid kan pengarna användas för att anlita släktingar eller
            barnflickor i hemmet, vilket kan medverka till framväxten av en
            arbetsmarknad med låga löner och osäkra villkor i hushåll samt
            motverka avsikten med reformen som sägs vara att föräldrarna ska
            få mer tid med sina barn. Barnombudsmannen anser att fullt vårdnadsbidrag
            inte ska kunna kombineras med fullt förvärvsarbete för båda föräldrarna
            eftersom syftet med reformen i så fall förfelas och barnen riskerar
            att få vara hemma med mindre kvalificerad arbetskraft i stället
            för med sina föräldrar.
          </p>
          <p xml:id="i-TykaTZZUwmeXKkRGcBUGCN">
            Skolverket betonar betydelsen av förskola för barnens kognitiva
            utveckling och sociala stimulans. Enligt Skolverket kan förslaget
            om kortare tid i förskola i kombination med lägre vårdnadsbidrag
            gå ut över kvaliteten i förskolan och öka den sociala snedrekryteringen.
            Det är viktigt enligt Skolverket att vara uppmärksam på effekterna
            av vårdnadsbidraget för barns lärande och utveckling. Att vissa
            barn inte får tillgång till den stimulans som en förskoleverksamhet
            innebär måste följas upp.
          </p>
          <p xml:id="i-KYo2aYC2TsiMRHMXB7ce12">
            Vidare föreslår regeringen att vårdnadsbidrag ska kunna utbetalas
            på deltid beroende på hur många timmar per vecka barnet är i förskola.
            Skolverket är kritiskt till att personalen i förskolan blir belastad
            med kontrolluppgifter avseende hur många timmar per dag respektive
            barn är i förskolan. Detta riskerar att ta tid från förskolans
            pedagogiska uppdrag.
          </p>
          <p xml:id="i-kN5yRK6BU62VbPgWebSTf">
            Enligt skollagen är kommunerna skyldiga att tillhandahålla förskoleverksamhet
            i den omfattning som behövs i förhållande till föräldrarnas förvärvsarbete,
            studier eller barnets eget behov. Vid sidan av denna skyldighet
            måste kommunerna tillhandahålla förskola åt barn fr.o.m. ett års
            ålder minst tre timmar om dagen även om deras föräldrar är arbetslösa
            eller föräldralediga åt ett syskon. Om en förälder däremot har
            sjuk- eller aktivitetsersättning har barnet inte rätt till plats
            i förskolan.
          </p>
          <p xml:id="i-XPMnNktb2JUbewUbt6hzz4">
            Vänsterpartiet anser att alla barn ska ha likvärdig rätt till
            förskola oavsett hur deras föräldrar försörjer sig. Varken dagens
            system eller förslaget om vårdnadsbidrag uppfyller kravet om barns
            rätt till förskola. Regeringens förslag om vårdnadsbidrag har
            inte barnens bästa för ögonen utan möjliggör i stället för barn
            att vara hemma med barnflickor i stället för att vara i förskolan
            med utbildade förskolelärare och andra barn. Förslaget om vårdnadsbidrag
            riskerar att urholka kvaliteten i förskolan och kan komma att
            utgöra ett billigare alternativ för många kommuner jämfört med
            att satsa på att bygga ut barnomsorgen och verka för mindre barngrupper.
          </p>
          <p xml:id="i-BkyCsg2pyMYXtjR5K2MrPN">
            Vänsterpartiet vill förbättra förskolans kvalitet genom satsning
            på ytterligare 3 000 förskolelärare, skyldighet för kommunerna
            att införa barnomsorg på obekväm arbetstid, avskaffa den fria
            etableringsrätten för förskolor, förbättra modersmålsstödet osv.
          </p>
          <p xml:id="i-PaATyE3e6314Ax3nxnW4sV">
            Vårdnadsbidraget innebär att resurser tas ifrån den gemensamt
            finansierade förskolan. Det drabbar alla barn som går kvar i förskolan.
            Kostnaden för vårdnadsbidrag uppgår till 36 000 kr per barn och
            år, jämfört med 100 000 kr per barn och år i förskolan. Vårdnadsbidraget
            är således ett billigt alternativ till förskola, och kommunerna
            kan på så vis ta pengar från barnomsorgen för att finansiera skattesänkningar.
            Regeringen räknar enligt propositionen med att kommunerna kan
            spara 200 miljoner kronor per år på den kommunala förskolan till
            följd av att fler barn ska stanna hemma med vårdnadsbidrag.
          </p>
          <head type="h1" xml:id="i-VrzQJey1SfeV3oZ8CYp7Lh">
            6 Vårdnadsbidrag för vem
          </head>
          <p xml:id="i-BpinLsyH36Qe9bvWDvAdR2">
            Ett vårdnadsbidrag enligt den modell som regeringen föreslår
            i den föreliggande propositionen är en helt ny typ av bidrag i
            det svenska välfärdssamhället. Vårdnadsbidraget är varken generellt
            så som barnbidraget, behovsprövat som bostadsbidraget eller inkomstprövat
            som föräldraförsäkringen. Det är i stället ett nytt slags bidrag
            som ska utgå med 3 000 kr per månad och barn till föräldrar som
            inte har sina barn i den gemensamt finansierade förskolan.
          </p>
          <p xml:id="i-2aK63xBQ26sfdRerc7HaKD">
            Vårdnadsbidraget ska enligt regeringens förslag inte gå att kombinera
            med en rad andra ersättningar som arbetslöshetsersättning, sjukersättning,
            sjukpenning mer än 365 dagar, föräldrapenning, tillfällig föräldrapenning,
            ålderspension, äldreförsörjningsstöd och introduktionsersättning
            för flyktingar. Regeringen motiverar denna avgränsning på följande
            sätt: Man kan anta att personer som lever av trygghetssystemen
            inte har samma behov av att få mer tid med sina barn som förvärvsarbetande
            har.
          </p>
          <p xml:id="i-6LkmEAkM8EQmEKDFts4NMp">
            Försäkringskassan och Barnombudsmannen är kritiska till att vårdnadsbidrag
            inte ska kunna kombineras med ersättningar från socialförsäkringar.
            Försäkringskassan instämmer inte i beskrivningen att en förälder
            som har t.ex. sjukersättning har obegränsat med tid med sina barn
            eftersom man har sin rehabilitering eller tillfrisknande att fokusera
            på.
          </p>
          <p xml:id="i-7pjKBTVSzwV1EgkmvLJfLG">
            Risken finns att personer som har ovan nämnda ersättningar och
            får barn avsäger sig ersättningar från dessa försäkringar till
            följd av de alltmer repressiva inslagen i t.ex. arbetsmarknadspolitiken,
            för att i stället bli berättigade till vårdnadsbidrag. Det riskerar
            att skapa allvarliga inlåsningseffekter för dessa kvinnor och
            svårigheter att återvända till arbetsmarknaden efter en långvarig
            frånvaro.
          </p>
          <p xml:id="i-M5teXDE9R1DqMmH7HNUmd1">
            Dessutom ska hela hushållets olika slags inkomster beaktas enligt
            regeringens förslag. Om den ena föräldern som är berättigad till
            vårdnadsbidrag är sambo eller gift med en person som får någon
            av ovan nämnda ersättningar, ska vårdnadsbidrag inte längre utgå.
            Detta förfarande kommer att ställa höga krav på kommunernas kontroll
            över ekonomin hos föräldrar med vårdnadsbidrag. Många kommuner
            befarar att vårdnadsbidraget kan medföra ökade kostnader eftersom
            det förutsätter en omfattande byråkrati kring vilka inkomster
            föräldrarna har och hur många timmar per vecka barnen är i förskolan.
          </p>
          <p xml:id="i-XHfh1xDjQnEwMKxbJHxV1A">
            Kombinationen av att främst kvinnor kommer att nyttja vårdnadsbidraget
            och att nivån på bidraget är så pass låg innebär att kvinnors
            ekonomiska beroende av män kommer att öka avsevärt. Regeringen
            föreslår även att vårdnadsbidraget ska påverka rätten till bostadsbidrag
            och nivån på ekonomiskt bistånd, vilket kan leda till en försämrad
            ekonomi för många barnfamiljer som kommer att nyttja vårdnadsbidraget.
          </p>
          <p xml:id="i-UXE3EwsJvegKRasG81vfNo">
            Ensamstående föräldrar kommer inte att kunna använda vårdnadsbidraget
            eftersom man omöjligen kan klara sig på 3 000 kr per månad i dagens
            Sverige. Vart tredje barn i Sverige lever i dag med en ensamstående
            förälder. Att regeringen utformar sin familjepolitik utifrån att
            alla familjer ser likadana ut visar på en förlegad syn.
          </p>
          <p xml:id="i-CMpn36HvwJzsQgbVzqtrL9">
            Regeringens förslag innebär också att personer bosatta i andra
            EU-länder är berättigade till vårdnadsbidrag trots att de inte
            är folkbokförda i kommunen. Detta gäller förutsatt att familjen
            har tillräckligt stark anknytning till kommunen, t.ex. genom att
            den ena vårdnadshavaren arbetar i kommunen. Enligt regeringens
            förslag ska däremot kommunerna försäkra sig om att mottagarna
            av vårdnadsbidrag i andra EU länder inte har motsvarighet till
            någon av de uppräknade ersättningar som inte går att kombinera
            med vårdnadsbidrag. Vilhelminas kommun skriver i sitt remissvar
            att för små kommuner kan administrationen bli relativt betydande
            och därmed kostnadsdrivande för den kommunala budgeten. Av begripliga
            skäl är många kommuner oroliga för att denna bestämmelse ska medföra
            en omfattande och resurskrävande administration.
          </p>
          <head type="h1" xml:id="i-FsMsW8ZvWjmgDUo5KCUcji">
            7 Ekonomiska konsekvenser
          </head>
          <p xml:id="i-8jBwLFiCdmhY5h6wqKYx7L">
            I propositionen redogör regeringen för två scenarier av utvecklingen
            avseende vårdnadsbidrag. Det första scenariot förutsätter att
            alla kommuner inför vårdnadsbidrag och att bidraget endast utgår
            till föräldrar som helt avstår ifrån offentligt finansierad barnomsorg.
            Det motsvarar i så fall 45 000 hushåll eller 18 % av alla hushåll
            med barn under 3 år. Många av dessa hushåll har dock föräldrapenning
            och är därför inte berättigade till vårdnadsbidrag. Om hänsyn
            tas till detta så räknar regeringen med att antalet vårdnadsbidrag
            kommer att uppgå till 17 000 per år. Kostnaden för dessa beräknas
            uppgå till 600 miljoner kronor.
          </p>
          <p xml:id="i-5PHZfvkdbkU2JNXmrvsRpa">
            Regeringens huvudscenario är dock att endast en tredjedel av
            kommunerna inför vårdnadsbidrag och att 15 % av hushållen med
            barn i förskoleverksamhet växlar denna mot ett vårdnadsbidrag.
            Det innebär att 9 600 helårsvårdnadsbidrag skulle betalas ut per
            år, vilket skulle motsvara en kostnad på 345 miljoner kronor för
            kommunerna. I och med detta scenario, skriver regeringen, så frigörs
            resurser som motsvarar 3 900 helårsplatser i förskolan. Det skulle
            enligt regeringen innebära en besparing på 200 miljoner kronor
            för kommunerna.
          </p>
          <p xml:id="i-8VyRBKiUiX17Djps65hfUt">
            Effekterna på sysselsättningen och arbetsutbudet beräknar regeringen
            som negativa. Vårdnadsbidraget leder till ett minskat arbetsutbud
            vilket i sin tur leder till minskade skatteunderlag och inkomster.
            Regeringen räknar med att de samlade skatteintäkterna för kommunerna
            kommer att minska i huvudscenariot. Sveriges Kommuner och Landsting
            skriver i sitt remissvar: Längre föräldraledighet innebär i sin
            tur att utbudet av arbetskraft minskar, vilket i sin tur påverkar
            kommunernas och landstingens skatteunderlag liksom rekryteringsbehov
            och rekryteringsmöjligheter. Detta inträffar dessutom i en tid
            då kommuner och landsting redan av andra skäl kommer att stå inför
            stora rekryteringsbehov.
          </p>
          <p xml:id="i-9Wz5qQEH2PhgujdCdoAmm6">
            Konjunkturinstitutet skriver i en rapport om effekten av regeringens
            politik på sysselsättningen från januari 2008 att en motsvarande
            reform i Norge, kontantstötten, som infördes 1998 hade en mycket
            negativ effekt på sysselsättningen bland kvinnor. Efter ett år
            syntes ingen skillnad i sysselsättningsgrad men däremot en viss
            nedgång i arbetstid. Efter fyra år uppmättes dock avsevärda effekter
            både på arbetskraftsdeltagande och på frånvaro från arbete. Omräknat
            i årsarbetskrafter motsvarade den totala effekten, enligt Konjunkturinstitutet,
            en uppskattad förlust på ca 11 000 personer, eller ca 0,6 % av
            totalt arbetade timmar. I rapporten gör Konjunkturinstitutet bedömningen
            att införandet av ett vårdnadsbidrag [i Sverige] på sikt kan bidra
            till en, möjligen betydande, minskning av såväl sysselsättning
            som medelarbetstid.
          </p>
          <p xml:id="i-s2vy5KsLTTFWCLSvqMBxZ">
            Vidare skriver regeringen att huvudscenariot innebär att den
            statliga skatten beräknas minska med 68 miljoner kronor per år.
            Regeringen räknar däremot med minskade utgifter för bostadsbidrag
            och tillfällig föräldrapenning för staten.
          </p>
          <p xml:id="i-TLDkeBXvVR7535AmzmrP3k">
            Samtidigt som regeringen försämrar arbetsmarknadsutsikterna för
            Sveriges alla kvinnor genom att införa vårdnadsbidrag, gör man
            kraftiga nedskärningar i föräldraförsäkringen om 1,5 miljard kronor
            per år 20082010 som drabbar Sveriges alla småbarnsföräldrar. Denna
            miljardbesparing är huvudnumret i regeringens familjepolitik.
          </p>
          <head type="h1" xml:id="i-U9DfoZB6jMgQ1D6ur5vKCf">
            8 Regeringen gör miljardbesparingar på småbarnsföräldrar
          </head>
          <p xml:id="i-QPv1yYC2zho3CHMzGhmXV7">
            Regeringen inför ett vårdnadsbidrag som försämrar alla kvinnors
            arbetsmarknad och ökar den ojämställda fördelningen av föräldraansvaret
            mellan kvinnor och män. Samtidigt menar regeringen att ekonomiska
            incitament i form av jämställdhetsbonus ska leda till ett mer
            jämställt uttag av dagarna med föräldrapenning. Satsningen på
            jämställdhetsbonus och ambitionen att öka männens uttag av dagar
            med föräldrapenning genom ekonomiska incitament kan dock inte
            jämföras med de negativa effekter som vårdnadsbidraget har för
            jämställdheten.
          </p>
          <p xml:id="i-W5CpdbHk5HMrwkz1fBWMSb">
            Huvudnumret i regeringens familjepolitik är de miljardbesparingar
            på föräldraförsäkringen som regeringen verkställt sedan 2006.
            Den 1 januari 2007 sänktes taket från 10 till 7,5 basbelopp för
            tillfällig föräldrapenning och havandeskapspenning. Taket är därmed
            25 625 kr per månad 2008 för gravida och föräldrar som är hemma
            med sjuka barn, trots att 1,7 miljoner löntagare har inkomster
            över taket. Sänkning av taket till 7,5 basbelopp har medfört en
            besparing på 322 miljoner kronor per år för regeringen på höggravida
            och vabbande föräldrar.
          </p>
          <p xml:id="i-7mbrfz31fStsMdmXzqgXDL">
            Dessutom sänktes den sjukpenninggrundande inkomsten den 1 januari
            2007 för alla föräldralediga från 80 % till 78,6 %. Sänkningen
            medförde en besparing på 315 miljoner kronor per år på föräldraförsäkringen.
            Den 1 januari 2008 sänktes den sjukpenninggrundande inkomsten
            ytterligare till 77,6 procent för alla föräldralediga, vab-föräldrar
            och höggravida. I och med det sparar regeringen 531 miljoner kronor
            per år på sänkta ersättningsnivåer i föräldraförsäkringen.
          </p>
          <p xml:id="i-F2BuqCb6cWXba5NR9k9iYR">
            Sammantaget gör regeringen nedskärningar på 1,1 miljard kronor
            per år på sänkta ersättningsnivåer för småbarnsföräldrar, höggravida
            och föräldrar som är hemma med sjuka barn. Utöver detta gör regeringen
            nedskärningar på ca 470 miljoner kronor per år 20082010 på åtgärder
            för minskade utbetalningar av tillfällig föräldrapenning i och
            med införandet av skyldighet att styrka barns frånvaro från skola/förskola
            vid ansökan om tillfällig föräldrapenning. Denna miljardbesparing
            är huvudnumret i regeringens familjepolitiska reform.
          </p>
          <p xml:id="i-TDVgeSRyuBmXMkGZEKdcxX">
            Regeringen hyser hög tillit till att ekonomiska incitament påverkar
            människors beteende. Därför borde det vara uppenbart även för
            regeringen att sänkta ersättningsnivåer i föräldraförsäkringen
            riskerar att ytterligare minska männens uttag av dagar med föräldrapenning
            och tillfällig föräldrapenning.
          </p>
          <p xml:id="i-8MuV7U6qyRSq8XYzBJnz8j">
            Vårdnadsbidrag och miljardbesparingar är de viktigaste delarna
            i regeringens familjepolitik. Vårdnadsbidraget kommer att leda
            till inlåsningseffekter, fler osäkra anställningar, sämre löneutveckling
            för kvinnor, en urholkning av förskolan och utgöra ytterligare
            en pusselbit i framväxten av en låglönearbetsmarknad i Sverige.
          </p>
          <p xml:id="i-BHdt7iWAhZAKSv3qXszrtk">
            Mot bakgrund av det som anförs i motionen bör riksdagen avslå
            regeringens proposition 2007/08:91 Vårdnadsbidrag familjepolitisk
            reform. Detta bör riksdagen besluta.
          </p>
        </div>
        <div type="motSignatures">
          <list>
            <item xml:id="i-NVeoGXe75DS1wmxcnwk24b" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-A8dv55Mdm79WenXPAhiffX" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-222SHtzEnqs83PFRs7T5Fp" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-35zuYqrqm6aQsL9H8PL3g9" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-F4NREf71duD5WFmpn7fxGq" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
