<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-AU-03129">
  <teiHeader>
    <fileDesc>
      <titleStmt>
        <title>Åtgärder för att stärka demokratiska värderingar och mänskliga rättigheter samt motverka hedersrelaterat våld och förtryck</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3129 av Beatrice Ask m.fl. (M)</title>
          <idno type="rdwebb">H5023129</idno>
          <rs type="number">3129</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H5023129/text</ref>
          <ref type="dokument_url_html">http://data.riksdagen.se/dokument/H5023129</ref>
          <ref type="dokumentstatus_url_xml">http://data.riksdagen.se/dokumentstatus/H5023129</ref>
          <ref type="docx">http://data.riksdagen.se/fil/CD107C00-5AF2-48F9-8948-DD9CBEA30EE6</ref>
          <ref type="pdf">http://data.riksdagen.se/fil/3D4EE3BF-12BA-448F-A9DD-CDF701B5D2F6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-9YKB8rsGppqRutMkVzzGbk</idno>
            <name>Marta Obminska</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BrKX6vUWqciKjmxtTB9GBV</idno>
            <name>Lisbeth Sundén Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-MDmz3BZyW3T2P9Tp6bvsBM</idno>
            <name>John Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5yBvJw8god7SzbC78MD8MC" type="signed"/>
        <correspContext corresp="i-5yBvJw8god7SzbC78MD8MC">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-9YKB8rsGppqRutMkVzzGbk"/>
          <note type="signatory" corresp="i-BrKX6vUWqciKjmxtTB9GBV"/>
          <note type="signatory" corresp="i-MDmz3BZyW3T2P9Tp6bvsBM"/>
        </correspContext>
        <correspAction xml:id="i-S2BypKe4kMoLDFdTMo68Kd" type="submitted">
          <date when="2017-10-05"/>
          <time when="11:01:01"/>
        </correspAction>
        <correspAction xml:id="i-UQXvB6Ephhsu4tj74q4SPM" type="reviewed">
          <date when="2017-10-05"/>
          <time when="12:00:39"/>
        </correspAction>
        <correspAction xml:id="i-3XrJsDXB1kQ7HZF8PywvX9" type="referred">
          <date when="2017-10-13"/>
        </correspAction>
        <correspAction xml:id="i-2mDYnStG7aG9CrqmUyN56s" type="assigned">
          <date when="2018-11-15"/>
          <time when="12:44:58"/>
        </correspAction>
        <correspContext corresp="i-2mDYnStG7aG9CrqmUyN56s">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-386YzYJhVnayU47LGaMgpD" type="behandlas_i"/>
        <correspContext corresp="i-386YzYJhVnayU47LGaMgpD">
          <ref type="uppgift">2017/18:AU1</ref>
          <ref type="ref_dok_id">H501AU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">AU1</ref>
          <ref type="ref_dok_titel">Utgiftsområde 13 Jämställdhet och nyanlända invandrares etablering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AWmefEqL2q71kEb23tDbZ6" type="behandlas_i"/>
        <correspContext corresp="i-AWmefEqL2q71kEb23tDbZ6">
          <ref type="uppgift">2017/18:AU7</ref>
          <ref type="ref_dok_id">H501AU7</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">AU7</ref>
          <ref type="ref_dok_titel">Integration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EN77ZEwVEuUQeCeWSb5LP5" type="behandlas_i"/>
        <correspContext corresp="i-EN77ZEwVEuUQeCeWSb5LP5">
          <ref type="uppgift">2017/18:KrU6</ref>
          <ref type="ref_dok_id">H501KrU6</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KrU6</ref>
          <ref type="ref_dok_titel">Kultur och fritid för barn och unga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8JL67hZwNmBmJSJPwxERGK" type="behandlas_i"/>
        <correspContext corresp="i-8JL67hZwNmBmJSJPwxERGK">
          <ref type="uppgift">2017/18:AU10</ref>
          <ref type="ref_dok_id">H501AU10</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">AU10</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VuDvB5Pc2s2xTeWAM2NAD2" type="behandlas_i"/>
        <correspContext corresp="i-VuDvB5Pc2s2xTeWAM2NAD2">
          <ref type="uppgift">2017/18:SoU9</ref>
          <ref type="ref_dok_id">H501SoU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU9</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VYFEQNqWmNSZLLUDZEX5Up" type="motHeader">
        <div xml:id="i-F9esjQxzgyzp7oeQdKDtb7" type="motTitle">
          Motion till riksdagen 2017/18:3129 av Beatrice Ask m.fl. (M)
          Åtgärder för att stärka demokratiska värderingar och mänskliga
          rättigheter samt motverka hedersrelaterat våld och förtryck
        </div>
      </div>
      <div xml:id="i-SUFUKPQzxms8ZdUDxQrKsc" type="motBody">
        <div xml:id="i-8jzgv1K4tVYcDk2xjfqEc6" type="motProposal" subtype="förslag">
          <head xml:id="i-MDrBXznRUXFfubUqrp4z2A">
            Förslag till riksdagsbeslut
          </head>
          <list xml:id="i-RPcjwj4UJHaHm32j4UR2We" style="ol">
            <item xml:id="i-wybU7m3ALfZG4nKgbVaMi">
              Riksdagen ställer sig bakom det som anförs i motionen om behovet
              av ett lättillgängligt och användarvänligt informationsmaterial
              till nyanlända om mänskliga fri- och rättigheter, demokrati, jämställdhet
              mellan könen, barnkonventionen, hedersrelaterat våld och förtryck,
              könsstympning samt skyldigheter och rättigheter i Sverige, och
              detta tillkännager riksdagen för regeringen.
            </item>
            <item xml:id="i-Rp4jcDJSfh4mPK1rFQTY3B">
              Riksdagen ställer sig bakom det som anförs i motionen om regelbunden
              uppföljning av länsstyrelsernas arbete med att förebygga och motverka
              hedersrelaterat våld och förtryck och tillkännager detta för regeringen.
            </item>
            <item xml:id="i-KckXFSvCaiVDVKZ3Xgr9ag">
              Riksdagen ställer sig bakom det som anförs i motionen om behovet
              av att i varje län identifiera kommuner som kommit längre än andra
              i arbetet med att förebygga och motverka hedersrelaterat våld
              och förtryck samt att bygga upp en struktur för utvecklingsarbete
              och erfarenhetsutbyte, och detta tillkännager riksdagen för regeringen.
            </item>
            <item xml:id="i-5xczfpifrrRYPXxTj1ex5s">
              Riksdagen ställer sig bakom det som anförs i motionen om behovet
              av utökad information om samt opinionsbildning och annat förebyggande
              arbete mot att unga blir gifta mot sin vilja, och detta tillkännager
              riksdagen för regeringen.
            </item>
            <item xml:id="i-2xhRFZByuxXeB8JLHLFWqh">
              Riksdagen ställer sig bakom det som anförs i motionen om att
              permanenta Länsstyrelsen Östergötlands nationella uppdrag att
              förebygga hedersrelaterat våld och förtryck och tillkännager detta
              för regeringen.
            </item>
            <item xml:id="i-6Mn5o5JFpmexLGCppAHzCw">
              Riksdagen ställer sig bakom det som anförs i motionen om att
              Nationellt centrum för kvinnofrids verksamhet ska bedrivas vid
              Uppsala universitet utan avbrott och tillkännager detta för regeringen.
            </item>
            <item xml:id="i-9Rm3SKeCZMWgEifsSMYSEp">
              Riksdagen ställer sig bakom det som anförs i motionen om behovet
              av utökad information om samt opinionsbildning och annat förebyggande
              arbete mot könsstympning och oskuldskontroller av flickor och
              kvinnor, och detta tillkännager riksdagen för regeringen.
            </item>
          </list>
        </div>
        <div xml:id="i-TNsJeUvdLQwFGCbFYhwLi5" type="motContent">
          <head xml:id="i-4MtMp7R89ZG1o1ut94jqLi" type="h1">
            Motivering
          </head>
          <p xml:id="i-JYgrtEesBh9LDBAsVwLLCX">
            I regeringsformen slås det fast att den offentliga makten ska
            utövas med respekt för alla människors lika värde och för den
            enskilda människans frihet och värdighet. Alla svenska medborgare
            har samma grundläggande fri- och rättigheter, oavsett till exempel
            ålder, kön eller härstamning. De flesta av reglerna om fri- och
            rättigheter gäller även utländska medborgare. Många av de mänskliga
            fri- och rättigheter (MR) och värderingar som ligger till grund
            för vårt samhälle och vår stat har Sverige gemensamt med andra
            länder. De återfinns i våra inhemska grundlagar, i Europakonventionen
            och i Förenta nationernas deklaration om de mänskliga rättigheterna.
          </p>
          <p xml:id="i-Xo4TDx85G4aAXG5SYSYvTj">
            Vi bor i ett land där människor med olika ursprung, yrken, intressen
            och identiteter lever tillsammans. Människor har olika politiska
            och religiösa uppfattningar. Samhället vilar dock på en värdegrund
            för hur vi ska förhålla oss till och bete oss mot varandra. Det
            är en viktig del av det som håller samman vårt samhälle. Dessa
            värderingar är också djupt förankrade hos de allra flesta som
            bor i Sverige. Det handlar exempelvis om alla människors lika
            värde, allas rätt till sitt liv och sin frihet, vikten av en fungerande
            rättsstat samt rätten att ha en religion, men också att avstå.
          </p>
          <p xml:id="i-Ureg3TSipcS9MXLyYParcv">
            I Moderaternas plan för ett starkare Sverige ingår att lyfta
            fram och öka stödet för de demokratiska värderingar och värderingar
            om mänskliga rättigheter som också är svenska värderingar. Värderingar
            om att varje människa ska ha frihet att råda över sitt eget liv
            och rätt att forma det efter sina val är starka i vårt land. I
            den globala värderingsundersökningen World Values Survey utmärker
            sig Sverige som det land som värderar individens frihet allra
            högst.
          </p>
          <p xml:id="i-4ahtDLbv8Ffs5LqfoiqYsp">
            Jämställdhet mellan kvinnor och män är någonting annat som vi
            värderar högt. Decennier av jämställdhetskamp har gjort oss till
            ett av världens mest jämställda länder. Även om vi har många utmaningar
            kvar är Sverige ändå ett land där exempelvis en mycket hög andel
            kvinnor förvärvsarbetar, många män är föräldralediga och där hälften
            av riksdagspartiernas partiledare är kvinnor.
          </p>
          <p xml:id="i-NC7vNURXEQaJn1qasAjcUd">
            Det är mycket allvarligt när jämställdheten hotas av fundamentalistiska
            och traditionalistiska krafter. De inskränker människors, ofta
            flickors, kvinnors och hbtq-personers, frihet. Krafter som leder
            till bland annat kontroll av kvinnors klädsel, oskuldskontroller
            och tvångs- och barngifte. Vi kan aldrig acceptera att det förekommer
            alltför ofta att så gott som hela släkter och allt umgänge mobiliseras
            för att kontrollera, förtrycka och fördöma dem som vill leva sina
            liv på sina egna villkor.
          </p>
          <p xml:id="i-Hu2wciCzkVQ9gYVbgULUGN">
            Ibland motiveras förtryck med att det hör till hederskultur.
            Men det är inte hedervärt att begränsa människor och ta ifrån
            dem rätten till deras liv och deras livsval. Det är tvärtom vanhedrande
            för den som utför förtrycket. Det bryter dessutom mot grundläggande
            mänskliga fri- och rättigheter och demokratiska, västerländska
            och svenska värderingar. Däremot är hedersvåld och hedersförtryck
            etablerade begrepp, och vi använder dem därför i den här motionen.
          </p>
          <p xml:id="i-8PPX384iJYpSnTHroLCnbP">
            Att blunda för hedersvåld och hedersförtryck är att svika de
            människor som är utsatta. När värderingarna om jämställdhet och
            frihet utmanas så måste det motverkas dels genom en livskraftig
            värderingsdebatt, dels genom konkret politik. Det svenska samhället
            behöver arbeta mer aktivt med att motarbeta ojämställdheten samt
            stödja människor och organisationer som vill ha jämställdhet och
            respekt för individens frihet i alla delar av Sverige.
          </p>
          <head xml:id="i-JcojMpMqZJiaSMNKGiAZBY" type="h2">
            Informationsmaterial till nyanlända
          </head>
          <p xml:id="i-gQCPeiPBEqA1GkzzFiPmX">
            De barn, ungdomar och vuxna som kommer till Sverige från andra
            länder utgör inte en homogen grupp. Många härstammar dock från
            länder där mänskliga fri- och rättigheter, kvinnors rättigheter
            och barns rättigheter kränks allvarligt. Det är därför viktigt
            att nyanlända, inte minst flickor och pojkar, får information
            och kunskap om sina rättigheter, möjligheter och skyldigheter.
            Det vill säga om mänskliga fri- och rättigheter, demokratiska
            principer och betydelsen av jämställdhet som är fundamentala värderingar
            i Sverige.
          </p>
          <p xml:id="i-Pr3mgsLHff8pVhRGNLEv2X">
            Vi ser ett behov av att ta fram ett lättillgängligt och användarvänligt
            informationsmaterial till nyanlända om mänskliga fri- och rättigheter,
            demokrati, jämställdhet mellan könen, barnkonventionen, hedersrelaterat
            våld och förtryck, könsstympning samt skyldigheter och rättigheter
            i Sverige.
          </p>
          <p xml:id="i-Eg3nvG7kk4ZKsjLvid53Tf">
            Detta material bör skrivas både på hemspråken och på lätt svenska
            samt spridas brett i Sverige genom olika kanaler som till exempel
            svenska för invandrare (sfi), komvux, skolor inklusive förberedelseklasser,
            förskolor, asylboenden, familjehem, hem för vård eller boende,
            andra hem för ensamkommande barn, mödravårdscentraler (för att
            nå blivande föräldrar), barnavårdscentraler, socialtjänsten, Migrationsverket,
            rättsväsendet och ideella organisationer.
          </p>
          <head xml:id="i-RjBd9y69AAQrmY45gcyHsc" type="h2">
            Uppföljning, utvecklingsarbete och erfarenhetsutbyte
          </head>
          <p xml:id="i-5p8ujraXRDZ4KLniXUECaE">
            Det pågår arbete mot hedersrelaterat våld och förtryck lokalt
            i kommunerna, på länsnivå och regional nivå och nationellt. Länsstyrelserna
            har haft ett särskilt ansvar i arbetet med att förebygga och motverka
            hedersrelaterat våld och förtryck. Vi anser att detta arbete,
            som ett led i arbetet med att främja mänskliga rättigheter i Sverige,
            bör följas upp regelbundet.
          </p>
          <p xml:id="i-B4vbbkNA29vahwbttswJVq">
            Sverige är indelat i 290 kommuner och 21 län. Dessa län och kommuner
            har kommit olika långt i arbetet med att förebygga och motverka
            hedersrelaterat våld och förtryck. Det finns, också det ur ett
            MR-perspektiv, ett behov av att i varje län identifiera kommuner
            som har kommit längre än andra i arbetet med att förebygga och
            motverka hedersrelaterat våld och förtryck samt att bygga upp
            en struktur för utvecklingsarbete och erfarenhetsutbyte.
          </p>
          <head xml:id="i-SJnq65rirWPHGegXBysVPv" type="h2">
            Tvångs- och barnäktenskap
          </head>
          <p xml:id="i-XfpxW2bEKx4GYbLuNHmCXy">
            Ungdomsstyrelsen, nuvarande Myndigheten för ungdoms- och civilsamhällesfrågor,
            genomförde år 2009 studien Gift mot sin vilja. Den visade att
            cirka 70 000 unga människor i Sverige var oroliga för att inte
            själva få välja partner eller vem de ska gifta sig med. Även Socialstyrelsens
            rapport Frihet och familj från år 2007 visade att den vanligaste
            orsaken till att unga omhändertas och placeras i skyddat boende,
            på grund av hedersrelaterat våld och förtryck, var att de inte
            själva fick välja partner samt att de var allvarligt hotade om
            de inte följde familjens krav. Om man utgår från Socialstyrelsens
            och Ungdomsstyrelsens nationellt viktade studier samt de lokala
            kvantitativa studierna från Malmö och Stockholm hamnar medeltalet
            på ungefär tio procent av de unga från högstadiet upp till 25
            år. Det skulle innebära över 100 000 personer bara bland unga.
            Utöver det tillkommer utsatta vuxna.
            <ref xml:id="i-RoMTWVyHThdTa69pEmACH9" target="i-UKJJB19PdSuFZJsYmcpsKW">
              [1]
            </ref>
          </p>
          <p xml:id="i-E1aUu8yCRkNqWc7XqxMak4">
            Projektet Nå kartlade hur stor andel av ungdomar som går gymnasiesärskolans
            nationella program som lever med hedersrelaterade normer och begränsningar.
            Av de 221 elever som besvarade enkäten svarade 9 procent av flickorna
            och 6 procent av pojkarna att det var deras föräldrar som bestämde
            vem de skulle gifta sig med.
          </p>
          <p xml:id="i-FvSKKWqMviqS1GCMi6r9Z2">
            Under alliansregeringen, den 1 juli 2014, trädde lagen mot äktenskapstvång
            i kraft. Den innebär att det utöver att det är straffbart att
            tvinga någon att gifta sig också är brottsligt att pressa någon
            att gifta sig mot sin vilja. Även försök och förberedelse till
            äktenskapstvång är kriminaliserat samt att lura någon att resa
            utomlands i syfte att han eller hon ska giftas bort genom tvång
            eller utnyttjande. Vidare avskaffades möjligheten för barn att
            få dispens för att gifta sig. Reglerna om erkännande av utländska
            äktenskap skärptes också.
          </p>
          <p xml:id="i-HBbqRxkrGthERqmqi3j1Nj">
            I Storbritannien finns det sedan år 2005 en särskild enhet mot
            tvångsäktenskap, i form av ett samarbete mellan inrikes- och utrikesdepartementen,
            kallad Forced Marriage Unit. Den arbetar aktivt för att förhindra
            och motverka tvångsäktenskap, både inom och utanför landets gränser.
          </p>
          <p xml:id="i-MpMtWebucGWG17uuafpaig">
            Norge har ett kompetensteam som arbetar mot tvångsäktenskap och
            könsstympning, Nasjonalt kompetanseteam mot tvangsekteskap og
            kjonnslemlestelse, och en utbildningsinsats om tvångsäktenskap
            som riktar sig till skolorna och alla elever.
          </p>
          <p xml:id="i-z1dC6PsiMg2G6V5kY197Y">
            Efter samtal med Moderaterna, Centerpartiet, Liberalerna, Kristdemokraterna
            och Vänsterpartiet har regeringen tillsatt en utredning (dir.
            2017:25) som ska undersöka om det finns behov av åtgärder i syfte
            att säkerställa ett starkt skydd mot barnäktenskap, tvångsäktenskap
            och brott med hedersmotiv. Utredaren ska bland annat analysera
            och ta ställning till hur möjligheten att erkänna utländska barnäktenskap
            ytterligare bör begränsas, utvärdera tillämpningen av straffbestämmelserna
            om äktenskapstvång och vilseledande till tvångsäktenskapsresa,
            undersöka i vilken utsträckning hedersmotiv beaktas av polis,
            åklagare och domstolar och ta ställning till om det bör införas
            en särskild straffskärpningsgrund för brott med hedersmotiv i
            29 kap. 2 § brottsbalken.
          </p>
          <p xml:id="i-JDAHegPXm9ePJPkK4Su9Ci">
            Utredaren har fått ett tilläggsuppdrag (2017:78) och ska därför
            även bland annat analysera och ta ställning till möjligheterna
            att införa mer effektiva verktyg för att förebygga och förhindra
            att personer med anknytning till Sverige tvingas ingå äktenskap
            utomlands och analysera och ta ställning till hur samverkan mellan
            rättsväsendets myndigheter, socialtjänsten, skolan och utrikesförvaltningen
            i ärenden om tvångsäktenskap med internationella inslag kan utvecklas
            och arbetsmetodiken förbättras. Konflikter om val av äktenskapspartner
            och om giftermål är ofta orsaken till att unga personer utsätts
            för hedersrelaterat våld (Ungdomsstyrelsen år 2009). För hbtq-personer
            finns det en särskilt hög risk för att giftas bort mot sin vilja,
            då detta ses som ett sätt att ”rätta till” deras sexualitet (Almaeuropa
            år 2012). Barn och unga med intellektuell funktionsnedsättning
            är också en särskilt sårbar grupp när det gäller barn- och tvångsäktenskap
            (Tjejers rätt i samhället år 2014 och Trippelt utsatt metodstöd,
            Länsstyrelsen Östergötland, år 2015).
          </p>
          <p xml:id="i-V7cxHH9xdNhsq3qETbp5M7">
            Trots lagstiftningen mot tvångs- och barnäktenskap förekommer
            dessa typer av äktenskap fortfarande. De samtal som kommit in
            till Länsstyrelsen Östergötlands nationella stödtelefon handlar
            bland annat om genomförda tvångs- eller barnäktenskap eller oro
            för/planer på tvångs- eller barnäktenskap. Från den 13 mars 2014
            till den 31 augusti 2016 har det kommit samtal till stödtelefonen
            som rör 737 ärenden och som handlar om 1 020 direkt berörda personer.
          </p>
          <p xml:id="i-BmjSNE5imbMWRw79wBebVF">
            Av de samtal som kommit in under den perioden så handlade ärenden
            som rör 234 personer om genomförda tvångs- eller barnäktenskap
            eller oro för/planer på tvångs- eller barnäktenskap.
          </p>
          <p xml:id="i-6px5MnVNDKfsgdqB6R7vpD">
            Av dem har 47 flickor/unga kvinnor och två pojkar/unga män blivit
            tvångsgifta. Det handlar bland annat om flickor som inte kommit
            tillbaka efter resor till sitt eget eller föräldrarnas födelseland,
            till exempel efter en sommarlovsresa, utan som tvingats stanna
            kvar och blivit tvångsgifta. Det är viktigt att alla berörda och
            alla verksamheter som möter barn och unga och har i uppdrag att
            ge stöd och skydd till dem har kännedom om den nya lagstiftningen
            mot tvångs- och barnäktenskap. Detta för att de ska kunna ge stöd
            och hjälp till unga som riskerar att utsättas eller som lever
            i ett tvångs- och/eller barnäktenskap.
          </p>
          <p xml:id="i-CnjPSDUzrUEgGupmnDYP5Y">
            Länsstyrelsen Östergötland har på ett förtjänstfullt sätt arbetat
            fram en kampanj om den nya lagstiftningen mot tvångs- och barnäktenskap.
            Vi anser att det, även som ett led i arbetet med att främja mänskliga
            rättigheter och som ett led i vår plan för ett starkare Sverige,
            finns ett behov av utökad information om samt opinionsbildning
            och annat förebyggande arbete mot att unga blir gifta mot sin
            vilja, inklusive informations- och stödåtgärder på flygplatser,
            som vänder sig till unga som står i begrepp att föras utomlands
            med flyg.
          </p>
          <p xml:id="i-YRUrUG5GHDvhgPZ12kYChC">
            Moderaterna har fler förslag om åtgärder mot hedersrelaterat
            våld och förtryck vilka återfinns i motion 2017/18:108.
          </p>
          <head xml:id="i-3LzpcYrKLh7YMYnzTPjAxi" type="h2">
            Behåll Länsstyrelsen Östergötlands och Nationellt centrum för
            kvinnofrids verksamhet
          </head>
          <p xml:id="i-AT9Ja64ajJMHFN8qNqvLW9">
            Länsstyrelsen Östergötland har haft uppdrag från regeringen att
            förebygga hedersrelaterat våld och förtryck sedan år 2005. Länsstyrelsen
            Östergötlands nationella uppdrag har bidragit till ett långsiktigt
            och strategiskt arbete för att motverka hedersrelaterat våld och
            förtryck, till en analys av utvecklingsbehoven samt till att samarbetet
            mellan länsstyrelser, mellan nationella myndigheter samt mellan
            myndigheter och ideella organisationer har utvecklats.
          </p>
          <p xml:id="i-Ru8FQtaSdP74hHny4vzCgu">
            Arbetet har alltså bedrivits i mer än tio år och har inneburit
            att en kvalificerad organisation har byggts upp inom myndigheten.
            Inget talar för att behovet av omfattande insatser för att motverka
            hedersrelaterat våld och förtryck kommer att minska. Vår uppfattning
            är tvärtom att ökade ansträngningar måste göras på detta område.
          </p>
          <p xml:id="i-KvdrR7iEWgnG7SZhSTeTsa">
            Nationellt centrum för kvinnofrid (NCK) vid Uppsala universitet
            arbetar med metodutveckling, utbildning, information, kunskapssammanställningar,
            analys av forskningsbehov samt med direkt stöd till våldsutsatta
            kvinnor.
          </p>
          <p xml:id="i-GeHyJscTXfVr2rvobicGBo">
            Förutom omfattande utbildningsverksamhet och en myndighetstäckande
            kunskapsbank finns vid NCK:s kliniska enhet kvinnofridsmottagningen
            och Sveriges största nationella stödtelefon Kvinnofridslinjen.
          </p>
          <p xml:id="i-JoNTsBGsUiPxHfFx1MduRK">
            I skrivelse 2016/17:10 Makt, mål och myndighet – feministisk
            politik för en jämställd framtid m.m. redogör regeringen för sin
            avsikt och sina skäl för att inrätta en jämställdhetsmyndighet.
            I samband med att en ny jämställdhetsmyndighet skapas vill regeringen
            att uppgifter helt eller delvis ska överföras från andra myndigheter
            till den nya jämställdhetsmyndigheten. Dessa myndigheter är NCK,
            Länsstyrelsen Östergötland, Länsstyrelsen Stockholm och Socialstyrelsen.
            NCK har uppdrag som rör våld i nära relationer, och både NCK och
            Länsstyrelsen Östergötland arbetar med uppdrag rörande hedersrelaterat
            våld och förtryck. Länsstyrelsen Östergötland ska dock enligt
            regeringen få behålla det nationella uppdraget till år 2020 och
            därefter ska en utvärdering göras.
          </p>
          <p xml:id="i-6ao1peYKq18bkJqpR9yLNV">
            Hedersrelaterat våld och förtryck är ett allvarligt och mycket
            oroande samhällsproblem som orsakar stort fysiskt och psykiskt
            lidande. Det är samhällets ansvar att uppmärksamma och ge stöd
            och skydd till alla som utsätts. Länsstyrelsen Östergötland och
            NCK har under lång tid bedrivit ett viktigt och angeläget arbete
            med att stödja brottsoffer och berörda myndigheter, och har byggt
            upp en gedigen kunskap och erfarenhet på området.
          </p>
          <p xml:id="i-9dkgQobFKWf4QnDtdcdG9a">
            Att flytta arbetet mot hedersrelaterat våld och förtryck till
            en ny jämställdhetsmyndighet riskerar enligt vår mening att kraftigt
            försvaga den sakkunskap som byggts upp på området och det kan
            ta lång tid innan verksamheten är fullt återuppbyggd. Vidare skiljer
            sig det operativa arbetet för att samordna samhällets insatser
            mot hedersrelaterat våld och förtryck åt från de övriga uppgifter
            som jämställdhetsmyndigheten enligt regeringens förslag ska ansvara
            för. Hedersproblematiken är dessutom en egen problematik med fler
            dimensioner än jämställdhetsdimensionen. Vi anser att det är angeläget
            att det skapas långsiktiga förutsättningar för att bedriva och
            utveckla arbetet på området.
          </p>
          <p xml:id="i-HQjK8AZ1zFYRVK9uTuWwxf">
            Mot bakgrund av ovanstående bör Länsstyrelsen Östergötlands nationella
            uppdrag att förebygga hedersrelaterat våld och förtryck permanentas
            vid länsstyrelsen och NCK:s verksamhet bör bedrivas vid Uppsala
            universitet utan avbrott. Verksamheterna bör inte överföras till
            den nya jämställdhetsmyndigheten.
          </p>
          <head xml:id="i-VBKhQqSWyY7s5mFvnu1MNw" type="h2">
            Oskuldskontroller, ”oskuldsintyg” och könsstympning av flickor
            och kvinnor
          </head>
          <p xml:id="i-4NyJ9ovuJqEKXxY2MoQcZu">
            Oskuldsnormen finns i hederskulturer. Könsstympning av flickor
            och kvinnor sker många gånger med familjens heder som förklaring
            för att kontrollera flickors och kvinnors kroppar och sexualitet.
            Könsstympning av flickor och kvinnor är förbjuden enligt lag i
            Sverige (lag 1982:316 med förbud mot könsstympning av kvinnor)
            även om flickan/kvinnan blir könsstympad utanför Sveriges gränser.
            Könsstympning av flickor och kvinnor är dessutom ett brott mot
            de grundläggande mänskliga fri- och rättigheterna och mot barns
            rättigheter.
          </p>
          <p xml:id="i-9hGU42UPbzezYoW1ugwgZp">
            Ingreppen har inte någon medicinsk grund och görs oftast utan
            bedövning. Könsstympning innebär så klart fysiskt lidande (smärtchocker,
            infektioner och komplikationer senare i livet) och psykiskt lidande
            (trauma) för de drabbade både vid stympningen och senare i livet.
            Könsstympning kan till och med leda till döden.
          </p>
          <p xml:id="i-RhRoBWrgoPE3NZr2LBoiQG">
            Det är oftast flickor i åldern 4–14 år som könsstympas, men även
            spädbarn könsstympas och ibland även vuxna kvinnor som ska gifta
            sig, som är gravida med sitt första barn eller som just fött sitt
            första barn. Det är inte känt hur många flickor och kvinnor i
            Sverige som det kan handla om. Socialstyrelsen beräknar att 38
            000 flickor och kvinnor som är bosatta i Sverige idag kan vara
            könsstympade. Av dessa är cirka 7 000 flickor under 18 år. Dessa
            uppskattningar är baserade på flickor och kvinnor med ursprung
            i länder i Afrika. Länder i Mellanöstern, som exempelvis Egypten
            och Irak, ingår inte, och studien är baserad på flickor och kvinnor
            som är födda i länder där prevalensen av könsstympning är över
            50 procent (Socialstyrelsen år 2015).
          </p>
          <p xml:id="i-KaVHVqeP8QLiJx12f1KT5F">
            Action Aids uppskattningar från år 2017 (End the Cut – Female
            Genital Mutilation in Sweden) indikerar att fler flickor och kvinnor
            är drabbade. År 2011 var antalet människor som bodde i Sverige
            som kommer från länder där könsstympning förekommer 213 181. Fyra
            år senare, år 2015, var motsvarande siffra 266 392, det vill säga
            en ökning med 25 procent. Närmare hälften är kvinnor och av dessa
            är 16 749 flickor under 15 år.
          </p>
          <p xml:id="i-TrjUZTmu7MdPCvzdq6XRcZ">
            Oskuldskontroller är ett övergrepp mot flickor och unga kvinnor.
            Både oskuldskontroller och ”oskuldsintyg” är förbjudna enligt
            lag. Det förekommer att flickor och unga kvinnor söker hjälp från
            sjukvården inför ett bröllop för att de vill ha ett ”oskuldsintyg”
            eller för att de vill genomgå en så kallad hymenoperation. Enligt
            en studie från år 2013 (Karolinska institutet av Niels Lynøe och
            Niklas Juth) svarade en majoritet av de gynekologer och allmänläkare
            som besvarade enkäten att de var villiga att försöka hjälpa en
            ung kvinna som sade sig vara rädd för våld om hon inte får ett
            ”oskuldsintyg” på något sätt.
          </p>
          <p xml:id="i-Dv2LnBfc2uh8DzUq5JEyU4">
            Vi behöver, som ytterligare ett led i arbetet med att främja
            mänskliga rättigheter och som ett led i vår plan för ett starkare
            Sverige, prioritera förebyggande och stödjande arbete mot könsstympning
            och oskuldskontroller. Vi stödjer regeringens tilläggsuppdrag
            (som framgår av dir. 2017:78) att utreda mer effektiva verktyg
            för att förebygga och förhindra att personer med anknytning till
            Sverige könsstympas utomlands och hur samverkan mellan berörda
            aktörer i ärenden om könsstympning kan utvecklas.
          </p>
          <p xml:id="i-NqmvXggEe7J1wfa9pvx8mg">
            Som ytterligare en del i arbetet mot könsstympning skulle en
            nationell satsning på spridning av kunskap om och opinionsbildning
            mot könsstympning och oskulds­kontroller kunna övervägas. Detta
            behöver ske brett i samhället och exempel på kontaktpunkter där
            man kan nå relevanta målgrupper är sfi, komvux, barnavårds­centraler,
            mödravårdscentraler, ideella organisationer, skola (inklusive
            skolhälsovård), förskola, socialtjänst och rättsväsendet.
          </p>
          <head xml:id="i-LxUciidEA8wQShZzCc3gpW" type="h2">
            Avslutning
          </head>
          <p xml:id="i-UfBnAcezf3t1vNFPJkPHRF">
            Hedersrelaterat våld och förtryck utgör ett allvarligt hot mot
            mänskliga fri- och rättigheter i vårt land, och behöver lyftas
            fram som en prioriterad MR-fråga. I Moderaternas plan för ett
            starkare Sverige ingår att lyfta fram och öka stödet för de demokratiska
            värderingar och värderingar om mänskliga rättigheter som också
            är svenska värderingar. Vi måste än mer aktivt än idag gripa in
            till skydd för de människor som utsätts för hedersrelaterat våld
            och förtryck. Fler insatser krävs för att motverka hedersvåldet
            och förtrycket – både från myndigheter och från de grupper där
            förtrycket förekommer. Diskussionen om våra mänskliga fri- och
            rättigheter, demokratiska värderingar och jämställdhet måste hållas
            levande. De värderingar som har gjort Sverige till ett av världens
            bästa länder att leva i är värda att försvara.
          </p>
        </div>
        <div xml:id="i-BGQTkB9nh6VcdW5XhKVAKT" type="signatureBlock">
          <list xml:id="i-RUw2XTfWDzDDcZdZeq5Viq">
            <item xml:id="i-58mBQyYzaLjsRHqx8QE1ih" who="i-PRHkYxGCaT2cbJpjjfnRtn" type="signature">
              Beatrice Ask (M)
            </item>
            <item xml:id="i-EjamoLqXFieTG7SEp9RD8x" who="i-Pu4JFuoHUq5W6JaAtvinyz" type="signature">
              Annicka Engblom (M)
            </item>
            <item xml:id="i-73umrzxCTxHX8yZfR4AfqR" who="i-9YKB8rsGppqRutMkVzzGbk" type="signature">
              Marta Obminska (M)
            </item>
            <item xml:id="i-ERncCbffc9QtjZS4ipa3qH" who="i-BrKX6vUWqciKjmxtTB9GBV" type="signature">
              Lisbeth Sundén Andersson (M)
            </item>
            <item xml:id="i-54RkitrADaaMZbYtVoC8eB" who="i-MDmz3BZyW3T2P9Tp6bvsBM" type="signature">
              John Widegren (M)
            </item>
          </list>
        </div>
        <div xml:id="i-TcLy5TLSKAqsffWyEhfPwv" type="motNotes">
          <noteGrp xml:id="i-7nnvAekMpd13SaFKWP8qbJ">
            <note xml:id="i-UKJJB19PdSuFZJsYmcpsKW">
              [1] Våld i nära relationer – en folkhälsofråga. Förslag för ett
              effektivare arbete. SOU 2014:49.
            </note>
          </noteGrp>
        </div>
      </div>
    </body>
  </text>
</TEI>
