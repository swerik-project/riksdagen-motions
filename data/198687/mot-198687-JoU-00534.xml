<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-JoU-00534">
  <teiHeader>
    <fileDesc>
      <titleStmt>
        <title>Koscherslakt</title>
        <author corresp="i-NZES3NTTAs3ZaBTU3RVkYE i-A8ft8hMHUcZDSE5fKdjGpq">Lars Leijonborg och Kerstin Ekman (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Koscherslakt</title>
          <idno type="rdwebb">GA02Jo534</idno>
          <rs type="number">Jo534</rs>
          <orgName type="comitteeAbbreviation">JoU</orgName>
          <ref type="dokument_url_text">http://data.riksdagen.se/dokument/GA02Jo534/text</ref>
          <ref type="dokument_url_html">http://data.riksdagen.se/dokument/GA02Jo534</ref>
          <ref type="dokumentstatus_url_xml">http://data.riksdagen.se/dokumentstatus/GA02Jo534</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NZES3NTTAs3ZaBTU3RVkYE</idno>
            <name>Lars Leijonborg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>Kerstin Ekman</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-79XWoUNeumZmHpsqjGj8VT" type="signed"/>
        <correspContext corresp="i-79XWoUNeumZmHpsqjGj8VT">
          <note type="signatory" corresp="i-NZES3NTTAs3ZaBTU3RVkYE"/>
          <note type="signatory" corresp="i-A8ft8hMHUcZDSE5fKdjGpq"/>
        </correspContext>
        <correspAction xml:id="i-4Ncwa5P9qisSbctDu54xzN" type="assigned">
          <date when="2014-11-19"/>
          <time when="17:22:01"/>
        </correspAction>
        <correspContext corresp="i-4Ncwa5P9qisSbctDu54xzN">
          <ref type="assignedTo">Jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_jo_534/mot_198687_jo_534-001.pdf"/>
      <div xml:id="i-CukVmoSSfkaepWehKuYNbC" type="motHeader">
        <div xml:id="i-MUKHbKX3yvobEM1GDQvtFQ" type="motTitle"/>
        <div xml:id="i-JWEjuQSywcXR8ppfwcZjbt" type="motSubmissionInfo"/>
      </div>
      <div xml:id="i-KX8ms4hWAPygeS4svat7eR" type="motBody">
        <div xml:id="i-DMCUo7Cgoa6v5Pryhbuxjy">
          <p xml:id="i-8jGJRCFHTX9rvGoewaGVMi">
            Motion till riksdagen
          </p>
          <p xml:id="i-GjNeKZoqVdJwiah4QqDKbM">
            1986/87:J0534
          </p>
          <p xml:id="i-9W7q2z5f9MhH7ZMAwiWmZE">
            Lars Leijonborg och Kerstin Ekman (fp) Koscherslakt
          </p>
          <p xml:id="i-KuSGR7ebKaTzLnovHNnPoD">
            Genom utformningen av den svenska slaktlagen från 1937 hindras
            några tusen judar och sannolikt många fler muslimer att utöva
            sin religion på det sätt de önskar. Nötkreatur får i Sverige inte
            slaktas på det sätt som dessa religioner föreskriver. Resultatet
            blir att kött måste importeras, vilket innebär att det blir 15-20
            92 dyrare än svenskt kött, trots att införselavgiften restitueras.
            Ett annat resultat blir säkert att många människor väljer att
            av praktiska och ekonomiska skäl inte leva i enlighet med de religiösa
            föreskrifter de egentligen skulle vilja leva efter. Frågan om
            s. k. koscherslakt har tidigare mest förknippats med ortodoxa
            judar. Koscher är ett hebreiskt ord. Det har framkastats att förbudet
            mot koscherslakt, som intogs i slaktlagen 1937, präglades av de
            antisemitiska stämningar som fanns också i Sverige vid den tiden.
            De flesta judar i Sverige har ingen ambition att upprätthålla
            judisk tradition på detta område, men några tusen judiska trosbekännare
            tillämpar reglerna strikt. För dem skapar lagen praktiska olägenheter
            och de betraktar den, med rätta, som uttryck för diskriminering.
            På senare år har det stått klart att slaktbestämmelserna i lagen
            från 1937, efter den omfattande invandringen till Sverige från
            muslimska länder, utgör ett bekymmer för avsevärt fler än de ortodoxa
            judarna. Också i muslimsk religiös tradition finns nämligen liknande
            bestämmelser. I ett brev till riksdagens ledamöter den 16 november
            förra året betecknar presidenten i Islamiska konfederationen i
            Sverige, Omar Bukhari, riksdagens beslut några dagar tidigare
            att inte upphäva förbudet mot ritualslakt (koscherslakt) som att
            riksdagen ”frångått traditionen att värna om religionsfrihet”.
            Muslimerna uppfattar, skriver han vidare, att beslutet ”strider
            mot regeringsformens paragraf om religionsfrihet” och därför är
            ett ”förtryckarbeslut”. Vi delar president Omar Bukharis bedömning.
            Den svenska slaktlagen kräver att djur bedövas innan de slaktas.
            Vid ritualslakt dödas djuret genom ett snabbt snitt med en mycket
            vass kniv i strupen. Genom blodtryckssänkningen förlorar djuret
            medvetandet på några sekunder. Huruvida ritualslakt skulle vara
            mindre barmhärtigt mot djuren än andra slaktmetoder är en mycket
            omdiskuterad fråga. Att plåga djur är något förkastligt också
            i andra kulturer än den svenska och många experter som studerat
            frågan har kommit till slutsatsen att ritualslakt är minst lika
            skonsamt för djuren som slakt med bedövning. Vid en konferens
            i London i höstas, refererad i The Daily Telegraph den 19 september
            1986, som arrangerats av en brittisk djurskyddsorganisation, menade
            t. ex. en inkallad
          </p>
          <p xml:id="i-QNpKK6tHG5vxcD5UoUNTUV">
            10
          </p>
          <pb facs="riksdagen-motions-pdf/data/198687/mot_198687_jo_534/mot_198687_jo_534-002.pdf"/>
          <p xml:id="i-KfRrQZCgrS2ocNFAogVGdk">
            expert, dr L M Gerlis, att ritualslakt var att föredra ur djurskyddssynpunkt
            framför de moderna slaktmetoderna. Också den svenske expert som
            studerat frågan, veterinärrådet Eric Skoglund, ger visst stöd
            åt den uppfattningen då han i sammanfattningen av sin reserapport
            från USA konstaterar att ”tillämpad snittläggningsteknik, vilken
            är identisk för alla studerade metoder, inte medför några smärtreak-
            tioner”. Skoglund kommer emellertid till den samlade bedömningen
            att koscherslakt är sämre och oacceptabel ur djurskyddssynpunkt.
            Många länder har lagstiftning som påminner om den svenska, men
            i de länderna görs vanligen undantag från bedövningstvånget då
            det föreligger religiösa motiv. Det är enligt uppgift bara i Sverige,
            Norge och Schweiz som koscherslakt inte kan förekomma. Bakgrunden
            till den judiska inställningen kan spåras till Moseböckerna, men
            finns framför allt i den muntliga traditionen (Talmud). Bakom
            en del av bestämmelserna kan man finna ett medicinskt-hygieniskt
            motiv. Talmud lägger två aspekter på slakten. Den första är en
            djurskyddssynpunkt: Djuret skall åsamkas minsta möjliga lidande
            vid slakten. Den andra innebär att människor som äter av köttet
            inte skall riskera att bli sjuka av det. Därför får man endast
            slakta ett fullständigt friskt och oskadat djur. Om man upptäcker
            minsta fel på djuret eller på själva slaktmetoden förklaras köttet
            som otjänlig föda. Judarna menar att bedövningen kan skada djuret
            så att det inte kan anses helt friskt. Det finns anledning att
            ställa detta stora intresse för hygien och djurhälsa i kontrast
            till rapporter i svenska massmedia om förhållanden vid svenska
            slakterier. Det omvittnas t. ex. att det relativt ofta händer
            att det skott med bultpistol som skall vara dödande inte tar.
            Vid den nyssnämnda konferensen i London refererades en undersökning
            som visade att det i en tredjedel av fallen inte räckte med ett
            skott. Bedövningen hade i många fall gjort djuren paralyserade,
            men de var vid fullt medvetande. I Sverige har skildrats hur grisar
            kastas i skållhett vatten efter avlivningen. I de fall skottet
            inte tagit blir döden en utdragen och plågsam process. I Sverige
            har det ju nyligen också kommit uppgifter om att självdöda djur
            används som djurföda. Vi tillåter oss också i år att betvivla
            att det sätt på vilket våra slaktdjur behandlas före och vid slakten
            är skonsammare än koscherslakt. Vi har med stort intresse tagit
            del av veterinärrådet Skoglunds rapport, men finner den trots
            ailt vara ett för dåligt beslutsunderlag i en fråga av så stor
            principiell vikt som denna. Vi kan nämligen inte acceptera att
            detta i första hand är en djurskyddsfrå- ga. För oss berör detta
            en av människornas mest grundläggande rättigheter: rätten att
            utöva sin religion i enlighet med samvetets bud. Det är visserligen
            så att det i andra folks kulturer finns sedvänjor som ligger så
            långt från svensk rättsuppfattning att de måste förbjudas i vårt
            land. Särskilt gäller detta skyddet av minderåriga. Men de föreskrifter
            om livsmedel vi nu diskuterar ligger enligt vår mening självklart
            inom det område som måste accepteras. De tolereras ju också i
            praktiskt taget alla andra länder i världen. Denna fråga behandlades
            senast av riksdagen hösten 1986 efter en motion från vår sida.
            Jordbruksutskottet avstyrkte motionen och riksdagen biföll utskottets
            förslag. Enligt vår mening visade betänkandet och kammardebat-
          </p>
          <p xml:id="i-PNUAnq9FeTmSunUk3iVeLz">
            Mot. 1986/87 Jo534
          </p>
          <p xml:id="i-UVbkAwRwSPeTE8cnrueX4s">
            11
          </p>
          <pb facs="riksdagen-motions-pdf/data/198687/mot_198687_jo_534/mot_198687_jo_534-003.pdf"/>
          <p xml:id="i-Q9VdMoAPN3LBzL2RghRB8D">
            ten att denna fråga inte i första hand bör behandlas i jordbruksutskottet.
            Denna fråga gäller respekten för den i vårt land grundlagsfästa
            religionsfrihe- ten. Motionen bör därför behandlas i konstitutionsutskottet.
            Det är, som vi framhöll redan i fjolårets motion 1985/86:Jo523,
            rimligt att tillåta koscherslakt också i Sverige. En sådan möjlighet
            bör öppnas genom en dispensbestämmelse i lagen. Sådan dispens
            bör ges när religiösa skäl åberopas.
          </p>
          <p xml:id="i-5p4x2jEocM8TfDYv5pri19">
            Hemställan
          </p>
          <p xml:id="i-5CiDU717kgY3Bgy4b5yQ11">
            Med hänvisning till vad som ovan anförts hemställs att riksdagen
            beslutar att hos regeringen begära förslag till sådant tillägg
            till lagen (1937:313) angående slakt av husdjur att det genom
            dispens från lagen skall vara tillåtet med koscherslakt.
          </p>
          <p xml:id="i-NBKgrg447Ky5Uvh7L5gcy" type="date">
            Stockholm den 26 januari 1987
          </p>
          <div xml:id="i-HmzHgZoxU8qAhthZTHGnev" type="signatureBlock">
            <p xml:id="i-N1HqLYNUnG7MKbhuv2jyoD" who="i-NZES3NTTAs3ZaBTU3RVkYE" type="signature">
              Lars Leijonborg (fp)
            </p>
            <p xml:id="i-FKpJp8NyP6g8YkojkgEP6" who="i-A8ft8hMHUcZDSE5fKdjGpq" type="signature">
              Kerstin Ekman (fp)
            </p>
          </div>
          <p xml:id="i-QRD4HLF6jqLq9pXMHqNR6n">
            Mot. 1986/87 Jo534
          </p>
          <p xml:id="i-P1KrFjfqiQrXHULXwoC7gG">
            122
          </p>
        </div>
      </div>
    </body>
  </text>
</TEI>
