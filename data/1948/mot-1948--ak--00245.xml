<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__245/mot_1948__ak__245-001.pdf"/>
      <fw xml:id="i-GKGZUWtTHhfYhTxK4YP1wC">
        Motioner i Andra kammaren, nr 245. 1
      </fw>
      <div type="motHeader" xml:id="i-Muq9NS8nDhvyw6LSccYt1m">
        <div type="motTitle" xml:id="i-SLUJAMueCvmF2fr5wPYnfH"/>
        <div type="motSubmissionInfo" xml:id="i-WjjNrcw1QutbZR5dqPadnu"/>
      </div>
      <div type="motBody" xml:id="i-LZBzPA4drLoi5epkofC9Fb">
        <div xml:id="i-3ZgCJm6W6s1pC5eCZVE97j">
          <p xml:id="i-2VyP5VTvVHemoDdDmMtjoy">
            Nr 245.
          </p>
          <p xml:id="i-AxdJsqbBQP1z2mfAGtuA69">
            Av herr Ohlin m. fl., angående införande av fakultativ avgö-
            rande folkomröstning.
          </p>
          <p xml:id="i-77EgwWRJdgGUcgQcdzd6uo">
            Den moderna tidens politiska liv behärskas helt av demokratins
            grundsats, d. v. s. folkets självstyrelse genom utövning av allmän
            rösträtt. Länge be- kämpad som oriktig och farlig har uppfattningen
            att folket är statsmaktens ägare oavbrutet och oemotståndligt
            trängt framåt, och är i de demokratiska länderna numera knappast
            öppet bestridd. Demokratin kan emellertid, på den gemensamma grund
            som den allmänna rösträtten utgör, organiseras olika i olika länder
            och på olika tider. Så mycket står dock utom diskussion att det
            demokratiska styrelsesättet i stora stater måste vara i huvudsak
            repre- sentativt d. v. s. folkviljan måste normalt uttryckas genom
            folkets valda representanter. Ända sedan slutet av 1700-talet
            har det representativa syste- met — efter förebild i England —
            trängt fram och slagit igenom och dess historia är på det intimaste
            förknippad med frihetens och kulturens utveck- ling i såväl Europa
            som nya världen. Folkrepresentationerna ha, i många fall dock
            först sedan de blivit valda med allmän rösträtt, kraftfullt gått
            i spetsen för folkets politiska utveckling och för reformarbetet,
            och den strid, som de i många länder måst föra mot antiparlamentariska
            styrelser och antidemokratiska riktningar inom folket, har endast
            varit ägnad att stärka deras ställning. I samma mån som det representativa
            styrelsesättet blivit befäst och lagts på den allmänna rösträttens
            grund, har dess tillämpning helt naturligt kom- mit att ställa
            nya problem. Massornas inträde i politiken genom den all- männa
            rösträtten och bildandet av stora landspartier, det ökade politiska
            intresset och det större antalet stridsfrågor ha medfört att folkets
            beslutande- rätt spelar långt större roll än förr. Skärpningen
            i den politiska striden medför att folkmeningen allt mera och
            allt starkare åberopas och att den ständiga frågan blir denna:
            vilken är den bästa metoden att låta folkets önskemål och mening
            komma till uttryck och — alldeles särskilt — vilka åtgärder kunna
            vidtas för att trygga eller åtminstone främja överensstäm- melse
            mellan folkviljan och representationens beslut? Det parlamentariska
            styrelsesättet anvisade ända sedan slutet av 1700-talet ett medel
            att vid upp- kommande behov kontrollera parlamentsbeslutens överensstämmelse
            med folkmeningen, nämligen upplösning. och nyval. I en del stater,
            där styrelse- sättet ej varit parlamentariskt, har ett medel för
            kontroll och begränsning av parlamentsväldet varit folkomröstning
            (referendum) av olika slag.
          </p>
          <p xml:id="i-YPenobaravv6EfVUmJWVs1">
            OR
          </p>
          <p xml:id="i-Fbn59nXy4tDtCGL9tHUfn5">
            Bihang till riksdagens protokoll 1948. 4 saml. Nr 245—248.
          </p>
          <pb facs="riksdagen-motions-pdf/data/1948/mot_1948__ak__245/mot_1948__ak__245-002.pdf"/>
          <fw xml:id="i-LyG8zMygAssMhE7gnGpVDH">
            2 Motioner i Andra kammaren, nr 245.
          </fw>
          <p xml:id="i-Uk3ffFvZpZbRy2REqXaeLL">
            Den moderna folkomröstningens historia börjar under franska revolu-
            tionen. Men sedan den revolutionära vågen ebbat ut, dröjde det
            länge innan folkomröstning på nytt tilldrog sig intresse. Schweiz
            ensamt utgjorde ett undantag. I detta land börjar på 1830- och
            40-talen en rörelse för folkom- röstning som under senare delen
            av 1800-talet småningom lyckades genom- driva obligatoriskt författningsreferendum
            i såväl kantonerna som förbundet, obligatoriskt eller fakultativt
            lagreferendum i alla kantoner, fakultativt lag- referendum i förbundet
            och till slut även folkinitiativ, d. v. s. rätt för ett visst
            antal röstberättigade att få ett förslag — utarbetat eller ej
            — under- ställt folkomröstning. För folkomröstning om vanliga
            lagar kräves i förbun- det att 30 000 röstberättigade medborgare
            eller åtta kantoner begära sådan. Initiativet gäller i förbundet
            endast författningsfrågor, i kantonerna även lagfrågor. . Omkring
            1890 börjar folkomröstning diskuteras i åtskilliga länder, fram-
            för allt i Förenta staterna. På 1890-talet uppkom i detta land,
            under på- verkan från Schweiz, en rörelse för införande av referendum
            och initiativ; en inhemsk utgangspunkt hade denna rörelse däri
            att obligatoriskt författ- ningsreferendum redan fanns i åtskilliga
            delstater. Resultatet blev att 22 av staterna — den första 1898
            — införde fakultativt lagreferendum och 19 där- jämte initiativ.
            I författningsfrågor är folkomröstning numera obligatorisk i alla
            stater. De tyska socialdemokraterna upptogo såväl referendum som
            initiativ pa Erfurtprogrammet (1891). Under överhusstriden i England
            1910 -—11 yrkade de konservativa på folkomröstning, i Frankrike
            stod institutet på många konservativa program. 1900 infördes obligatoriskt
            författnings- referendum i det australiska statsförbundet, 1915
            i Danmark. Med dessa undantag förblevo Schweiz och Förenta staterna
            fram till tiden efter första världskriget de enda länder som infört
            folkomröstning. Demokratiens seger i första världskriget medförde
            ett allmänt genombrott för folkomröstningstanken. I de flesta
            nya författningar infördes folkomröst- ning i en eller annan form;
            den användes dock endast i ett fåtal fall, i som- liga länder
            icke alls. Även den spanska författningen av 1931 upptog folk-
            omröstning, likaså den sovjetryska av 1936. I Norge var frågan
            i början av 1920-talet föremål för utredning och förslag men utan
            resultat. I Danmark utarbetade alla de stora partierna utom Venstre
            och antog riksdagen 1939 ett förslag till författningsändring
            som innebar att landstinget avskaffades och fakultativt lagreferendum
            i stället infördes. Sådant skulle äga rum om två femtedelar av
            riksdagens ledamöter vid sammanträde av den förenade riksdagen
            begärt det eller om minst en tredjedel av riksdagens ledamöter
            på samma sätt begärt det och denna begäran inom viss tid understötts
            av 15 ?/o av de röstberättigade. För avslag vid folkomröstning
            fordrades att majori- teten därför utgjorde minst 35 /o av de
            röstberättigade. Vissa frågor, huvud- sakligen finans- och skattefrågor,
            voro undantagna från folkomröstning. För-
          </p>
          <pb facs="riksdagen-motions-pdf/data/1948/mot_1948__ak__245/mot_1948__ak__245-003.pdf"/>
          <fw xml:id="i-CKQFMdCr9PSxBfqrnEGfvU">
            Motioner i Andra kammaren, nr 245. 3
          </fw>
          <p xml:id="i-Qu7epJwuEUKJgsLeyn86Qh">
            slaget föll emellertid vid författningsreferendum samma år: det
            fattades några promille i den erforderliga kvalificerade majoriteten.
            Venstre hade utarbetat ett eget förslag vars folkomröstningsbestämmelser
            voro mindre stränga än de övriga partiernas. Under författningsarbetet
            efter andra världskriget har folkomröstningsin- stitutet åter
            blivit föremål för intresse. Den franska författningen av 1946
            stadgar folkomröstning, dock ej obligatorisk, i författningsfrågor;
            fakulta- tivt lagreferendum hade visserligen under den förberedande
            författningsdis- kussionen ifrågasatts från vissa håll men pPåyrkades
            icke under författnings- arbetet i de båda konstituerande församlingarna.
            Italiens nya författning
          </p>
          <p xml:id="i-XLdQNnbdryKgspESZApH9Z">
            antagen i december förra året stadgar såväl fakultativt lagreferendum
            som initiativ.
          </p>
          <p xml:id="i-8VhXSvogegnUErhmbg5Fco">
            Första gången frågan om folkomröstning tilldrog sig något större
            intresse i Sverige var då Frisinnade landsföreningen 1907 på initiativ
            av Karl Staaff upptog på silt program införande i vår författning
            av folkomröstning »rö- rande fall som grundlagen har att närmare
            bestämma ». Förslaget var ett led i kampen mot första kammaren;
            syftet angavs framför allt vara att skapa &gt;ett medel att i sista
            hand slita sådana meningsskiljaktigheter mellan kam- rarna varigenom
            det jämna framåtskridandet hämmas och försumpning hotar att inträda».
            Vid 1908 års riksdag väckte Staaf jämte flera andra med- lemmar
            av-liberala samlingspartiets förtroenderåd motion om utredning
            rörande folkomröstning som medel för skiljedom mellan kamrarna
            i lag- och grundlagsfrågor. Motionen, som avstyrktes av konstitutionsutskottet
            och avslogs av båda kamrarna, av första kammaren utan votering,
            av andra kammaren med 115 röster mot 78, upprepades icke. I landsföreningens
            1911 ändrade "program uttalades att folkomröstning i det 1907
            angivna huvud- syftet Borde »bliva föremål för ett allvarligt
            övervägande». När tanken nästa gång framfördes i Sverige, var
            i samband med de radika- liseringssträvanden som gjorde sig
          </p>
          <p xml:id="i-VYEaGynizVgESvJGesbhH5">
            gällande efter marsrevolutionen i Ryss- land 1917.
          </p>
          <p xml:id="i-Bp9XUfd6jM458ruYyqQ8He">
            På sin kongress detta år upptog socialdemokratiska partiet folk-
            omröstning på sitt program. Rätt att besluta folkomröstning borde
            tillkomma ej blott statsmakterna utan även »elt så stort antal
            politiskt röstberättigade alt dessa kunna anses ge uttryck åt
            en allmännare önskan inom nationen&gt;: även folkinitiativ borde
            införas. På sin kongress 1920 beslöt partiet att för- enkla punkten
            om folkomröstning till detta enda ord. Programkommissionen fann
            det lämpligast att programmet ej angav något om den omfattning
            in- stitutet borde erhålla i vår författning, men framhöll att
            formuleringen in- rymde »möjlighet för både bekräftelsereferendum
            och initiativreferendum&gt;. Att folkomröstning, ehuru visserligen
            endast konsultativ, kom att införas i vår författning berodde
            dock ej så mycket på några författningspolitiska
          </p>
          <pb facs="riksdagen-motions-pdf/data/1948/mot_1948__ak__245/mot_1948__ak__245-004.pdf"/>
          <fw xml:id="i-SW4kY5iz6sz1dhQxxciPtG">
            4 Motioner i Andra kammaren, nr 245.
          </fw>
          <p xml:id="i-RAjnr4gHb9p2Q2LHQ24wcT">
            strävanden utan närmast på det liberala partiets önskan att överlåta
            avgö- randet i nykterhetsfrågan till folket självt. I Norge hade
            1919 anordnats konsultativ folkomröstning i förbudsfrågan.
          </p>
          <p xml:id="i-AzXR7fYV5NuWwLxfNhozc8">
            men tanken på en folkomröstning därom i Sverige — konsultativ
            eller av- görande — framgick ur den svenska nykterhetsrörelsen
            själv, alltså ur en
          </p>
          <p xml:id="i-GDQ9HKZ6L4G78MKUeecviR">
            vilja inom svenska folkets breda lager. 1909 hade förbudsvännerna
            själva anordnat en folkomröstning, och i sitt i augusti 1920 avgivna
            betänkande hade den av ministären Staaff 1911 tillsatta nykterhetskommittén
            som vill- kor för att en förbudslag skulle träda i kraft föreslagit
            antingen avgörande folkomröstning, varvid minst tre femtedelar
            av de röstande skulle ha ut- talat sig för förbud, eller konsultativ
            folkomröstning. Det var den senare vägen statsmakterna valde.
            Vid 1919 års riksdag hade konstitutionsutskottet med anledning
            av en motion av herr Lindhagen hemställt om en allsidig utredning
            hur folkomröstning verkat i främmande länder och huruvida, i vilken
            utsträckning samt under vilka former och betingelser folkomröstning
            » för viktiga frågor» skulle kunna införas i vår författning.
            Denna hemställan hade bifallits av andra men avslagits av första
            kammaren. Då utskottet vid 1920 års riksdag med anledning av motioner
            från olika håll upprepade samma hemställan, bifölls denna av båda
            kamrarna. Den begärda kom: mittén tillsattes samma år, och efter
            förslag av denna kommitté 1921" inför- des konsultativ folkomröstning
            i vår författning 1922 och användes, som avsett var, samma År.
            I sitt 1923 avgivna huvudbetänkande? avstyrkte kom- mittén — med
            reservation av herr Vennerström — införande av avgörande folkomröstning.
            Enligt vår mening har den politiska och sociala utvecklingen i
            Sverige nu nått dithän att frågan om införande i vår författning
            av avgörande folkom- röstning på nytt bör upptas till utredning.
            Det finns i vårt politiska liv för- hållanden, som göra det sannolikt
            att ett behov av sådan folkomröstning snart nog kan uppstå, och
            som alltså motivera att frågan utan dröjsmål upptas till behandling.
            De politiska förhållandena i vårt land utmärkas av en jäm- förelsevis
            stor stabilitet. Men om stabiliteten är en fördel, så kan en därmed
            förbunden stelhet vara en fara. Varför ger väljaren sin röst till
            ett visst parti i stället för till ett annat? I många fall beror
            det på att han en gång fått den uppfattningen att han av den ena
            eller andra orsaken bör rösta med detta parti och fortsätter att
            göra det även sedan det ursprungliga skälet upphört att gälla.
            Det är uppenbart att tvivel om folkmajoritetens ställning i en
            viss fråga särskilt lätt uppstå då skillnaden mellan majoritet
            och minoritet i riksdagen
          </p>
          <p xml:id="i-As8ncJQkbRQ5WhXpSHiiM8">
            1 Betänkande och förslag angående konsultativ folkomröstning
            avgivet av folkomröstningskom-
          </p>
          <p xml:id="i-75mAYhmik8Mey1uGfXEgw5">
            mittén den 8 februari 1921. Uppsala 1921. 2 Betänkande angående
            decisiv folkomröstning avgivet av folkomröstningskommittén den
            28
          </p>
          <p xml:id="i-XW314Rg8etSi3mhmXERDTJ">
            febr. 1923. SOU 1923:19.
          </p>
          <pb facs="riksdagen-motions-pdf/data/1948/mot_1948__ak__245/mot_1948__ak__245-005.pdf"/>
          <p xml:id="i-Ggufgc5KHTRcjmuumiuqd9">
            Di
          </p>
          <p xml:id="i-C3pkqRfjt9YvphTnTAGgzp">
            nn
          </p>
          <fw xml:id="i-WjX6Kc1gZRAKtRJgAwUFUi">
            Motioner i Andra kammaren, nr 2405.
          </fw>
          <p xml:id="i-XtZJKHcwBrLnJYvq562evc">
            är obetydlig. Det är därför principiellt fullt motiverat att
            låta folket självt uttala sig. Detta har under det representativa
            systemets utveckling och till- lämpning blivit alltmera beaktat,
            och i det parlamentariska styrelsesättet finns som nämnts också
            möjligheten att genom upplösning av representatio- nen inhämta
            folkets mening. Upplösningen är emellertid icke alltid ända- målsenlig.
            Vad som behövdes var ju att få veta folkets mening i en särskild
            stor fråga, och för att nyvalet skall kunna ge klarhet härom fordras
            det att denna fråga fullständigt dominerar valstriden så att det
            på förhand är klart och ostridigt att valet gäller just denna
            fråga och ingenting annat. Det torde vara mycket sällan som detta
            krav kan förverkligas; ett stort antal väljare. kanske flertalet,
            kommer i regel att ta hänsyn till mycket annat än den fråga på
            vilken upplysning skett. Folkomröstning är då ett bättre medel.
            Det kan hända att majoriteten vid folkomröstningen blir svag,
            men en svag folk- majoritet har i varje fall en större auktoritet
            än en svag riksdagsmajoritet. Det lär vara ostridigt att folkomröstning
            — så länge den icke användes till överdrift — är ett av de förnämsta
            medel som finns att öka det politiska intresset. Schweiz” exempel
            är belysande i detta avseende; deltagandet i fakul- tativa omröstningar
            har varit synnerligen livligt i såväl förbundet som kan- tonerna,
            i förbundet till och med större än vid politiska val. Otvivelaktigt
            är det politiska intresset stort och medborgarandan stark i denna
            demokrati. Det förefaller troligt, att folkomröstning, skulle
            få liknande gynnsamma verk- ningar i ett land som vårt, där de
            allmänna kulturella förutsättningarna äro jämförliga med dem i
            Schweiz. Att med sin röst delta i avgörandet av en stor sakfråga,
            som gäller hela folket och ingriper i hela dess liv, alltså bidra
            till genomförandet av något som man betraktar som önskvärt eller
            till hind- randet av något som man anser skadligt, måste stimulera
            intresset. Folkom- röstning vädjar till den enskilde medborgarens
            politiska självverksamhet, hans personliga ansvarskänsla gentemot
            det allmänna, och hämtar sin styrka ur detta demokratiens grundvärde.
            I många länder, där det representativa styrelsesättet har en stark
            tradition bakom sig, är motståndet mot folkomröstning utan tvivel
            betydande. Att folk- omröstning överensstämmer med demokratiens
            anda kan man ej förneka, ej heller kan man påstå att folket ej
            är moget att självt rösta i särskilda frågor. Den moderna statsverksamhetens
            invecklade natur anses däremot lämna ett argument mot folkomröstning.
            Man gör gällande att de flesta stora politiska frågor i vår tid
            äro av så komplicerad art, att de icke lämpligen kunna be- dömas
            och avgöras av de röstberättigade själva. Men detta gäller enligt
            vår mening i varje fall ej stora avgöranden av principiell natur.
            Det är uppenbart att alltför täta folkomröstningar skulle komma
            att in- nebära stora olägenheter, och många finna däri ett skäl
            att motsätta sig in- stitutets införande. Enligt vår mening finns
            det ingen anledning anta att i vårt land folkomröstning skulle
            komma att användas överdrivet ofta. Kom-
          </p>
          <pb facs="riksdagen-motions-pdf/data/1948/mot_1948__ak__245/mot_1948__ak__245-006.pdf"/>
          <fw xml:id="i-534UbLwnEbBsVhRf9s1fhN">
            6 Motioner i Andra kammaren, nr 245.
          </fw>
          <p xml:id="i-7WafRqWtrYjYaR6KgLWNTe">
            promiss, samförstånd och uppgörelse genom ömsesidiga eftergifter,
            är en så stark politisk tradition hos oss, ingår så mycket i den
            svenska riksdagens in- ställning och arbetssätt, att det stora
            flertalet omstridda spörsmål även i framtiden komma att avgöras
            utan att folkomröstning sätts i fråga. Även om man icke kan utesluta
            möjligheten att institutet kan komma att användas i demonstrations-
            och obstruktionssyfte, torde man dock kunna anta att folk- omröstning
            i vårt land, med den besinning som utmärker vårt politiska liv,
            icke kommer att begäras annat än då verklig ovisshet föreligger
            om folkme- ningen. Särskilda bestämmelser kunna givas för att
            förhindra dylika missbruk. Det förnämsta teoretiska och praktiska
            skälet mot folkomröstning har väl i allmänhet varit att den skulle
            försvaga representationens och regeringens auktoritet. Så länge
            representationens maktställning ej var fullständigt befäst utan
            kunde hotas av reaktionära krafter, var det förståeligt att demokratiens
            anhängare i allmänhet motsatte sig vad som då tedde sig som en
            verklig minskning av dess auktoritet. Detta argument förefaller
            oss emellertid nu- mera föråldrat. Enligt vår mening tala starka
            skäl för att den i vår författning förefintliga rådgivande folkomröstningen
            kompletteras med en avgörande folkomröst- ning, som emellertid
            icke bör vara obligatorisk utan fakultativ. Icke ens i för- fattningsfrågor
            är det lämpligt att i Sverige stadga obligatorisk folkomröst-
            ning, enär våra grundlagar inrymma en mängd detaljbestämmelser,
            vilkas ändring det icke kan vara rimligt att underställa folket.
            En huvudfråga vid den utredning som vi föreslå blir, huruvida
            rätt att begära folkomröstning skall tillkomma icke blott ett
            visst antal medborgare utan även en minoritet inom riksdagen.
            En annan huvudfråga blir den, vilket antal röstberättigade som
            skall krävas för att folkomröstning skall komma till stånd. En
            tredje fråga gäller vilka slag av spörsmål som böra kunna göras
            till föremål för folkomröstning. Då enighet torde råda därom att,
            som 1920 års riksdag utta- lade, folkomröstning endast bör äga
            rum i viktiga frågor, kan det måhända vara befogat att den svenska
            författningen, åtminstone innan erfarenhet vunnits om institutets
            användning, uppställer relativt stränga villkor för dess användning.
            Bland andra frågor som böra utredas må nämnas den, huruvida kvalificerad
            majoritet bör stadgas för avslag vid folkomröstning. På grund
            av vad sålunda anförts hemställa vi,
          </p>
          <p xml:id="i-KuVSQLAq8C2QtFzt2Quy37">
            att riksdagen måtte besluta att i skrivelse till Kungl. Maj:t
            anhålla om utredning och förslag angående införande i Sveri- ges
            författning av fakultativ avgörande folkomröstning.
          </p>
          <p xml:id="i-EkqGckEJBytM6qbiKEtkLw" type="date">
            Stockholm den 24 januari 1948.
          </p>
          <p xml:id="i-8wSUiUuRGkmLDC3k5RCX1X">
            Bertil Ohlin. Oscar Carlström. Gust. Andersson i Falun.
          </p>
        </div>
      </div>
    </body>
  </text>
</TEI>
