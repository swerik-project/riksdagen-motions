<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-KU-00091">
  <teiHeader>
    <fileDesc>
      <titleStmt>
        <title>Mänskliga rättigheter i utrikespolitiken</title>
        <author corresp="i-PgfrE9pakWspkNp9dr9ejT">av Caroline Szyber (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:91 av Caroline Szyber (KD)</title>
          <idno type="rdwebb">H40291</idno>
          <rs type="number">91</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H40291/text</ref>
          <ref type="dokument_url_html">http://data.riksdagen.se/dokument/H40291</ref>
          <ref type="dokumentstatus_url_xml">http://data.riksdagen.se/dokumentstatus/H40291</ref>
          <ref type="docx">http://data.riksdagen.se/fil/C62021AE-64DB-450F-8438-A98982B59B26</ref>
          <ref type="pdf">http://data.riksdagen.se/fil/B63CE086-FC0F-407E-9697-24F237FE29AB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-HpPaCe67zc7mowB73bYFRM" type="signed"/>
        <correspContext corresp="i-HpPaCe67zc7mowB73bYFRM">
          <note type="signatory" corresp="i-PgfrE9pakWspkNp9dr9ejT"/>
        </correspContext>
        <correspAction xml:id="i-8N3qUsDEss5NWLHpPNEyCm" type="submitted">
          <date when="2016-09-27"/>
          <time when="09:45:14"/>
        </correspAction>
        <correspAction xml:id="i-Mk4kNfSuwuumegV3JK3fqQ" type="reviewed">
          <date when="2016-09-28"/>
          <time when="12:47:14"/>
        </correspAction>
        <correspAction xml:id="i-5a4purtida2WaBMf1dgGGV" type="referred">
          <date when="2016-10-14"/>
        </correspAction>
        <correspAction xml:id="i-AquLkuFYTUWNNWEAsH4z37" type="assigned">
          <date when="2018-05-18"/>
          <time when="16:30:05"/>
        </correspAction>
        <correspContext corresp="i-AquLkuFYTUWNNWEAsH4z37">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-Rn3vH82h4WaesdBC1SCqrL" type="behandlas_i"/>
        <correspContext corresp="i-Rn3vH82h4WaesdBC1SCqrL">
          <ref type="uppgift">2016/17:KU6</ref>
          <ref type="ref_dok_id">H401KU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KU6</ref>
          <ref type="ref_dok_titel">En strategi för arbetet med mänskliga rättigheter i Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-B1y2gPyh76TVVoPkRBnXZV" type="behandlas_i"/>
        <correspContext corresp="i-B1y2gPyh76TVVoPkRBnXZV">
          <ref type="uppgift">2017/18:KU6</ref>
          <ref type="ref_dok_id">H501KU6</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU6</ref>
          <ref type="ref_dok_titel">En strategi för arbetet med mänskliga rättigheter i Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WSYypuBFHQgWQ3MXuC9pej" type="behandlas_i"/>
        <correspContext corresp="i-WSYypuBFHQgWQ3MXuC9pej">
          <ref type="uppgift">2016/17:UU15</ref>
          <ref type="ref_dok_id">H401UU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter, demokrati och rättsstatens principer i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Cz7vmHGfr8doaKJ4RKsm6K" type="motHeader">
        <div xml:id="i-6tdcZ61f4hu3rBVhDmVjxA" type="motTitle">
          Motion till riksdagen 2016/17:91 av Caroline Szyber (KD) Mänskliga
          rättigheter i utrikespolitiken
        </div>
      </div>
      <div xml:id="i-JbAxzQhbiSimoBSpQbnHH8" type="motBody">
        <div xml:id="i-M25hPK4KEnWNDf55SnFF5k" type="motProposal" subtype="förslag">
          <head xml:id="i-75khzrEMw4Jsi4k1AyoZBQ">
            Förslag till riksdagsbeslut
          </head>
          <list xml:id="i-Rby657hoZ1jN5f5LXKPyx7" style="ol">
            <item xml:id="i-PehSG3VZVbvpTUEEjv7Qqn">
              Riksdagen ställer sig bakom det som anförs i motionen om att
              Sverige ska vara ett föredöme när det gäller att inom landet upplysa
              om och försvara mänskliga rättigheter och tillkännager detta för
              regeringen.
            </item>
            <item xml:id="i-TZprTcRopt6A6GDzyq8auz">
              Riksdagen ställer sig bakom det som anförs i motionen om att
              Sverige med all kraft ska främja mänskliga rättigheter i utrikespolitiken
              och tillkännager detta för regeringen.
            </item>
          </list>
        </div>
        <div xml:id="i-RrBbK4aDEJtM3SDFc6wNFT" type="motContent">
          <head xml:id="i-Fwcy16HjMJQ8qznwgh5h9Y" type="h1">
            Motivering
          </head>
          <p xml:id="i-WdX4icR1ZbkHWo3qpx97df">
            Frågor om mänskliga rättigheter (MR) måste sättas högre upp på
            dagordningen – i det dagliga livet och inom alla politikområden.
            Likgiltighet kan aldrig paras med respekten för mänskliga rättigheter.
            Dessa rättigheter förutsätter ett konkret, aktivt engagemang.
          </p>
          <p xml:id="i-DEPwGqmQyUMoFH8EcVcDnE">
            MR-frågorna måste tydligare göras till frontlinjen i vår samlade
            utrikespolitik, inklusive handels- och biståndspolitiken. Det
            är viktigt att betona att MR-frågorna inte bara hör till utrikespolitiken.
            De finns inom alla politikområden. Inte förrän vi inser det får
            arbetet för MR och demokrati den tyngd och vikt som det måste
            ha.
          </p>
          <p xml:id="i-41mDKBJcjxZRqBMYny5mG8">
            Brist på demokrati och mänskliga rättigheter förorsakar ofta
            djupa sociala klyftor som förhindrar fattiga att förbättra sin
            egen situation. Respekt för individens mänskliga rättigheter och
            en demokratisk samhällsutveckling som ger människor möjligheter
            att förbättra sin livssituation har i sig ett egenvärde, men utgör
            också förutsättningen för att bekämpa fattigdom, skapa säkerhet
            och uppnå en rättvis och hållbar utveckling både lokalt och globalt.
          </p>
          <p xml:id="i-Tww4RPB9tvqHrx5qtzPNZG">
            Även i alla väl etablerade demokratier finns tendenser och riktningar
            som är oförenliga med de mänskliga fri- och rättigheterna. I alla
            demokratier finns rörelser i riktning bort från en gång beslutade
            MR-normer. Det kan handla om rasism, människohandel och slavhandel,
            behandlingen av minoriteter, kvinnomisshandel eller åldersdiskriminering.
          </p>
          <head xml:id="i-K1MpQyUdhLaHm1DGDFwseS" type="h2">
            Grundläggande MR-dokument
          </head>
          <p xml:id="i-v5Q6LngNHmK3tV66t2C1U">
            Förenta nationernas generalförsamling antog den allmänna förklaringen
            om de mänskliga rättigheterna den 10 december 1948. Förklaringen
            uttrycker en gemensam värdegrund i synen på människan och förhållandet
            mellan stat och individ. Människans rättigheter är universella
            och överordnade politiska och ekonomiska, religiösa och kulturella
            skillnader.
          </p>
          <p xml:id="i-9FxasZ4Vwo7ef1WGNjnRGf">
            Först 1967 skrevs två konventioner för att juridiskt reglera
            de rättigheter som deklarerats i den allmänna förklaringen 19
            år tidigare. Konventionen om ekonomiska, sociala och kulturella
            rättigheter (ICESCR) reglerar exempelvis rätten till utbildning,
            arbete och sjukvård, medan konventionen om medborgerliga och politiska
            rättigheter (ICCPR) bland annat reglerar rätten till fria val
            samt yttrande- och religionsfrihet.
          </p>
          <p xml:id="i-KAPxQx5XJwKiBMseAk2ZDE">
            Bakgrunden till att det blev två konventioner och inte en var
            de spända relationerna mellan öst- och västblocken under kalla
            kriget. Man kunde inte enas om att alla rättigheter i den allmänna
            förklaringen var lika viktiga, utan Sovjet vidhöll att de ekonomiska,
            sociala och kulturella rättigheterna vägde tyngst, medan USA argumenterade
            för de medborgerliga och politiska rättigheterna.
          </p>
          <p xml:id="i-R3PwY1XXV22gTUHgRPKs22">
            De mänskliga rättigheterna är fortfarande politiskt mycket känsliga
            för många stater, även bland dem som ratificerat konventionerna.
            Vi får likväl inte glömma FN-stadgans portalformuleringar: de
            mänskliga rättigheterna är rättigheter som tillkommer alla människor
            överallt. De är oberoende av politik, religion eller annan uppfattning,
            tradition, etnicitet, kultur och nationell lagstiftning.
          </p>
          <head xml:id="i-XCEvowJ6gkcebo8sJHZT8n" type="h2">
            Kristdemokrati och mänskliga rättigheter
          </head>
          <p xml:id="i-6bDdiyCDFpnhjJf6CrLtC5">
            Vi får inte förledas att tro att vi i Sverige är automatiskt
            garanterade våra mänskliga rättigheter. Även i vårt land förekommer
            kränkningar och vi bör ständigt vara uppmärksamma på detta. Som
            kristdemokrater är det vårt ansvar att värna alla människors lika
            värde, och vi bör speciellt vara på vår vakt mot rättighetskränkningar
            i miljöer där särskilt utsatta människor finns: inom sjuk-, äldre-
            och kriminalvården, inom flyktingmottagning samt inom barnomsorg
            och skola.
          </p>
          <p xml:id="i-UqwiZD7jnwx42HwptvL3U9">
            Det finns en uppenbar risk att svensk utrikes- och inrikespolitik
            fjärmas från värden förenliga med de mänskliga rättigheterna.
            Det kan ske i så små steg att förskjutningen knappt är märkbar.
            Vi kristdemokrater vill uppmärksamma detta och arbeta för att
            värdegrunden åter respekteras. En kursändring krävs bort från
            årtionden av socialdemokratisk politik som alltför mycket bortsåg
            från det civila samhällets roll och ansvar i värnandet av de mänskliga
            rättigheterna.
          </p>
          <p xml:id="i-PCxZS3E5N3YzanKVczwrmE">
            Syskonskapstanken påbjuder även vårt medmänskliga ansvar gentemot
            dem som lever i andra länder. Detta innebär i praktiken att vi
            kristdemokrater även reagerar på kränkningar mot de mänskliga
            rättigheterna som drabbar andra än svenskar. I samband med krig,
            torka och andra katastrofer är bristerna uppenbara och Sverige
            ger sitt stöd via biståndet. I många fall sker kränkningarna mer
            subtilt; det kan till exempel handla om begränsningar av yttrande-
            och mötesfriheten eller begränsningar av religionsfriheten. Här
            har Sverige ett särskilt ansvar att inte blunda för verkligheten,
            utan istället ta aktiv ställning för människors fri- och rättigheter
            och mot repressiva staters inkräktande på desamma.
          </p>
          <p xml:id="i-U7Qi7hCDgRspx8rSwMBoQq">
            Det är viktigt att ta tydlig politisk ställning för dem som försvarar
            de mänskliga rättigheterna i repressiva länder, och som ofta gör
            det med risk för frihetsberövning, utvisning eller för sina liv.
            Särskilt utsatta yrkesgrupper kan förutom politiker vara journalister,
            jurister och präster eller andra religiösa ledare. Sverige verkar
            aktivt för att det svenska utvecklingssamarbetet främjar civilsamhälleliga
            insatser för skydd till MR-försvarare.
          </p>
          <p xml:id="i-MawCyg62v6gzJuXU91v4pM">
            Även på den mer direkta politiska nivån kan och bör vi svenskar
            ta vårt ansvar och göra skillnad genom politiska uttalanden, diplomatiska
            förhandlingar och inte minst genom vårt regelverk för politisk
            asyl.
          </p>
          <p xml:id="i-S6soM9niHbQw5afeU1XKvJ">
            Som kristdemokrater anser vi att om dessa värden framhävdes ännu
            tydligare i den svenska utrikespolitiken, skulle Sverige få en
            större slagkraft och därmed kunna bedriva en mer proaktiv utrikespolitik.
            Vår utrikespolitik skulle berikas och fördjupas och agerandet
            vitaliseras, om den universella värdegrunden framställdes tydligare
            – särskilt om den grundats på en inrikespolitik med djup och ärlig
            respekt för MR. Etik, värderingar och principiella etiska ställningstaganden
            har alltför sällan tillåtits vägleda de utrikespolitiska beslutsfattarna.
            I detta avseende har vår utrikespolitik blivit fattig. Sverige
            skall vara ett föredöme när det gäller att inom landet upplysa
            om och försvara mänskliga rättigheter. Sverige ska med all kraft
            medverka i forum som diskuterar mänskliga rättigheter och kulturella
            skillnader.
          </p>
          <head xml:id="i-Xo89vffTgE4vtsVAjuRAtN" type="h2">
            Utbildning och diskussion om de mänskliga rättigheterna
          </head>
          <p xml:id="i-RFtiaV7izHNXn2qEncmkgS">
            Kunskap om de mänskliga rättigheterna bör fortsätta inkluderas
            i den svenska utbildningen från ett tidigt stadium. Av absolut
            högsta prioritet är att kunskapen om Förintelsens grymheter inte
            faller i glömska. Dess fasor utgör summan av hur det kan gå när
            de mänskliga rättigheterna systematiskt kränks. Den förra regeringens
            initiativ till Forum för levande historia var lovvärt, men får
            inte leda till att vi invaggas i tron om att Förintelsen och dess
            konsekvenser därmed skulle vara ”avklarade” och att eventuella
            kunskapsluckor skulle vara tilltäppta.
          </p>
          <p xml:id="i-NzqfzxSZRodxgWb6stUVwP">
            Ögonvittnen till förintelselägren närmar sig slutet av sin levnad,
            men detta får inte innebära slutet på upplysningen om brott begångna
            i nazismens namn. Det är viktigt att vi i skolundervisningen inte
            räds att ta upp nutida ideologier och rörelser, även i Sverige,
            med liknande synsätt och idéer som beredde vägen för nazismens
            illdåd. En liknande strategi måste finnas när det gäller den historiska
            kunskapen om den stalinistiska kommunismens kränkning av mänskliga
            rättigheter. Också här finns anledning att med den historiska
            bakgrunden granska ideologiska följeslagare till stalinismen i
            vårt nutida samhälle.
          </p>
          <p xml:id="i-NeRPpt4xyb9r13GA9XJDDg">
            Även i ett internationellt sammanhang måste kunskapsutbytet öka.
            Vi måste lära av hur andra resonerar om MR. Afrikaner, amerikaner,
            araber, asiater och européer bör fortsätta träffas i olika internationella
            forum för att diskutera MR och för att ta del av varandras olika
            synsätt och erfarenheter. Detta sker nu i FN:s regi, men Sverige
            bör även bilateralt utveckla och fördjupa detta slags erfarenhetsutbyte.
            Ledorden måste vara ödmjukhet, respekt och förståelse för varandras
            kulturer och religioner, utan att det för den skull tummas på
            faktum att rättigheterna är universella.
          </p>
        </div>
        <div xml:id="i-4AexnYQhS2Qk6DuQtyHE1V" type="signatureBlock">
          <list xml:id="i-XhDN2T8LnHTs7XaPNJVV6A">
            <item xml:id="i-SSZ3me9df1JdS4xcKDn51H" type="signature">
              Caroline Szyber (KD)
            </item>
          </list>
        </div>
      </div>
    </body>
  </text>
</TEI>
