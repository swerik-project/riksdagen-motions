<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00471">
  <teiHeader>
    <fileDesc>
      <titleStmt>
        <title>Kommuners arbete för fortsatt miljöeffektivisering</title>
        <author corresp="i-WpwTRcdcGLWddgdaUtKiwJ">av Staffan Anger (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kommuners arbete för fortsatt miljöeffektivisering</title>
          <idno type="rdwebb">GX02C471</idno>
          <rs type="number">C471</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C471/text</ref>
          <ref type="dokument_url_html">http://data.riksdagen.se/dokument/GX02C471</ref>
          <ref type="dokumentstatus_url_xml">http://data.riksdagen.se/dokumentstatus/GX02C471</ref>
          <ref type="doc">http://data.riksdagen.se/fil/8B78898B-5419-4170-BFC5-E30A8C2FB693</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WpwTRcdcGLWddgdaUtKiwJ</idno>
            <name>Staffan Anger</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QtdaswxJ8iJ7UkuiS7pobi" type="signed"/>
        <correspContext corresp="i-QtdaswxJ8iJ7UkuiS7pobi">
          <note type="signatory" corresp="i-WpwTRcdcGLWddgdaUtKiwJ"/>
        </correspContext>
        <correspAction xml:id="i-QD1RUask4fRPESxpKgJQ1y" type="numbering">
          <date when="2009-10-08"/>
        </correspAction>
        <correspAction xml:id="i-X54yhkbxGC5qedyjFWPUjw" type="submission">
          <date when="2009-10-06"/>
        </correspAction>
        <correspAction xml:id="i-R6cjTMqzyB6Yha1Xxotunc" type="transfer">
          <date when="2009-10-06"/>
        </correspAction>
        <correspAction xml:id="i-GeTEZBbQmDuQKj19CF6BnL" type="assigned"/>
        <correspContext corresp="i-GeTEZBbQmDuQKj19CF6BnL">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-S64oaKWxPQ8BhywEsgPgjm">
            Förslag till riksdagsbeslut
          </head>
          <p xml:id="i-FSvofjbgt5TsaxMSpkRnFz">
            Riksdagen tillkännager för regeringen som sin mening vad som
            anförs i motionen om kommuners planarbete.
          </p>
        </div>
        <div type="motContent">
          <head xml:id="i-6aLdeozhe7wE3MxufwLtot" type="h1">
            Motivering
          </head>
          <p xml:id="i-FZ1m6EtQr1cf16Qa1gzZ7">
            En viktig komponent för att nå Sveriges mål om minskade utsläpp
            av koldiox id är att tillse att ny teknik snabbt kan tas i bruk.
            Genom ny teknik kan vi fortsät ta att höja levnadsstandarden samtidigt
            som miljön påverkas mindre. Ett särskilt intressant område är
            så kallade smart grids (ungefär smarta elnät) som innebär att
            elnäten byggs om för framtidens annorlunda mönster av produktion
            och konsumtion av elektricitet. Kombinerat med nästa generations
            elektriska hushållsapparater är potentialen för energieffektivisering
            betydande. Kommuners samhällsplanering (översiktsplaner, detaljplaner
            och bygglov) är en nyckelfaktor för att påskynda utvecklingen
            då det är i planeringsfasen det avgörs om gammal ineffektiv teknik
            eller ny och miljövänlig sådan kommer användas. Därför bör särskilda
            ansträngningar göras för att kommuner i sitt planarbete fasar
            ut mindre miljövänliga former av eldistribution.
          </p>
          <p xml:id="i-J11Q5KqQM8dk8EXmSJuGsz">
            Det nuvarande kraftnätet är byggt för central produktion av elektricitet
            (främst i norra Sverige) och transport av denna söderut till hushåll
            och företag. Förbrukningen varierar stort över dygnet och den
            exakta förbrukningen vid ett visst tillfälle är svårt att förutspå
            med exakthet. När nya och miljövänligare alternativ blir vanligare
            uppstår svårigheter med att leda ut elektricitet från de platser
            där den genereras för överföring till konsumenterna.
          </p>
          <p xml:id="i-WZ4fkkuKaTdtfyPw7BiqM3">
            Vindkraftsparker i södra Sverige eller ute i havet, solpaneler
            på hustak och vågkraft är nya sätt att generera elektricitet.
            Platserna för dessa verksamheter är inte samma som för nuvarande
            produktion, vilket kräver att kraftnätet byggs ut. Produktion
            i liten skala på exempelvis hustak hos enskilda konsumenter gör
            samtidigt att det blir svårare att planera och förutspå utbud
            och efterfrågan. Då elektricitet i praktiken måste konsumeras
            samtidigt som den produceras leder för hög produktion till ineffektivitet
            och för låg i värsta fall till strömavbrott.
          </p>
          <p xml:id="i-UJxeMGaNR7VDKsDkkbSVo">
            Smart grids är ett samlingsnamn på de egenskaper ett elnät och
            apparater anslutna till detta behöver ha för att kompensera eller
            neutralisera för framtidens elproduktion. Med hjälp av avancerad
            styr- och mätutrustning kan man mycket mer detaljerat än idag
            mäta och förutspå konsumtionen av elektricitet och därmed tillse
            att tillräcklig mängd produceras vid ett givet tillfälle. Det
            går även att med enkla medel utrusta kommande generationer av
            vitvaror och andra hushållsapparater med möjligheten att anpassa
            förbrukningen efter vad kostnaden är vid varje tillfälle. Därmed
            kan förbrukningen styras så att efterfrågan utjämnas. En efterfrågan
            som inte varierar alls över dygnet är svår att uppnå men varje
            steg i en sådan riktning innebär ökad effektivitet i elnätet och
            minskade kostnader för att ha beredskap för en nivå som bara behövs
            vid enstaka tillfällen på dygnet. Det är möjligt att ha olika
            taxor för olika tidpunk ter och på så sätt styra användning som
            är priskänslig men inte tidskänslig.
          </p>
          <p xml:id="i-QDaXMcvYhM4sbdPXkU2LDB">
            När det enskilda hushållet eller företaget inte bara är konsumenter
            av elektricitet utan även producenter öppnas möjligheten att sälja
            överskottsel, som exempelvis kan uppstå en sommardag då solpaneler
            genererar el men ingen är hemma och förbrukar den. Eftersom IT-mognaden
            är hög skulle en marknadsplats där man kan köpa och sälja el via
            Internet utan svårigheter kunna prövas i Sverige.
          </p>
          <p xml:id="i-TFmmHQfxTvE8SUdaTkkQAG">
            Flera stora vitvarutillverkare är redo att inom några år påbörja
            leveranserna av nya modeller med inbyggda små datorer som kommunicerar
            med smarta elnät. Samma utveckling är sannolik för laddning av
            elbilar (kan oftast laddas nattetid).
          </p>
          <p xml:id="i-88Vez8eh7LfJFk1TuGQunC">
            Det är viktigt att planarbetet i kommuner och regioner anpassas
            till utvecklingen, varför särskilda projekt i samarbete med byggnadskontor
            kan vara värdefullt. Regeringen bör därför starta ett gemensamt
            projekt med exempelvis Sveriges Kommuner och Landsting och även
            enskilda kommuner för att se över hur man i planarbetet fastställer
            att all nybyggnation redan från början ska vara anpassad för smart
            grids.
          </p>
          <p xml:id="i-B4MinqcQdaT8MzAqKFxe1D">
            Om de politiska målen om att minska utsläppen av växthusgaser
            med 30 % till år 2020 och därefter minska dem ytterligare ska
            uppnås, är utvecklingen av kommunernas planarbete för smart grids
            rimligen ett steg på vägen.
          </p>
        </div>
        <div type="motSignatures">
          <list>
            <item xml:id="i-g16X2HGbrLBYXoLq8QCP8" who="i-WpwTRcdcGLWddgdaUtKiwJ">
              Staffan Anger (m)
            </item>
          </list>
        </div>
      </div>
    </body>
  </text>
</TEI>
