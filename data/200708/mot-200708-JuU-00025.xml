<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00025">
  <teiHeader>
    <fileDesc>
      <titleStmt>
        <title>med anledning av prop. 2007/08:83 Godkännande av Prümrådsbeslutet</title>
        <author corresp="i-6MWLY5JdykMGLLUo96skfp">av Lena Olsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:83 Godkännande av Prümrådsbeslutet</title>
          <idno type="rdwebb">GV02Ju25</idno>
          <rs type="number">Ju25</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju25/text</ref>
          <ref type="dokument_url_html">http://data.riksdagen.se/dokument/GV02Ju25</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju25</ref>
          <ref type="doc">http://data.riksdagen.se/fil/DC40BA91-1283-407C-A3F6-FEC181D86ABE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-A8ZmTQW13YGUhRydyGEYaN"/>
        <correspContext corresp="i-A8ZmTQW13YGUhRydyGEYaN">
          <ref>Proposition 2007/08:83</ref>
        </correspContext>
        <correspAction xml:id="i-HCAkUWg1SSfUvX6Ze5XLVQ" type="signed"/>
        <correspContext corresp="i-HCAkUWg1SSfUvX6Ze5XLVQ">
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction type="referral" xml:id="i-JjcyD9S5rUjTMfp6DZQx91">
          <date when="2008-04-04"/>
        </correspAction>
        <correspAction type="dismissal" xml:id="i-Cfh4efX1XosqQSNHQyYPiy">
          <date when="2008-04-03"/>
        </correspAction>
        <correspAction type="dismissal" xml:id="i-3PcSWD4g9TCTL1q9fqydcx">
          <date when="2008-04-03"/>
        </correspAction>
        <correspAction type="transfer" xml:id="i-6q8SNR2z2xJE9dQtEu7mQt">
          <date when="2008-03-31"/>
        </correspAction>
        <correspAction type="submission" xml:id="i-2meWfmod31gh8f9x8vH1A3">
          <date when="2008-03-31"/>
        </correspAction>
        <correspAction type="assigned" xml:id="i-KvCjHVcZEcJnf48gJezzZD"/>
        <correspContext corresp="i-KvCjHVcZEcJnf48gJezzZD">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-73nVNhgn52VeNzyMaw33EN">
            Förslag till riksdagsbeslut
          </head>
          <p xml:id="i-84a3EpPEN6Z9NnDQr2qcRt">
            Riksdagen avslår proposition 2007/08:83 Godkännande av Prümrådsbeslutet.
          </p>
        </div>
        <div type="motContent">
          <head type="h1" xml:id="i-P2JDp9FHSBJn1TTyYAuLcR">
            Inledning
          </head>
          <p xml:id="i-Y5JGaiFpRKgUCtPFKS1xzB">
            Vänsterpartiet är positivt till samarbete mellan länder för bekämpande
            av allvarlig brottslighet. Vi ser dock stora problem med de förslag
            som nu läggs fram. Våra invändningar är både politiska och av
            mer principiell karaktär när det gäller att riksdagen nu föreslås
            förbinda sig att genomföra vissa åtgärder utan att viktiga frågor
            utretts tillräckligt.
          </p>
          <head type="h1" xml:id="i-G5xxuW8w6jMxjUtnM5DoyY">
            Direktåtkomst i svenska register
          </head>
          <p xml:id="i-XAikYeHgjdtC29JNVKUu8d">
            I rådsbeslutet föreslås att medlemsländerna ska ha direktåtkomst
            till varandras dna-, fingeravtrycks- och fordonsregister. Man
            ska kunna göra sökningar i andra länders register för att antingen
            undersöka om en viss insamlad profil eller uppgift matchar en
            profil eller uppgift i ett annat lands register. Det ges också
            möjlighet att genomföra betydligt bredare sökningar på ett lands
            samtliga oidentifierade spår mot ett annat lands register. Man
            ska dock inte direkt få tillgång till personuppgifter, utan endast
            om en träff finns eller inte. Därefter får den myndighet som genomför
            sökningen tillfråga det andra landets myndighet om att få personuppgifter
            översända.
          </p>
          <p xml:id="i-FyLiv8Z714VjQNqKt8oUoP">
            Enligt regeringens proposition uppställer inte sekretesslagen
            några hinder för de föreslagna direktåtkomsterna eftersom det
            där finns undantag för att lämna ut uppgifter till utländska myndigheter
            om detta följer av en internationell överenskommelse som Sverige
            efter riksdagens godkännande har tillträtt.
          </p>
          <p xml:id="i-8eYpeFJSucrCXUt5rYegTf">
            Detta kan möjligen vara sant, men den eventuella avsaknaden av
            behov av lagändring får inte skymma att detta är en stor principiell
            förändring i förhållande till de sekretessbestämmelser som är
            grundläggande i Sverige. Genom förändringarna i rådsbeslutet blir
            skyddet för enskilda lägre mellan länder än mellan svenska myndigheter.
            Vid en motsvarande förändring av sekretesskyddet mellan myndigheter
            är det, eller bör det åtminstone vara, brukligt med noggranna
            överväganden i parlamentariska utredningar. Utredningsarbetet
            bör vara långt mer omfattande än den kortfattade redogörelse som
            finns i regeringens proposition. Sverige bör inte föregripa ett
            sådant utredningsarbete genom att i förväg förbinda sig att genomföra
            rådsbeslutet.
          </p>
          <p xml:id="i-LCm9rNndJURfhH1wxqnDra">
            Regeringen skriver också att det kommer att krävas ändringar
            i polisdatalagen för att genomföra förslagen, men att det arbete
            som pågår när det gäller polisdatalagen till viss del eller i
            sin helhet kommer att tillgodose vad som krävs. Till saken hör
            dock att de föreslagna ändringarna fått omfattande kritik, bl.a.
            av Datainspektionen, på grund av en för stor avsaknad av integritetsperspektivet.
            Att Sverige redan nu ska förbinda sig att genomföra ett rådsbeslut
            som hänger på genomförandet av de föreslagna ändringarna i polisdatalagen
            är även det mycket olämpligt.
          </p>
          <head type="h1" xml:id="i-4qQBhFoMFjSU6jsVzVQHAR">
            Utländsk myndighetsutövning på svensk mark
          </head>
          <p xml:id="i-NKNCwXLsqA1zSoZhc9Xsia">
            Genom rådsbeslutet ska polisen i en medlemsstat kunna begära
            hjälp av andra länders polismyndigheter för att upprätthålla allmän
            ordning och säkerhet eller förebygga brott. Man ska kunna upprätta
            en gemensam patrull eller genomföra en viss insats, och inom ramen
            för detta ska de utländska poliserna ges möjlighet att utöva myndighet
            på den andra statens territorium. Det är frivilligt att efter
            rådsbeslutets genomförande tillträda överenskommelser om denna
            typ av samarbete med andra länder.
          </p>
          <p xml:id="i-Swp3U3e7GoaQeiyJhsG16D">
            Vidare föreslås i rådsbeslutet att länderna ska göras skyldiga
            att lämna bistånd i samband med större evenemang, katastrofer
            och allvarliga olyckor. Det handlar om bistånd med syfte att förhindra
            brott och upprätthålla allmän ordning. Med andra ord handlar det
            om polisiära eller, när det gäller vissa länder, militära insatser.
            Det finns dock ingen skyldighet att ta emot bistånd.
          </p>
          <p xml:id="i-JoPH5MMQTv4p3G2wgeXgSn">
            Förslagen i sig är mellanstatliga, men innebär ändå tydliga steg
            mot överstatliga polisstyrkor. I de länder där möjligheterna genomförs
            kan det säkert med tiden visa sig att permanenta samarbetsgrupper
            inrättas. Faran med överstatliga polisstyrkor är att det då uppstår
            ett växande avstånd mellan folket och myndighetsutövarna. Det
            måste finnas tydliga kopplingar mellan folket och myndighetsutövare
            i form av tillsyn och i lag uppställda villkor för myndighetsutövandet.
            Förutsättningarna för detta återfinns i dagsläget i betydligt
            högre utsträckning inom nationalstaterna än inom ramen för EU.
            Unionen har alltjämt stora brister ur demokratisk synvinkel, vilket
            inte minst syns på den brist på debatt kring centrala EU-frågor
            som t.ex. finns i vårt land. Därför är vi direkta motståndare
            till den del av rådsbeslutet som skapar förutsättningar för steg
            i denna riktning.
          </p>
          <p xml:id="i-FvWn7PBNGcH7CMHpE1L5Cd">
            Trots påstötningar i justitieutskottet och EU-nämnden har den
            borgerliga regeringen hittills vägrat ta ställning i frågan om
            i hur hög utsträckning man vill genomföra möjligheterna för utländsk
            polis och eventuellt militär personal att utöva myndighet på svenskt
            mark. Inte heller i propositionen tar man ställning, vilket är
            anmärkningsvärt.
          </p>
          <p xml:id="i-NYXpVKD7b5zgWJgfoRnSG3">
            För Vänsterpartiets del står det fullständigt klart att myndighetsutövning
            på svensk mark måste utföras av svensk myndighet. För att säkerställa
            att svensk lag följs på svenskt territorium är det också nödvändigt
            att myndighetsutövare är vana vid villkoren i landet, vilket är
            högst tveksamt i de fall utländsk polis skulle kunna bli aktuell
            för myndighetsutövning. Risken är annars stor för att felaktigheter
            begås, samtidigt som svenska medborgare mot vilka myndighetsutövningen
            riktas kan känna onödig osäkerhet.
          </p>
          <head type="h1" xml:id="i-JzqkgA3xMzdUTjVVeFNHLz">
            Brister i beredningen av frågan
          </head>
          <p xml:id="i-8PRwpBxy2HHumcF3nHw1eE">
            Vänsterpartiet och den nuvarande justitieministern fanns under
            förra mandatperioden bland dem som kritiserade den förra regeringen
            för att man i propositioner om godkännande av beslut som tagits
            inom ministerrådet inte lade fram förslag till följdlagstiftning.
            Vi kan nu konstatera att den nuvarande regeringen tyvärr fortsätter
            med detta.
          </p>
          <p xml:id="i-NzR6iY1eApjzR4qZg6Ex5i">
            Lagstiftningsprocessen måste utgå ifrån demokratisk insyn. Det
            är mycket olyckligt om lagstiftning hastas fram eftersom riksdagen
            bör ges möjlighet att bedöma konsekvenserna av sina beslut. Flera
            remissinstanser har framhållit detta, och enligt Advokatsamfundet
            saknas det tillräckligt underlag för att kunna ta ställning till
            förslagets lagenlighet särskilt vad gäller subsidiaritets- och
            proportionalitetsprinciperna, men även vad gäller förslagets effektivitet,
            nödvändighet, ändamålsenlighet och andra materiella konsekvenser.
          </p>
          <p xml:id="i-WieBGk2dUoi3LcnLBWawWz">
            När det gäller den aktuella propositionen är det än mer avgörande
            än det ofta annars är att riksdagen har bättre möjlighet att analysera
            konsekvenserna av beslutet. De förändringar som Sverige blir skyldigt
            att göra innehåller mycket stora principiella förändringar när
            det gäller skyddet av den enskildes personuppgifter och myndighetsutövning
            på svensk mark. EU:s ur kvalitetssynpunkt undermåliga lagstiftningsarbete
            måste, om beslutet ska genomföras, kompenseras med en betydligt
            bättre genomarbetning i Sverige innan Sverige förbinder sig att
            genomföra åtgärderna. Av dessa anledningar anser vi att det även
            för partier som är positiva till besluten borde finnas intresse
            av en seriösare hantering av frågan.
          </p>
        </div>
        <div type="motSignatures">
          <list>
            <item xml:id="i-E1JjMjKoQfBKVUTuwqsfGk">
              Lena Olsson (v)
            </item>
            <item xml:id="i-U17fgnmBscGKdQx6nWBwEW">
              Marianne Berg (v)
            </item>
            <item xml:id="i-G1iUNVkKftKp6CrPoUuJPh">
              Hans Linde (v)
            </item>
            <item xml:id="i-6F3XAFvuU1zQoNUxwRCQLV">
              Gunilla Wahlén (v)
            </item>
            <item xml:id="i-TdafSzdvGBuYz7WLefDk8g">
              Alice Åström (v)
            </item>
          </list>
        </div>
      </div>
    </body>
  </text>
</TEI>
