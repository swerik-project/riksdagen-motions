<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-JuU-03738">
  <teiHeader>
    <fileDesc>
      <titleStmt>
        <title>Bekämpa mängdbrott</title>
        <author corresp="i-M8LKQKEcsjHJKv8kSmhVcX">av Tomas Tobé m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3738 av Tomas Tobé m.fl. (M)</title>
          <idno type="rdwebb">H5023738</idno>
          <rs type="number">3738</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H5023738/text</ref>
          <ref type="dokument_url_html">http://data.riksdagen.se/dokument/H5023738</ref>
          <ref type="dokumentstatus_url_xml">http://data.riksdagen.se/dokumentstatus/H5023738</ref>
          <ref type="docx">http://data.riksdagen.se/fil/52798AD5-55D5-442E-913E-D03E4EF3BBF5</ref>
          <ref type="pdf">http://data.riksdagen.se/fil/CAF4469F-9790-490F-9936-99D68C4D94EB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M8LKQKEcsjHJKv8kSmhVcX</idno>
            <name>Tomas Tobé</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-NiuBLX8hzt3w2Uyev12Wbt</idno>
            <name>Krister Hammarbergh</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ey2xJ5PQcAYBGtnz2AK3qu</idno>
            <name>Anti Avsan</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Grh8TCtLTMtZdMgN1X5RJ</idno>
            <name>Pål Jonson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LXKikDs1ay2rk27n63D2bL" type="signed"/>
        <correspContext corresp="i-LXKikDs1ay2rk27n63D2bL">
          <note type="signatory" corresp="i-M8LKQKEcsjHJKv8kSmhVcX"/>
          <note type="signatory" corresp="i-NiuBLX8hzt3w2Uyev12Wbt"/>
          <note type="signatory" corresp="i-Ey2xJ5PQcAYBGtnz2AK3qu"/>
          <note type="signatory" corresp="i-3yGB8i2p5vZhm4Sy536rgC"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3Grh8TCtLTMtZdMgN1X5RJ"/>
        </correspContext>
        <correspAction xml:id="i-Du6dWVYP4R52Yydn3nBxTE" type="submitted">
          <date when="2017-10-05"/>
          <time when="15:50:04"/>
        </correspAction>
        <correspAction xml:id="i-TxeEsQ2BRHz7dfy1VAJhcM" type="reviewed">
          <date when="2017-10-05"/>
          <time when="17:38:44"/>
        </correspAction>
        <correspAction xml:id="i-EdbDCvEM6wRCHDj1cG8JfH" type="referred">
          <date when="2017-10-13"/>
        </correspAction>
        <correspAction xml:id="i-9MRxBrYBF5Wa3Ft16UbgRm" type="assigned">
          <date when="2018-11-27"/>
          <time when="09:34:30"/>
        </correspAction>
        <correspContext corresp="i-9MRxBrYBF5Wa3Ft16UbgRm">
          <ref type="assignedTo">Justitieutskottet</ref>
        </correspContext>
        <correspAction xml:id="i-WTQRZR5eicQYAQBMRW6vpH" type="behandlas_i"/>
        <correspContext corresp="i-WTQRZR5eicQYAQBMRW6vpH">
          <ref type="uppgift">2017/18:SkU1</ref>
          <ref type="ref_dok_id">H501SkU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU1</ref>
          <ref type="ref_dok_titel">Utgiftsområde 3 Skatt, tull och exekution</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2A7dbfrdw1xpSizbLawJWs" type="behandlas_i"/>
        <correspContext corresp="i-2A7dbfrdw1xpSizbLawJWs">
          <ref type="uppgift">2017/18:JuU13</ref>
          <ref type="ref_dok_id">H501JuU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU13</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WtELabb4gdDScSsuPC6Xr7" type="behandlas_i"/>
        <correspContext corresp="i-WtELabb4gdDScSsuPC6Xr7">
          <ref type="uppgift">2017/18:JuU16</ref>
          <ref type="ref_dok_id">H501JuU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU16</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TTKYGLibWUoouH75TADZaZ" type="behandlas_i"/>
        <correspContext corresp="i-TTKYGLibWUoouH75TADZaZ">
          <ref type="uppgift">2017/18:SfU15</ref>
          <ref type="ref_dok_id">H501SfU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU15</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UzZKy6PzEoRuWoZT5J1nhY" type="behandlas_i"/>
        <correspContext corresp="i-UzZKy6PzEoRuWoZT5J1nhY">
          <ref type="uppgift">2017/18:JuU1</ref>
          <ref type="ref_dok_id">H501JuU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DpiGGKhkx1AGUxed8j1JCJ" type="behandlas_i"/>
        <correspContext corresp="i-DpiGGKhkx1AGUxed8j1JCJ">
          <ref type="uppgift">2017/18:JuU15</ref>
          <ref type="ref_dok_id">H501JuU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU15</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3738 av Tomas Tobé m.fl. (M) Bekämpa
          mängdbrott
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Ei6ZMdTSB8MCD4xx1tvLYK">
            Förslag till riksdagsbeslut
          </head>
          <list style="ol">
            <item xml:id="i-Mf5DrD3xvdwzhQYizKLQC1">
              Riksdagen ställer sig bakom det som anförs i motionen om att
              polis och åklagare måste prioritera mängdbrotten högre och tillkännager
              detta för regeringen.
            </item>
            <item xml:id="i-T4nk5U3UDFyyPRKNG6tF68">
              Riksdagen ställer sig bakom det som anförs i motionen om att
              överväga åtgärder för att effektivisera hanteringen av stöldbrott
              i butik och tillkännager detta för regeringen.
            </item>
            <item xml:id="i-XBH6xLXcrXsewHqPq4tPx6">
              Riksdagen ställer sig bakom det som anförs i motionen om att
              se över hur villkorlig frigivning normalt kan ske efter avtjänande
              av tre fjärdedelar av strafftiden och tillkännager detta för regeringen.
            </item>
            <item xml:id="i-W9uep22PMjTXvQsa4FiM7B">
              Riksdagen ställer sig bakom det som anförs i motionen om att
              polisen och Åklagarmyndigheten ska prioritera arbetet mot internationella
              brottsnätverk och tillkännager detta för regeringen.
            </item>
            <item xml:id="i-FmgJQEHZirFM1rBMmbUsQN">
              Riksdagen ställer sig bakom det som anförs i motionen om behovet
              av att se över brottskoderna för tillgreppsbrott och tillkännager
              detta för regeringen.
            </item>
            <item xml:id="i-P2WgDW2EjWYUxuMKFWVVM4">
              Riksdagen ställer sig bakom det som anförs i motionen om att
              begränsa möjligheterna att inte påbörja eller i förtid lägga ned
              brottsutredningar och tillkännager detta för regeringen.
            </item>
            <item xml:id="i-QmpdR5jyRPDcQ6fsjnw5M5">
              Riksdagen ställer sig bakom det som anförs i motionen om vikten
              av att polisen ger en tydlig återkoppling till målsäganden om
              ärendens hantering, och detta tillkännager riksdagen för regeringen.
            </item>
            <item xml:id="i-BAUnoET2vxvyE6fXdAvYSe">
              Riksdagen ställer sig bakom det som anförs i motionen om insatser
              för att motverka utförsel av stöldgods över Sveriges gränser och
              tillkännager detta för regeringen.
            </item>
            <item xml:id="i-3vSnhjPt2uu2zbG5xck9dj">
              Riksdagen ställer sig bakom det som anförs i motionen om att
              fängelsestraff för utländska medborgare oftare bör avtjänas i
              hemlandet och tillkännager detta för regeringen.
            </item>
            <item xml:id="i-WHNqEk4f4ZLG2sxG5xVAGb">
              Riksdagen ställer sig bakom det som anförs i motionen om att
              utvisning på grund av brott ska bli aktuellt i fler fall och tillkännager
              detta för regeringen.
            </item>
            <item xml:id="i-UgKrQg2pBG5DGf27udVwra">
              Riksdagen ställer sig bakom det som anförs i motionen om ett
              intensifierat samarbete mellan Tullverket och rättsvårdande myndigheter
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-8TEg1KbY9MNdYQ4aguPHEE" type="h1">
            Motivering
          </head>
          <p xml:id="i-KxxzdZQCet4rfWSv6RdnvB">
            Mängdbrotten utgör cirka tre fjärdedelar av det totala antalet
            anmälda brott i Sverige. Dessa brott räknas inte till de allvarligaste,
            men för alla dem som drabbas ger brotten ofta betydande skador.
            Det lidande och de ekonomiska förluster som brottsligheten leder
            till skadar samhället. Forskning visar även att förmågan att bekämpa
            mängdbrott är viktig för att hindra utvecklingen av den grövre
            brottsligheten i samhället. Idag är det endast vart sjunde mängdbrott
            som klaras upp och polisens utredningsresultat på detta område
            har fortsatt att falla. Minskningen är procentuellt störst för
            stölder, skadegörelse och bedrägerier. Brottsuppklaringen är den
            lägsta på många år. Det är hög tid att regeringen börjar agera
            för att stärka polisens förmåga att klara upp fler brott än i
            dag. Vi anser därför att polisen och Åklagarmyndigheten bör ges
            i uppdrag att prioritera mängdbrotten högre.
          </p>
          <head xml:id="i-RcG2vTZS65AdeY9twg5uEN" type="h2">
            Stölder i butik
          </head>
          <p xml:id="i-5fhc8GcwkueMxnQiyn9VbM">
            Enligt en rapport från Svensk Handel stjäls det för ca 4,6 miljarder
            kronor i svenska butiker varje år. Var 15:e sekund stjäls det
            något i en butik, på ett år handlar det om två miljoner stölder.
            Av alla ringa stölder (tidigare snatterier) polisanmäls endast
            en bråkdel, få av dessa brott leder till fällande dom och ännu
            färre till att böterna betalas. Av rapporten framgår det att bara
            två av tio dömda betalar sina böter. Vi anser att det är nödvändigt
            att se med större allvar på dessa brott.
          </p>
          <p xml:id="i-KNnD4nTbxQc35wyhrqyqpB">
            Vi anser även att det behövs en effektivare hantering av stöldbrott
            i butiker och varuhus. Svensk Handel har föreslagit att enkla
            stöldbrott ska kunna hanteras i butik utan fysisk närvaro av polis.
            Därför bör man överväga att återinföra den så kallade Snattofonen
            i hela landet, anpassad till moderna förhållanden. Snattofonen
            var en telefonlinje direkt till polisen som innebar att polisen
            kunde hålla förhör med den misstänkte direkt via telefon, och
            därför inte behövde åka till brottsplatsen. Samtidigt bör man
            utreda om det finns andra åtgärder som kan effektivisera och förenkla
            hanteringen av enkla stöldbrott i butiker och varuhus.
          </p>
          <head xml:id="i-WuyktzYAgFVB3jUoNmeHa9" type="h2">
            Straffpåföljder
          </head>
          <p xml:id="i-CL8eioYVbJ6EjBdXqvsqjD">
            I en butikslokal ska såväl anställda som kunder kunna känna sig
            trygga. Att begränsa möjligheterna för personer som gång på gång
            stjäl eller uppför sig illa att få tillträde till butikslokalerna
            är juridiskt komplicerat. Frågan har utretts flera gånger. Senast
            behand­lades frågan i Egendomsskyddsutredningen där utredningens
            slutsats var att nackdelarna med ett förbud överväger fördelarna.
            Moderaterna menar att det måste finnas bättre möjligheter än idag
            för näringsidkare att skydda sina butikslokaler och sina varor
            mot personer som dömts för upprepade snatterier eller stölder.
            En lösning kan, trots de praktiska och juridiska svårigheterna,
            vara att se över möjligheten att införa ett tillträdesförbud,
            men även andra lösningar med samma verkan bör utredas. Även riksdagsmajoriteten
            vill införa tillträdesförbud i butiker men trots tillkännagivande
            har regeringen inte agerat i frågan.
          </p>
          <p xml:id="i-Xjjg9KBAqfDeMW1Li1Wt3D">
            När flera brott har begåtts av en gärningsman bestäms idag ett
            gemensamt straff för den samlade brottsligheten. Straffvärdet
            kan då reduceras i viss omfattning, vilket vardagligt brukar kallas
            för mängdrabatt. Moderaterna vill att dagens form av mängd­rabatt
            tas bort för att tydligare markera allvaret i upprepad brottslighet.
            Även allians­partierna har krävt att regeringen ska se över denna
            straffrabatt och införa en ny brottsrubricering som tar sikte
            på systematiska stölder. Tillsammans med övriga allianspartier
            har vi drivit frågan i riksdagen och vunnit gehör för ett tillkännagivande
            till regeringen om detta.
          </p>
          <p xml:id="i-KUmnKdkkmka2jyb36vf9Di">
            Den som avtjänar ett tidsbestämt fängelsestraff friges i dag
            som regel villkorligt efter två tredjedelar av strafftiden. Tidpunkten
            för villkorlig frigivning kan i dag skjutas upp helt eller delvis
            vid misskötsamhet. Vi vill begränsa möjligheten till villkorlig
            frigivning. Villkorlig frigivning ska som regel ske efter tre
            fjärdedelar av strafftiden i stället för som nu efter två tredjedelar
            av strafftiden. Genom denna begränsning skärps straffen för samtliga
            personer som dömts till fängelsestraff.
          </p>
          <head xml:id="i-NVHNmmG5Ko8Y4sJy7ut11v" type="h2">
            Internationella brottsnätverk
          </head>
          <p xml:id="i-7DUq47L3ENZ5TNoYanVCX4">
            Mängdbrotten är ett ökande problem i samhället och en allt större
            andel av dessa utförs av internationella brottsnätverk i form
            av stöldligor. Enligt en ny lägesbild från polisen begår internationella
            brottsnätverk närmare hälften av alla bostadsinbrott i Sverige.
            En utveckling som har eskalerat på senare år. När det kommer till
            båtmotorstölder, bildels­stölder och stölder av jordbruksmaskiner
            bedöms en klar majoritet begås av interna­tionella brottsnätverk.
            De mest brottsaktiva nätverken kommer i första hand från Litauen,
            Polen och Rumänien enligt polisen. Totalt rör det sig om ett 100-tal
            utländska kriminella nätverk som är brottsaktiva i Sverige med
            cirka 1 500 medlemmar.
          </p>
          <p xml:id="i-Kt5gKaK9ssn8iaPVK3fL3G">
            De internationella brottsnätverken medför en särskild utmaning
            för rättssamhället då de ofta är välorganiserade, resursstarka
            och selektiva i sina brottsliga handlingar. Vidare ställer arbetet
            mot de internationella brottsnätverken höga krav på samverkan
            mellan våra rättsvårdande myndigheter. Det krävs även ett ökat
            internationellt samarbete eftersom detta är ett gränsöverskridande
            fenomen. Polisen bedömer att de internatio­nella brottsnätverkens
            verksamhet kommer att fortsätta öka i Sverige under de närmaste
            åren om inte kraftfulla åtgärder vidtas. Vi anser därför att polisen
            och Åklagarmyndig­heten ska ges i uppdrag att prioritera denna
            form av brottslighet betydligt högre än idag.
          </p>
          <p xml:id="i-FP6o2SN8nFp4FycvTaNh78">
            De internationella brottsnätverken har kunnat växa sig starka
            i Sverige då rätts­väsendet inte har haft tillräckligt god överblick
            över deras verksamhet. Kunskapsnivån och underrättelsearbetet
            mot de internationella brottsnätverken försämras ytterligare av
            brister i de brottskoder som finns för dessa brottstyper. Till
            skillnad från exempelvis våldtäkt och misshandel finns det inte
            lika tydliga och avgränsade brottskoder för tillgreppsbrott. Att
            uppskatta omfattningen av metallstölder, bildelsstölder, dieselstölder
            eller andra väldigt specifika men mycket omfattande stöldtyper
            är därför väldigt svårt. Vi anser att det finns ett behov av att
            se över brottskoderna för att skapa en bättre överblick över denna
            form av brottslighet.
          </p>
          <head xml:id="i-EnqmHhR2LNXLCFgBBzGcgL" type="h2">
            Brottsligheten på landsbygden
          </head>
          <p xml:id="i-FTCT85puo4yc8S3z36WNrt">
            Brottsligheten på landsbygden är i allmänhet mindre omfattande
            än i städer och tätorter. Jämfört med städer och tätorter så ökar
            dock många typer av brottslighet i flera delar av landet och ökningstakten
            är i många fall snabbare på landsbygden än i tätorterna.
          </p>
          <p xml:id="i-BRaRLkv9baw9j7nqW2prKL">
            Många av de internationella brottsnätverken väljer att gruppera
            sig och begå brott på landsbygden eftersom upptäcktsrisken är
            mindre och straffen är lägre i Sverige än i många andra länder.
            Det finns även gott om billiga och tillgängliga boenden på landsbygden
            där polistätheten i allmänhet är mycket låg. Ofta drabbas dessa
            områden i högre omfattning av brottslighet eftersom många av ligorna
            begår brott i närheten av sin ankarplats. På flera platser på
            landsbygden i Sverige är situationen allvarlig. Många människor
            känner en djup oro inför inbrott och stöldbrott vilket de inte
            hade behövt göra om rättssamhället och brottsbekämpningen fungerade
            bättre. Allt detta skapar frustration och missnöje som leder till
            att förtroendet för rättssamhället urholkas. Enligt en mätning
            som SOM-institutet genomförde 2016 är förtroendet för polisen
            17 procent lägre på landsbygden än i tätorter och städer.
          </p>
          <p xml:id="i-QT3mP94knHvrVdiCY3j3nz">
            Enligt en undersökning som Lantbrukarnas Riksförbund genomförde
            för några år sedan angav tre av tio lantbrukare att de själva
            under de senaste två åren varit utsatta för brott. Bedrägerier
            samt stöld av drivmedel, maskiner och redskap var vanligast bland
            de drabbade. Över hälften av de som medverkade i undersökningen
            ansåg också att en polisanmälan gav dålig effekt. Alltför ofta
            genomförs det inte någon brottsutredning vid dessa brott eller
            så läggs utredningarna ner i förtid. Vi vill därför begränsa möjlig­heterna
            att inte påbörja eller att i förtid lägga ned brottsutredningar.
            Detta gäller framförallt i de fall där det finns ett särskilt
            intresse av upprättelse för brottsoffret. Här finns särskilt starka
            skäl för att brottet bör utredas, lagföras och – om bevisningen
            håller – leder till att ett straff döms ut. Om en förundersökning
            läggs ner ska polisen tydligt redogöra för vilka åtgärder som
            har vidtagits och anledningen till att ärendet läggs ner.
          </p>
          <head xml:id="i-RaxsiU4oLnGh4GUYJibB5w" type="h2">
            Skärpta gränskontroller
          </head>
          <p xml:id="i-9sNZAVKUTTqX53kfj1SMeP">
            Andra exempel som understryker problematiken för företagare på
            landsbygden är att stölderna av entreprenadmaskiner och traktorer
            ökade med närmare 100 procent mellan 2007 och 2014. I två tredjedelar
            av fallen återfinns aldrig dessa maskiner. Skälet är enligt polisen
            att stöldgodset oftast sänds till utlandet. Även majoriteten av
            det stöldgods som de internationella brottsnätverken kommit över
            förs ut från Sverige. Den utökade kontrollverksamheten av in-
            och utresandetrafik vid gränspassager och deltagande i internationellt
            polissamarbete har sannolikt försvårat utförseln av stöldgods
            något. Men fler insatser behövs för att motverka att de internationella
            brottsnätverken kan föra ut stulet gods över gränserna. En aktiv
            samverkan mellan myndigheter, i synnerhet mellan polisen och Tullverket,
            är en viktig del i ett sådant arbete. En skarpare gränskontroll
            skulle kunna försvåra införsel av exempelvis vapen- och drogförsändelser
            till Sverige såväl som utförsel av stöldgods till andra länder.
            I det sammanhanget bör det ses över vilka förbättringsåtgärder
            som kan vidtas för att tullen ska ha rätt förutsätt­ningar att
            mer effektivt kunna motverka brott vid gränsen. I till exempel
            Norge och Nederländerna har gränsövervakningen förstärkts genom
            utökad kameraövervakning. Vi anser att det behövs ytterligare
            insatser för att motverka utförsel av stöldgods till andra länder,
            varför vi vill se över Tullverkets befogenheter.
          </p>
          <head xml:id="i-mPLY4pBXK3vnx3rJpinPr" type="h2">
            Skärpta straff och utvisning
          </head>
          <p xml:id="i-CVQqPBNfTN2gkY4vsdSQZR">
            Den låga risken för att bli fälld för olika tillgreppsbrott i
            kombination med låga straff­skalor i Sverige har lett till att
            allt fler internationella brottsnätverk valt att etablera sig
            i Sverige. Det är för enkelt för dessa brottsnätverk att vara
            verksamma i Sverige samtidigt som tillgången till stöldbegärliga
            föremål är betydande.
          </p>
          <p xml:id="i-BBnv2R8FJY15em9WdWvqzT">
            Moderaterna har länge drivit frågan om skärpta straff för bostadsinbrott.
            Bostads­inbrott innebär en stor integritetskränkning som ofta
            får allvarliga konsekvenser för de utsattas trygghet. Många upplever
            en stor oro och mår dåligt långt efter att inbrottet skedde. För
            att fånga upp allvaret i brottsligheten och den kränkning som
            det innebär vill vi skärpa straffen så att fler inbrott leder
            till fängelsestraff. Vi vill införa ett nytt brott, inbrottsstöld,
            med minimistraffet fängelse i ett år.
          </p>
          <p xml:id="i-N3ZmXXDYdM4ZS4XJF2Gvhs">
            De fängelsestraff som utdömts i Sverige har visat sig ha begränsad
            effekt för att avskräcka medlemmarna från internationella brottsnätverk.
            Vi anser att de utländska medborgare som dömts till fängelsestraff
            i högre omfattning bör avtjäna straffen i sina hemländer. Detta
            gäller framförallt för dömda personer som är EU-medborgare. Detta
            skapar bättre förutsättningar för utslussning och återanpassning
            av den frihetsberövade personen när straffet väl är avtjänat.
            På så sätt kan den frihetsberövade personen även hålla kontakt
            med familj och anhöriga vilket underlättar den sociala anpassningen.
            Regeringen bör därför se till så att andra länder tar sitt ansvar
            och tar hem sina brottslingar.
          </p>
          <p xml:id="i-Ed8LawEM4cXBqQgJtfVDip">
            Bland utländska medborgare som avtjänar sitt fängelsestraff i
            Sverige är majoriteten dömda för tillgreppsbrott. Forskning visar
            att återfallsrisken är betydande bland de som tillhör internationella
            brottsnätverk. Det finns en rad exempel på gärningsmän som återkommit
            till Sverige efter avtjänat fängelsestraff för att begå nya brott.
            Idag döms endast en fjärdedel av de som fällts för tillgreppsbrott
            till utvisning. Erfarenheter från Norge visar att just möjligheten
            till utvisning har spelat en central roll för att minska problemen
            med internationella brottsnätverk. Dagens förutsättningar för
            utvisning på grund av brott har i huvudsak sett likadana ut sedan
            år 1994. Vi vill att dessa förutsätt­ningar utökas så att brott
            med ett straffvärde på sex till tolv månaders fängelse ska kunna
            leda till utvisning även om återfallsrisk inte föreligger. Vi
            vill också säkerställa att åklagare alltid yrkar på utvisning
            då förutsättningarna i lagstiftningen för detta är uppfyllda.
          </p>
        </div>
        <div type="motSignatures">
          <list>
            <item xml:id="i-V4XV5Bnrzp5aqdBfPcy6df">
              Tomas Tobé (M)
            </item>
            <item xml:id="i-HCJtBJMsavqKfXWep9TNzX">
              Krister Hammarbergh (M)
            </item>
            <item xml:id="i-MUSXURD7j2BPRYWYUDAA73">
              Anti Avsan (M)
            </item>
            <item xml:id="i-RAhUD4Xeq9ipXGhNZgECNp">
              Anders Hansson (M)
            </item>
            <item xml:id="i-KLSXLjQpNMPCozyCCy85Uf">
              Ellen Juntti (M)
            </item>
            <item xml:id="i-RC4nguS9UaGdBFgyfZmgdT">
              Pål Jonson (M)
            </item>
          </list>
        </div>
      </div>
    </body>
  </text>
</TEI>
