<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-KrU-00314">
  <teiHeader>
    <fileDesc>
      <titleStmt>
        <title>Internationella idrottsevenemang till Sverige</title>
        <author corresp="i-A1WkfiAbmndDMThhAvrWEm">av Hans Backman (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Internationella idrottsevenemang till Sverige</title>
          <idno type="rdwebb">GU02Kr314</idno>
          <rs type="number">Kr314</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GU02Kr314/text</ref>
          <ref type="dokument_url_html">http://data.riksdagen.se/dokument/GU02Kr314</ref>
          <ref type="dokumentstatus_url_xml">http://data.riksdagen.se/dokumentstatus/GU02Kr314</ref>
          <ref type="doc">http://data.riksdagen.se/fil/2DDEBF67-2528-4B83-BD1F-D1F6C2D7B650</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-A1WkfiAbmndDMThhAvrWEm</idno>
            <name>Hans Backman</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HLPUG5bh1onWfeEFA8G9f3" type="signed"/>
        <correspContext corresp="i-HLPUG5bh1onWfeEFA8G9f3">
          <note type="signatory" corresp="i-A1WkfiAbmndDMThhAvrWEm"/>
        </correspContext>
        <correspAction xml:id="i-PQnsUp9Vt7xSpPDmCXDwVQ" type="referral">
          <date when="2006-11-07"/>
        </correspAction>
        <correspAction xml:id="i-EaqddWE3osqTtW7Z9spjs4" type="dismissal">
          <date when="2006-11-07"/>
        </correspAction>
        <correspAction xml:id="i-UhfsFHP7kDMk1jGSKRH2jX" type="numbering">
          <date when="2006-11-02"/>
        </correspAction>
        <correspAction xml:id="i-9NGU8YbRKc9Lnfx3PMxwiC" type="submission">
          <date when="2006-10-31"/>
        </correspAction>
        <correspAction xml:id="i-Cc51ZxVBNBCa6VFbd5Bh9P" type="transfer">
          <date when="2006-10-31"/>
        </correspAction>
        <correspAction xml:id="i-2zNG29QRXp5SP3GA7ixiAe" type="assigned"/>
        <correspContext corresp="i-2zNG29QRXp5SP3GA7ixiAe">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VKywhgiWcpQknDKhZSPkid" type="motBody">
        <div xml:id="i-4sQMLqtCF63nUYBLyjc17f" type="motProposal" subtype="förslag">
          <head xml:id="i-F6NZqCbXXvMWnFixbBbjoq">
            Förslag till riksdagsbeslut
          </head>
          <p xml:id="i-UHVt1WZpyTmNjzcKKZFF5">
            Riksdagen tillkännager för regeringen som sin mening vad i motionen
            anförs om en samlad diskussion med idrottens organisationer, besöksnäringen,
            kommunerna och staten med målet att utveckla en modell för hur
            Sverige ska vinna hem fler stora internationella idrottsevenemang
            som en viktig faktor för tillväxt och utveckling i landet.
          </p>
        </div>
        <div xml:id="i-YSGJQv7T3avfBuVBhK6TWe" type="motContent">
          <head xml:id="i-Bj9eg9e5xxvPa1psJetKRs" type="h1">
            Internationella idrottsevenemang till Sverige
          </head>
          <head xml:id="i-3WSe3iJRwP9tZRFmKLbrdG" type="h1">
            Motivering
          </head>
          <p xml:id="i-LXfNEjjoouwjKFT1ejyrD5">
            Det torde råda en allmän enighet om det positiva i att få stora
            idrottsevenemang till Sverige. Ett stort antal undersökningar
            visar att de, förutom den ökade uppmärksamheten, ger betydande
            intäkter till såväl den arrangerande kommunen som staten. Och
            självklart skänker de alla idrottsintresserade svenskar glädje
            och stolthet.
          </p>
          <p xml:id="i-QggpqHedYYbYxvsdfkmmT">
            Trots den samhällsnytta de stora evenemangen gör på olika plan
            är det oftast den arrangerade idrottsorganisationen tillsammans
            med berörd kommun som ensam tvingas stå för riskerna. Ett exempel
            är friidrotts-VM i Göteborg 1995, som enligt den gjorda utvärderingen
            genererade avsevärda samhällsintäkter men ändå medförde ett stort
            ekonomiskt avbräck för Friidrottsförbundet. Denna situation har
            lett till att många idrottsförbund i dag säger sig vara tveksamma
            till att söka arrangörskap för stora internationella mästerskap
            eftersom de inte vill riskera sin framtida verksamhet. Det gäller
            också idrottsrörelsen som helhet.
          </p>
          <p xml:id="i-YThALECLQKLkJZjyWNEFNC">
            Med tanke på evenemangens samhällsbetydelse bör de inte betraktas
            enbart som en fråga för idrotten och idrottspolitiken utan lika
            mycket som en näringspolitisk fråga. Det innebär att alla berörda
            parter idrottens organisationer, besöksnäringen, kommunerna och
            staten involveras i diskussionerna och tar sin del av de ekonomiska
            riskerna och möjligheterna. På Riksidrottsförbundets initiativ
            förs redan diskussioner mellan idrottsrörelsen och företrädare
            för turistnäringen.
          </p>
          <p xml:id="i-BahgpuzyQdcjVmWzfPRiSF">
            Den internationella konkurrensen om arrangörskapet för stora
            idrottsevenemang har hårdnat. I många länder har speciella organisationer,
            med deltagande från olika berörda parter, skapats för att stötta
            såväl ansökningar inför som senare genomförande av evenemang.
            Sverige befinner sig här på efterkälken.
          </p>
          <p xml:id="i-SwqjGY845tQuygkkog2J9Z">
            Björn Eriksson, ordförande i Svenska Skidskytteförbundet, Nils
            Källmark, ordförande i Svenska Konståkningsförbundet, och Carl
            Erik Stålberg, ordförande i Svenska Skidförbundet, redovisade
            i en debattartikel i Dagens Nyheter år 2006 att internationella
            idrottsevenemang verkligen kan ge tillväxt. De skriver bl.a. om
            att tyska Postbanken har gjort en studie som visar att fotbolls-VM
            kommer att höja BNP-tillväxten med en halv procent fördelat på
            tre år. Fotbollen förväntades också skapa 40 000 nya arbetstillfällen,
            varav 10 000 kan bli bestående, skriver Eriksson, Källmark och
            Stålberg.
          </p>
          <p xml:id="i-35gjvic2jPfvRBF2dD3r78">
            I tidningen Svensk Idrott påpekade också Karin Mattsson, ordförande
            i Riksidrottsförbundet, i en ledare år 2006 att det inte bara
            är de internationella mästerskapen som bidrar till ökad tillväxt
            utan även årligen återkommande tävlingar som O-ringen.
          </p>
          <p xml:id="i-7PtqyuRGunnMfZ72BTDvj5">
            O-ringen, som i juli 2006 genomfördes i Hälsingland, är världens
            största orienteringstävling med 15 000 starter och totalt 30 000
            besökare. 1 500 av löparna kommer från utlandet. Sverige och orten
            där tävlingen genomförs marknadsförs och nya jobb skapas alltså
            varje år i samband med tävlingen. En oberoende undersökning visar
            att samhällsintäkterna (intäkterna för konsumtion från tillresta
            besökare) från O-ringen i Uddevalla 2003 med 25 000 besökare var
            48 miljoner kronor, skriver Mattsson i Svensk Idrott.
          </p>
          <p xml:id="i-Pz3HJbQHpkhKzQw7LoCsid">
            En marknadsundersökning genomförd av Rubin Reasearch &amp; Consulting
            i Bromma som beställdes av projektet Idrott och Turism i Hälsingland
            visar nu också att 83 % av de drygt 20 000 idrottsturister som
            var på plats under O-ringen i Hälsingland gjorde en eller flera
            resor i landskapet i samband med orienteringstävlingen.
          </p>
          <p xml:id="i-EQrZL584nrRoGhXLv3dGGj">
            Enligt Hälsingekuriren den 11 oktober 2006 visar marknadsundersökningen
            också att O-ringen är en guldkalv som hälsingekommunerna kan ha
            nytta av även i framtiden. 91 % av turisterna svarade nämligen
            att Hälsingland är en plats som de skulle besöka igen som vanlig
            turist.
          </p>
          <p xml:id="i-EokCeZrha93BoTNWsVmMev">
            Gunilla Johansson, projektledare i Idrott och Turism i Hälsingland,
            konstaterar att det är en väldigt hög siffra. Hon säger att det
            med andra ord innebär att drygt 18 000 personer gärna vill komma
            tillbaka till Hälsingland. Gunilla Johansson konstaterar också
            att det turistekonomiska inflödet var över 80 miljoner kronor,
            vilket betyder ungefär 3,5 miljoner i rena skatteintäkter för
            kommun och landsting.
          </p>
          <p xml:id="i-9pE72c2gQdkns8NwxDuFS6">
            Jag anser därför att det behövs en samlad diskussion med idrottens
            organisationer, besöksnäringen, kommunerna och staten med målet
            att utveckla en modell för hur Sverige ska vinna hem flera stora
            internationella idrottsevenemang som en viktig faktor för tillväxt
            och utveckling i landet.
          </p>
        </div>
        <div xml:id="i-8SRrmYrX1sojV9xAre3DDa" type="signatureBlock">
          <list xml:id="i-2FDtJfRYTPyNTUZu9UdnRV">
            <item xml:id="i-Babygrqww5rYN9WFKrvbp2" who="i-A1WkfiAbmndDMThhAvrWEm" type="signature">
              Hans Backman (fp)
            </item>
          </list>
        </div>
      </div>
    </body>
  </text>
</TEI>
