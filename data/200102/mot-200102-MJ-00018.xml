<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0018/mot_200102_MJ_0018-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ18 pnr: m1919
          </p>
          <p>
            Motion till riksdagen 2001/02:MJ18
          </p>
          <p>
            av Carl Fredrik Graf (m) med anledning av prop. 2001/02:65
          </p>
          <p>
            Ändrad ordning för utdömande av vite enligt miljöbalken m.m.
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att införa begreppen uppsåt och oaktsamhet
            för att besluta om miljösanktionsavgifter. 2. Riksdagen tillkännager
            för regeringen som sin mening vad i motionen anförs om möjligheter
            att efterge miljösanktionsavgifter. 3. Riksdagen tillkännager
            för regeringen som sin mening vad i motionen anförs om att det
            inte skall kunna gå att besluta om både miljösanktionsavgift och
            böter för samma förseelse.
          </p>
          <p>
            Motivering
          </p>
          <p>
            Regeringen föreslår i propositionen vissa ändringar i miljöbalken.
            Men dessa räcker inte. Miljöbalken har sedan den infördes kommit
            att fungera som ett hindrande eller störande inslag för företagandet
            i Sverige i vissa avseenden, utan att det blivit miljömässigt
            positiva effekter. När det gäller att skapa ett bra företagsklimat
            i landet, så handlar det om att genomföra flera olika typer av
            förändringar av lagstiftningen på olika områden. Det gäller till
            exempel på skatteområdet, arbetsmarknadens lagar, konkurrensfrågor
            m.m. Tyvärr visar det sig att miljöbalken leder till en ökad rättsosäkerhet
            för många. Det är närmast miljösanktionsavgifterna jag tänker
            på. Miljösanktionsavgifterna har till sin utformning stora likheter
            med skattetillägget. Avgiften är administrativ och beslutas av
            en myndighet utan hänsyn till om det funnits något uppsåt. Vidare
            kan avgiften kombineras med böter. En medborgare kan således i
            praktiken komma att behöva betala avgifter/böter två gånger för
            samma sak. En sådan ordning bidrar till ett försämrat företagsklimat,
            förutom att det är principiellt helt fel. Det finns otaliga exempel
            på företagare som drabbats helt orimligt av dagens regler. En
            för sent inlämnad blankett kan till exempel leda både till
          </p>
          <pb facs="riksdagen-motions-pdf/data/200102/mot_200102_MJ_0018/mot_200102_MJ_0018-0002.pdf"/>
          <p>
            2001/02:MJ18
          </p>
          <p>
            avgifter och böter, trots att det inte inträffat någon reell
            skada på miljön. För mindre företag, som inte har särskild personal
            avsatt för administration, kan dessa regler bli mycket kännbara.
            Regeringen måste därför snarast återkomma till riksdagen med förslag
            som innebär att miljösanktionsavgifter skall beslutas med beaktande
            av om den som agerat har gjort det med uppsåt eller oaktsamhet.
            Reglerna skall utformas så att det är möjligt för beslutande myndighet
            att helt eller delvis efterge miljösanktionsavgiften. Dagens eftergiftsmöjligheter
            är helt otillräckliga. Regeringen bör, likaså snarast, återkomma
            med förslag som innebär att dubbla sanktionsavgifter ej skall
            kunna beslutas. Om en domstol beslutar om böter av något slag,
            så bör en eventuellt tidigare beslutad miljösanktionsavgift för
            samma förseelse avräknas från boten.
          </p>
          <p>
            Stockholm den 18 januari 2002 Carl Fredrik Graf (m)
          </p>
        </div>
      </div>
    </body>
  </text>
</TEI>
