<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-NU-00323">
  <teiHeader>
    <fileDesc>
      <titleStmt>
        <title>Utförsäljning av statliga företag</title>
        <author corresp="i-TUvkLNfgGDFH5c5z5RL7Kw">Christer Eirefelt m. fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utförsäljning av statliga företag</title>
          <idno type="rdwebb">GA02N323</idno>
          <rs type="number">N323</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GA02N323/text</ref>
          <ref type="dokument_url_html">http://data.riksdagen.se/dokument/GA02N323</ref>
          <ref type="dokumentstatus_url_xml">http://data.riksdagen.se/dokumentstatus/GA02N323</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TUvkLNfgGDFH5c5z5RL7Kw</idno>
            <name>Christer Eirefelt</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-85VtituoXaBtWGEYWBeNQ8</idno>
            <name>Gudrun Norberg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-EjgCsasV3xuCur7HxqaNHA</idno>
            <name>Hadar Cars</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9zMaK3CVtpd6kY7dATfeep</idno>
            <name>Kjell-Arne Welin</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MDEvr7GN8jBuaSwwg6Xz8N" type="signed"/>
        <correspContext corresp="i-MDEvr7GN8jBuaSwwg6Xz8N">
          <note type="signatory" corresp="i-TUvkLNfgGDFH5c5z5RL7Kw"/>
          <note type="signatory" corresp="i-85VtituoXaBtWGEYWBeNQ8"/>
          <note type="signatory" corresp="i-EjgCsasV3xuCur7HxqaNHA"/>
          <note type="signatory" corresp="i-9zMaK3CVtpd6kY7dATfeep"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_n_323/mot_198687_n_323-001.pdf"/>
      <div xml:id="i-C45GuEYipwJW9zrpQuRFdF" type="motHeader">
        <div xml:id="i-Wy6vYD9smJRwD6t4UFQvzj" type="motTitle"/>
        <div xml:id="i-54YSbn5f4FFJdut7wqASZQ" type="motSubmissionInfo"/>
      </div>
      <div xml:id="i-UrgvNQ3RenZBzziHBa555H" type="motBody">
        <div xml:id="i-8dyEoVLNtunMKvNozYmUhe">
          <p xml:id="i-22HasGWcRp58cYpcZZP4W6">
            Motion till riksdagen
          </p>
          <p xml:id="i-UoN1AizJgmjaCaRZ5QqHZD">
            1986/87:N323
          </p>
          <p xml:id="i-Vr3qssUEqy19UoxPGi4f2T">
            Christer Eirefelt m. fl. (fp) Utförsäljning av statliga företag
          </p>
          <p xml:id="i-KWE2e24vn7KiYHUxCmuo61">
            I Sverige driver staten affärsverksamhet både i skydd av monopol
            och i branscher med konkurrens från enskilda företag. Verksamheten
            sker genom statligt ägda bolag, affärsdrivande verk och dotterbolag
            till affärsverken. De statliga företagen är 180 till antalet och
            deras verksamhetsinriktning varierar kraftigt. I gruppen ingår
            industriföretag, kreditinstitut, affärsverk m.m. Dessa företag
            innehar dessutom minoritetsandelar i inte mindre än 862 bolag.
            Verksamheten spänner mellan så vitt skilda verksameter som kurortsverksamhet
            och stålproduktion. Den brokiga sammansättningen speglar det faktum
            att få eller inga principer varit vägledande vid företagsför-
            värven. Någon fortlöpande översyn eller utförsäljningsstrategi
            tycks inte heller ha förekommit. Statliga ingrepp i näringslivet
            kan ibland vara motiverade till följd av marknadsmisslyckanden,
            dvs. situationer då den rena marknadslösningen leder till en felaktig
            resursfördelning. Ett klassiskt exempel utgörs av företaget som
            förorenar ett visst vattendrag när det producerar en vara (s.k.
            negativa externa effekter). För att komma till rätta med dessa
            problem står valet mellan marknadskonforma ingrepp (avgifter,
            utsläppsrättigheter m.m.) och direkt reglering (koncessioner eller
            statligt övertagande av produktionen). Vår inställning är att
            denna typ av imperfektioner skall korrigeras via marknadskonforma
            medel. Externa effekter i produktionen motiverar således inte
            statligt ägande. Det andra skälet som brukar anföras till försvar
            för statlig produktion gäller kollektiva varor som brandkår, rättsväsende
            och försvar. Dessa varor är odelbara, dvs. alla åtnjuter tjänsterna
            vare sig de betalar för dem eller inte. Detta skapar problem vid
            fördelningen av betalningsansvaret vilket i den rena marknadslösningen
            leder till för låg produktion. För att erhålla en tillräcklig
            kollektiv varu- och tjänsteproduktion krävs att staten står för
          </p>
          <p xml:id="i-5Po8BdK6pHgLwJuM3Gr24U">
            finansieringen medan produktionen, i de fall då så är möjligt,
            kan läggas ut på entreprenad eller via ett anbudsförfarande. Staten
            behöver således inte ta över produktionen. Ett tredje argument
            för statlig produktion är att det kan föreligga stordriftsfördelar
            i produktionsprocessen (s. k. naturliga monopol). I sådana fall
            innebär den samhällsekonomiskt effektiva produktionen en finansiell
            förlust, varför privat företagande skulle leda till för låg produktion.
            Det finns dock andra sätt att lösa problemet än att låta produktionen
            ske i statlig regi. Antingen kan staten välja att subventionera
            produktionen eller så kan den läggas ut på anbud. En annan lösning
            kan vara, som i fallet SJ och Televerket,
          </p>
          <p xml:id="i-YXYzUDrUhUqVHvqYejf8GJ">
            1" Riksdagen 1986/87.3 saml. Nr N322-329
          </p>
          <pb facs="riksdagen-motions-pdf/data/198687/mot_198687_n_323/mot_198687_n_323-002.pdf"/>
          <p xml:id="i-D14FhMQH5Sp6SKmqtcw6b6">
            att staten står för investeringar och underhåll av ban- resp.
            telenät (genom entreprenad) medan driften tillåts ske i konkurrens
            mellan fristående bolag. Det är denna senare modell vi förespråkar.
            Det fjärde argumentet är att staten önskar bedriva en viss verksamhet
            i syfte att skapa konkurrens inom en bransch. Bevakningsföretaget
            ABAB skapades i detta syfte. Samtidigt gav man bolaget monopol
            inom bevakning- en av ”särskilt viktiga statliga totalförsvarsobjekt”.
            Detta har snedvridit konkurrensen. Resultatet har således blivit
            det motsatta än vad som åsyftades. En liknande situation råder
            inom bankverksektorn till följd av den särbehandling från staten
            som PK Banken erhåller. Konkurrensen inom en bransch kan under
            en kortare tid vara ofullständig. Vinstläget inom branschen kommer
            då att vara ovanligt högt, vilket stimulerar nyetableringar. Så
            småningom pressas vinsterna ner till en mera normal nivå och inflödet
            av produktionsresurser faller. Erfarenheterna visar att statlig
            inblandning endast snedvrider konkurrensen då vinstkraven i allmänhet
            sätts lägre i statligt drivna företag än i privata och då de senare
            dessutom har tillgång till billiga krediter. Detta i sig leder
            till konkurrens- snedvridning. Statens roll är således att se
            till att inga etableringshinder råder samt att motarbeta prisöverenskommelser.
            Denna funktion sköts av NO. Inte heller konkurrensargumentet äger
            således någon relevans. Staten har slutligen, av regional- och
            arbetsmarknadspolitiska skäl ofta valt att överta enskilda företag
            i en krisdrabbad region eller bransch. Vi tror inte att en cementering
            av en historisk näringslivsstruktur är det bästa sättet att stimulera
            sysselsättning och en regionalt tillfredställande näringslivss-
            truktur. Det existerar således få argument som motiverar nuvarande
            omfattning av den statliga varu- och tjänsteproduktionen. Förändringar
            i omvärlden gör det dessutom nödvändigt att se över de motiv som
            ursprungligen låg bakom statsingripandet. Man bör således fortlöpande
            uppskatta och jämföra kostnaderna inom de bägge systemen och välja
            den institution och modell som för det aktuella syftet är mest
            effektiv. Det finns däremot stora faror med statlig affärsverksamhet.
            Ofta står statens roll som företagsägare i konflikt med statens
            huvudsakliga uppgifter i samhället. Resultatet blir en sammanblandning
            mellan statens olika roller vilket i allmänhet har en menlig inverkan
            på de statliga företagens skötsel. Dessutom leder ofullständigt
            definierade avkastningskrav och tillgång till ”artificiellt” billig
            finansiering ofta till konkurrenssnedvridning och sam- hällsekonomiska
            förluster. Inom OECD ser vi idag en omfattande utförsäljning av
            statliga företag. I England har en systematisk utförsäljning redan
            påbörjats med positiva effekter på företagens lönsamhet och effektivitet.
            1984 sålde t. ex. statliga British Leyland bilföretaget Jaguar.
            Under Jaguars första år som ett privatägt bolag ökade försäljningen
            med 15 96 och vinsten med 100 96. Även i länder som Frankrike,
            Holland, USA m. fl. pågår liknande försäljningar. Det finns skäl
            att även i Sverige se över floran av statliga företag. I första
            hand bör de statliga företag som arbetar i konkurrens med andra
            företag säljas. Det statliga budgetunderskottet motiverar en utförsäljning
            av statliga företag. En sanering av statens skuldbörda minskar
            statens upplåningsbe-
          </p>
          <p xml:id="i-M9X6oRodopxH4wzfWrRc37">
            Mot. 1986/87 N323
          </p>
          <pb facs="riksdagen-motions-pdf/data/198687/mot_198687_n_323/mot_198687_n_323-003.pdf"/>
          <p xml:id="i-13XrFJE4azJZoBjoJb1GQc">
            hov, vilket lättar trycket på penningmarknaden. Resultatet blir
            lägre räntor och en högre investeringsnivå. Vi behandlar detta
            ämne utförligare i partimotionen om den ekonomiska politiken.
            För det första är konjunkturläget för tillfället särskilt gynnsamt
            för en utförsäljning. En rad av statens industriföretag går nu
            med vinst vilket gör det möjligt att få ut ett bra pris. För det
            andra är den svenska kapitalmarknadens likviditet för närvarande
            mycket god. En omfattande utförsäljning hade för bara några år
            sedan med största sannolikhet tagit i anspråk en så stor del av
            kapitalutbudet att det privata näringslivets kapitalförsörjning
            fördyrats. En utförsäljning på mellan 4 och 6 miljarder per år
            under ett antal år bör vara möjligt. Vad vi åsyftar är framför
            allt att bolagen säljs ut på börsen. För att erhålla en skattning
            av lämpligt pris bör en ”skuggförsäljning” av aktier först ske.
            Intresserade köpare inbjuds till en begränsad ”förhandel” liknande
            den som sker på den amerikanska ”primary market”. Genom denna
            förhandel ges staten en indikation om lämpligt introduktionspris.
            Följande bolag och affärsverk bör särskilt övervägas för försäljning:
            stora delar av Procordia — koncernen, t.ex. ABAB, Liber, SARA,
            ACO, Gambrinius och ASSI, ett antal av affärsverkens dotterbolag,
            t.ex. AB Trafikrestauranger och Domänverken AB. Även företagen
            Cementa, Lux- or, NCB, SSAB och resterna i Zenit bör säljas. Successivt
            bör statens engagemang i Svenska Varv upphöra. Lämpliga utförsäljningsobjekt
            i Svenska Varv-koncernen är Calor Celsius, Götaverken Arendal,
            Generator m. fl. Även delar av Vattenfall torde kunna säljas ut.
            Vad beträffar de statliga kreditinstituten bör en utredning tillsättas
            för att närmare undersöka vilka som bör avyttras. Flera av dessa
            institut uppkom för att mildra kreditregleringens negativa effekter
            och har nu spelat ut sin roll. Exempelvis finns det få skäl som
            motiverar Sverige Investeringsbank ABs fortlevnad. Riksdagen bör
            uppmana regeringen att omedelbart utarbeta en strategi för en
            utförsäljning av statliga företag.
          </p>
          <p xml:id="i-H31hFT7fXcDM5Niv79yJo">
            Hemställan
          </p>
          <p xml:id="i-FtKwURBHKYzSsAhCAnaV4p">
            Vi hemställer att riksdagen hos regeringen begär en strategi
            för en utförsäljning och börsintroduktion av statliga företag.
          </p>
          <p xml:id="i-41aivQnc5gfnZT8DeB8A1v" type="date">
            Stockholm den 20 januari 1987
          </p>
          <p type="signatureBlock" id="i-G3oZTX8qC7Ls5jqkh6NPfe">
            Christer Eirefelt (fp)
          </p>
          <p xml:id="i-6wiMXEnwgafeQJ3wqJkHVE">
            Gudrun Norberg (fp) Hadar Cars (fp) Kjell-Arne Welin (fp)
          </p>
          <p xml:id="i-MT9Zd9QxL8r1AeZHbTi8NU">
            Mot. 1986/87 N323
          </p>
        </div>
      </div>
    </body>
  </text>
</TEI>
