<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-FöU-00219">
  <teiHeader>
    <fileDesc>
      <titleStmt>
        <title>Hälsoeffekter av strålning</title>
        <author corresp="i-WTCYyz27itjvuvffL1vZLi">av Elina Linna m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hälsoeffekter av strålning</title>
          <idno type="rdwebb">GU02Fö219</idno>
          <rs type="number">Fö219</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GU02Fö219/text</ref>
          <ref type="dokument_url_html">http://data.riksdagen.se/dokument/GU02Fö219</ref>
          <ref type="dokumentstatus_url_xml">http://data.riksdagen.se/dokumentstatus/GU02Fö219</ref>
          <ref type="doc">http://data.riksdagen.se/fil/87E6E3C4-5E1F-4659-A21D-2B04E3BCBA12</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LFyViHTyMiWogRy4kLkXT" type="signed"/>
        <correspContext corresp="i-LFyViHTyMiWogRy4kLkXT">
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-XmUJTgCxVGry1d6fMeim6W" type="referral">
          <date when="2006-11-07"/>
        </correspAction>
        <correspAction xml:id="i-44J13BDdVcPTRs1AjAd2Yg" type="dismissal">
          <date when="2006-11-07"/>
        </correspAction>
        <correspAction xml:id="i-8DLF3h4NeEeckQAL5UCe5j" type="numbering">
          <date when="2006-11-02"/>
        </correspAction>
        <correspAction xml:id="i-9Y6spoMs9j55minDZPaxvp" type="submission">
          <date when="2006-10-31"/>
        </correspAction>
        <correspAction xml:id="i-4VCNFtDRwX5WBHg6ZEh9Js" type="transfer">
          <date when="2006-10-30"/>
        </correspAction>
        <correspAction xml:id="i-K3LW6mp4cxacrqYhG3cFmy" type="assigned"/>
        <correspContext corresp="i-K3LW6mp4cxacrqYhG3cFmy">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7zkVesMR6j9GZ7CsnLhiEj" type="motBody">
        <div xml:id="i-sVdZwNMfDmy2eJWPowasP" type="TOC">
          <head xml:id="i-6GuShfSULbRyrwGYQryae9">
            1 Innehållsförteckning
          </head>
          <list xml:id="i-TNSjuMxFskxy2DzikP39na">
            <item xml:id="i-TpSLgCW16F74MbhzdEAaec">
              2 Förslag till riksdagsbeslut 2
            </item>
            <item xml:id="i-Fuzvx6CcBzqnHyZUTf1uBw">
              3 Elektromagnetiska fält och ohälsa 3
            </item>
            <item xml:id="i-JHKj12G8HBfdCjfcuFdAFY">
              4 Forskning om elektromagnetiska fält och ohälsa 3
            </item>
            <item xml:id="i-6hQJDnr9K3d5AmS3qZiKJm">
              5 Mobiltelefoner 4
            </item>
            <item xml:id="i-EEX7DiTfmxL5bLdfDnzvmz">
              6 Basstationer 4
            </item>
            <item xml:id="i-ExUxyC548knt1gocvwbxU9">
              7 Elöverkänslighet 5
            </item>
            <item xml:id="i-Pu1MwR3UiikorFuYHNNCWD">
              8 Är elöverkänslighet en sjukdom? 5
            </item>
            <item xml:id="i-Xtnvu6tZQ713QTAqCow6jx">
              9 Konsumentverket 6
            </item>
            <item xml:id="i-8QVjn8zMUMNC8ksPRKyFKm">
              10 Krav på produkter vid statlig upphandling 7
            </item>
          </list>
        </div>
        <div xml:id="i-3Sx3rUtNkyp9BkR6qdYyt2" type="motProposal" subtype="förslag">
          <head xml:id="i-9N13HrDZxogcyshJ7bVJN3">
            2 Förslag till riksdagsbeslut
          </head>
          <list xml:id="i-XCZiPxo926CpR4pt9JdYka" style="ol">
            <item xml:id="i-94UPzBP33pLAPkATenHh7b">
              Riksdagen tillkännager för regeringen som sin mening vad i motionen
              anförs om ett nationellt forskningsprogram avseende elektromagnetisk
              strålning och hälsoeffekter.
            </item>
            <item xml:id="i-9rLmHRh6FHsEc8kBkoimZ8">
              Riksdagen tillkännager för regeringen som sin mening vad i motionen
              anförs om varningstext på mobiltelefoner och dect-telefoner.
            </item>
            <item xml:id="i-Udtm7cHvmBG8Ei3cHpzs8W">
              Riksdagen tillkännager för regeringen som sin mening vad i motionen
              anförs om analys av konsekvenser på grund av ändrad lag avseende
              ledningsrätt. 1
            </item>
            <item xml:id="i-RowavpQ9QQcJEa8dMgJt3J">
              Riksdagen tillkännager för regeringen som sin mening vad i motionen
              anförs om att stödet till bostadsanpassning ska kunna användas
              till åtgärder för att elöverkänsliga ska kunna att bo kvar i sina
              hem. 1
            </item>
            <item xml:id="i-CLyyA1aCunNjmYXNVf8m4i">
              Riksdagen tillkännager för regeringen som sin mening vad i motionen
              anförs om enhetlighet och rättssäkerhet i bedömningen av elöverkänslighet.
              2
            </item>
            <item xml:id="i-SRaJPqfvCoKNw6zkDEXe9G">
              Riksdagen tillkännager för regeringen som sin mening vad i motionen
              anförs om att elöverkänslighet ska kunna godkännas som arbetsskada.
              2
            </item>
            <item xml:id="i-Lix1kA8fXmGcPK33HX8eQR">
              Riksdagen tillkännager för regeringen som sin mening vad i motionen
              anförs om att klassificera elöverkänslighet som sjukdom. 3
            </item>
            <item xml:id="i-LSwUi6ViK3tCjafJpB9uMx">
              Riksdagen tillkännager för regeringen som sin mening vad i motionen
              anförs om fortsatt forskning avseende elöverkänslighet.
            </item>
            <item xml:id="i-4FE9s7arhS2kXEBfvYPbbG">
              Riksdagen tillkännager för regeringen som sin mening vad i motionen
              anförs om Konsumentverkets ansvar för information och testning
              avseende mobiltelefoner. 1
            </item>
            <item xml:id="i-SiqDdvwegrN8Ef86PadYgE">
              Riksdagen tillkännager för regeringen som sin mening vad i motionen
              anförs om att staten bör utgå från TCO Developments riktlinjer
              för strålvärden m.m. avseende mobiltelefoner vid upphandling.
            </item>
          </list>
          <p xml:id="i-39AL6vrkYtTBLLkTDtcqKt">
            1 Yrkandena 3, 4 och 9 hänvisade till CU.
          </p>
          <p xml:id="i-4oagmzrXtrdc6iAS14TQuF">
            2 Yrkandena 5 och 6 hänvisade till SfU.
          </p>
          <p xml:id="i-DRS8KWZzdQkuFi5VbJmbEj">
            3 Yrkande 7 hänvisat till SoU.
          </p>
        </div>
        <div xml:id="i-MFrNoCgnhBLGVNoh8fC71b" type="motContent">
          <head xml:id="i-9mrwXHoWEqmL78Q6o4fZ95" type="h1">
            Hälsoeffekter av strålning
          </head>
          <head xml:id="i-LTUnCUKppMWnuNPutVbEh4" type="h1">
            3 Ele k tromag n etiska fält och ohälsa
          </head>
          <p xml:id="i-5aAY48xmyH4GuvmVRvCTNn">
            Frågan om relationerna mellan elektromagnetiska fält och ohälsa
            är mer aktuell än någonsin. Människor exponeras dagligen för olika
            typer av strålning från t.ex. mobiltelefoner, mobilmaster, bildskärmar
            och diverse elektrisk utrustning. Alltfler serviceinrättningar
            i samhället bygger sitt tjänsteutbud på att kommunikationen ska
            ske via mobiltelefon eller Internet. Ett snabbt och effektivt
            redskap för de flesta, men för många förenat med ohälsa. Fler
            och fler ställer sig därför frågan om vilken påverkan den ökade
            förekomsten av elektromagnetisk strålning har på hälsan, både
            på kort och lång sikt. Enskilda människor beskriver besvär och
            ohälsa vid användandet av datorer, mobiltelefoner och i samband
            med el i alla dess former.
          </p>
          <p xml:id="i-Kuwo3PBpykQ1GQEKYBExoC">
            En viss öppning och en mer ödmjuk inställning har iakttagits
            från Statens strålskyddsinstitut, som nu kan medge att man inte
            kan förutse långsiktiga effekter. Även Vetenskapsrådets granskning
            och sammanställning av svensk forskning öppnar för att mer forskning
            krävs innan man med säkerhet kan säga att elektromagnetisk strålning
            är helt ofarlig för människan.
          </p>
          <p xml:id="i-VTnZw9jtifTfDMPSjtuXvM">
            I det här sammanhanget är det värt att notera att det finns två
            olika hälsoproblem som man inte ska blanda ihop. Å ena sidan kan
            den som utsätts för elektromagnetisk strålning under lång tid
            eventuellt utsättas för hälsorisker som ökad risk för cancer eller
            andra sjukdomar. Å andra sidan har vi alla människor med elöverkänslighet
            som redan i dag upplever symtom när de kommer i kontakt med elektromagnetisk
            strålning.
          </p>
          <p xml:id="i-SVZnqTMFavKwpC6AfMfWxW">
            Sanningen är att vi inte vet vad som händer med hälsan efter
            långvarig exponering för strålning, att vissa vetenskapliga studier
            visar att det finns en påverkan medan andra pekar i en annan riktning.
          </p>
          <head xml:id="i-MYb9iG3AoZfSrMs2rqJ2dX" type="h1">
            4 Forskning om elektromagnetiska fält och ohälsa
          </head>
          <p xml:id="i-DN3yNNCM9QNFoXx9KxVXvw">
            Man kan alltså inte bortse från att det finns hälsorisker i samband
            med exponering för elektromagnetiska fält. Det är oroande att
            forskningen om sambandet mellan elektromagnetisk strålning och
            hälsa präglas av låsta positioner och infekterade konflikter.
          </p>
          <p xml:id="i-W4wSUYsZoW1H5pwE2RtmEV">
            På regeringens uppdrag genomförde Vetenskapsrådet 2004 en sammanställning
            och värdering av svensk forskning kring hälsoeffekter av elektromagnetiska
            fält. Där konstateras det att den svenska forskningen generellt
            håller en tillfredsställande vetenskaplig kvalitet. Vetenskapsrådet
            anser dock att det finns ett flertal metodologiska problem och
            att viss forskning får mycket splittrade omdömen av andra forskare.
            Under 2004 bedömde man att ca 80 personer var engagerade i forskning
            kring elektromagnetiska fält och hälsoeffekter och att forskningen
            inte avvek från internationell forskning vad gäller karaktären.
            De medel som var tillgängliga för forskningen under 2004 var ca
            9,5 miljoner kronor varav FAS var den största bidragsgivaren.
            Utöver dessa medel bedömdes också att resurser tillfördes från
            de olika forskningsinstitutionerna genom lokaler, utrustning och
            personal. Vetenskapsrådets genomgång och analys av forskningen
            visar enligt vår mening på att det krävs mer resurser för forskning
            om hälsoeffekter och elektromagnetisk forskning. Precis som Vetenskapsrådet
            m.fl. efterlyser vi också en patientnära forskning av dem som
            drabbats av överkänslighet på grund av strålning. Vi menar att
            det finns skäl att, liksom flera länder i vår omgivning, upprätta
            ett nationellt forskningsprogram avseende elektromagnetisk strålning
            och hälsa. Detta bör riksdagen som sin mening ge regeringen till
            känna.
          </p>
          <head xml:id="i-8k4P4nBrKqzMpcRVqhFLV9" type="h1">
            5 Mobiltelefoner
          </head>
          <p xml:id="i-SUNqnW46mXe277NvsrXkBb">
            Alltfler använder mobiltelefon, inte minst barn och unga, såväl
            på arbetet som i hemmet. Det finns några fallrapporter om människor
            som utvecklat olika symtom vid användning av mobiltelefon, främst
            GSM-telefoner. Utifrån detta har en större studie gjorts med hypotesen
            att symtomen skulle vara vanligare hos dem med GSM-telefoner i
            förhållande till dem med NMT-telefoner. Studien kunde inte bekräfta
            detta. Vad studien fann var att den tid en person talade i mobiltelefon
            hade betydelse för olika symtom som t.ex. värmekänsla vid örat
            och huvudvärk.
          </p>
          <p xml:id="i-A3QqrUiiY7ukai4KPAtsCC">
            I Storbritannien har beslut tagits om att alla mobiltelefoner
            ska förses med varning om hälsorisker. Det brittiska hälsodepartementet
            uppmanar konsumenterna till försiktighet eftersom de anser att
            det inte kan uteslutas att den elektromagnetiska strålningen från
            telefonerna är skadlig för hälsan. Varningstexten är särskilt
            riktad till barn.
          </p>
          <p xml:id="i-KjWb7cZY19Zi3hUYFZug67">
            Sladdlösa telefoner, s.k. dect-telefoner, kan ha lika hög grad
            av strålning som mobilmaster. Experter kan inte garantera att
            det är ofarligt och att till skillnad från mobiltelefoner, som
            bara avger strålning när de används, sänder de sladdlösa telefonerna
            ut strålning hela tiden. Vänsterpartiet anser att även Sverige
            bör införa varningstext på mobiltelefoner och dect-telefoner.
            Detta bör riksdagen som sin mening ge regeringen till känna.
          </p>
          <p xml:id="i-YLFVbADUpkWwedJ25FzfAf">
            Vänsterpartiet utvecklar sin politik om mobiltelefoner och strålning
            i en särskild motion.
          </p>
          <head xml:id="i-RyjB5KqjgXLjNq4bQ6E8vG" type="h1">
            6 Basstationer
          </head>
          <p xml:id="i-46AgaHYACBYv1vjLyfnzP5">
            En studie från Holland har visat att strålning från basstationer
            har påverkat människor i omgivningen med bl.a. huvudvärk och yrsel.
            Eftersom forskningen ännu så länge är bristfällig och varken har
            bekräftat eller förkastat möjligheten att strålning av denna art
            har effekter på hälsan måste viss försiktighet råda. I avvaktan
            på ytterligare kunskap om risker och gränsvärden krävs försiktighet
            när det gäller att bevilja bygglov för mobiltelefonmaster.
          </p>
          <p xml:id="i-DBgjax4JHqaoPTbdDXbL55">
            Riksdagens beslut om att markägare, såväl privata som offentliga,
            som inte vill ha en basstation uppsatt på sin mark kan tvingas
            upplåta sin mark, har inneburit en stor svårighet för många elöverkänsliga.
            Det innebär att många elöverkänsliga blir som flyktingar i sitt
            eget land. Vänsterpartiet stod inte bakom regeringens förslag
            om ändringar i ledningsrätten och anser att konsekvenserna av
            beslutet måste belysas ur elöverkänsligas perspektiv. Regeringen
            bör därför se över vilka konsekvenser lagändringen inneburit för
            elöverkänsliga och komma med förslag på hur dessa funktionshindrade
            ska kunna få en rimlig boendesituation. Detta bör riksdagen som
            sin mening ge regeringen till känna.
          </p>
          <head xml:id="i-3VpPDU2WWEPjiJNj8Rtf4B" type="h1">
            7 Elöverkänslighet
          </head>
          <p xml:id="i-65FKviozDA1tAsiuz1HbqD">
            Alltfler människor upplever elöverkänslighet av varierande grad.
            Orsaken till dessa besvär har diskuterats flitigt, och inte sällan
            har den enskilda människan hamnat i kläm och behandlats på ett
            ovärdigt sätt. Det finns ännu inte någon samstämmig förklaring
            till elöverkänsligheten.
          </p>
          <p xml:id="i-7kYVnCiWHKDK2FD8FH3chk">
            Många människor upplever sig som missförstådda och utsatta samtidigt
            som arbetsliv och familjeliv drabbats av den enskildas ohälsa.
            Symtomen på överkänslighet kan vara huvudvärk, stress, sömnproblem,
            hudbesvär, smärta och muskelbesvär. Enligt Elöverkänsligas förbund
            (FEB) lider 180 000 svenskar av elöverkänslighet i olika hög grad.
            FEB är en handikapporganisation inom Handikapporganisationernas
            Samarbetsorgan (HSO) och har 2 400 medlemmar.
          </p>
          <p xml:id="i-WNxWBxVETQMSPJzc2SDMmC">
            Enligt Socialstyrelsens allmänna råd kan inte elsanering för
            att hjälpa elöverkänsliga tas ur det statliga bidraget för bostadsanpassning.
            Elöverkänslighet är förvisso inte vetenskapligt bevisad, men eftersom
            fler och fler människor, särskilt kvinnor, trots allt är elöverkänsliga,
            så framstår denna inskränkning som felaktig. Därför bör stödet
            till bostadsanpassning även kunna användas till åtgärder för att
            elöverkänsliga ska kunna bo kvar i sina hem. Detta bör riksdagen
            som sin mening ge regeringen till känna.
          </p>
          <head xml:id="i-Q9G9x2ZUxuJtfoaHy16Cd5" type="h1">
            8 Är elöverkänslighet en sjukdom?
          </head>
          <p xml:id="i-5kyZ8zcmj6zVwn3wMnDpT1">
            De elöverkänsliga måste ibland lämna sitt arbete på grund av
            omfattande besvär samtidigt som de nekas sjukpenning. Elöverkänsliga
            kan inte vistas i elintensiva miljöer och därmed oftast inte heller
            på sin arbetsplats. De är i regel inte berättigade till sjukpenning
            även om elöverkänsligheten är diagnostiserad och läkare sjukskrivit
            patienten. Dessa människor kan därför hamna mellan två regelverk.
          </p>
          <p xml:id="i-EaoA2n9BdpffQBHT67HAYH">
            Flera försäkringskassor har inte godkänt elöverkänslighet som
            sjukdom. Inledningsvis kan sjukpenning utgå, men efter utredning
            kan den dras in om diagnosen är elallergi. Det betyder att personer
            som inte kan vistas på sin arbetsplats hänvisas till socialbidrag.
          </p>
          <p xml:id="i-8dAUoL93uDQuG5yjxLABxi">
            Dessa skillnader i försäkringskassornas bedömning är oacceptabla
            och bör åtgärdas. Sedan 1 januari 2005 är de 21 försäkringskassorna
            inte längre självbestämmande enheter utan utgör nu tillsammans
            en statlig myndighet Försäkringskassan. Ett syfte med det är bl.a.
            att skapa enhetlighet i bedömningarna. Vi menar att i samband
            med att det nu finns en statlig myndighet med uppgift att bl.a.
            skapa gemensamma riktlinjer för bedömningar bör den få i uppdrag
            att särskilt se över enhetligheten och rättssäkerheten i bedömningarna
            vad gäller elöverkänslighet. Detta bör riksdagen som sin mening
            ge regeringen till känna.
          </p>
          <p xml:id="i-EAoDb9iosioSGnBbCJdhP1">
            Elöverkänsliga personer kan inte heller få sin skada bedömd som
            arbetsskada. Även detta är oacceptabelt. Symtomen på elöverkänslighet
            bör kunna betraktas som grund för bedömning av arbetsskada. Detta
            bör riksdagen som sin mening ge regeringen till känna.
          </p>
          <p xml:id="i-LwrR9V7GAhCvjSwa2kV4pw">
            En grundläggande orsak till svårigheten att få sin elöverkänslighet
            godkänd som sjukdom eller arbetsskada är att det i dag inte finns
            en vedertagen definition samt att Socialstyrelsen inte godkänt
            elöverkänslighet som diagnos. Vi anser att detta måste åtgärdas
            då det i dag innebär att många människor får leva i utanförskap
            för att man inte kan enas om orsaken till symtomen. För att återigen
            referera Vetenskapsrådets rapport så innebär inte ett underkännande
            av orsaksförklaringen till en sjukdom att den inte föreligger
            hos den enskilda individen. Vi menar därför att Socialstyrelsen
            bör ges i uppdrag att klassificera och definiera elöverkänslighet
            utifrån symtom. Detta bör riksdagen som sin mening ge regeringen
            till känna.
          </p>
          <p xml:id="i-JkGJrVoGu1oukPt4Hef1Fp">
            Vänsterpartiet anser att forskningen om elöverkänslighet måste
            breddas och fördjupas. Oavsett om det går att finna ett vetenskapligt
            stöd eller inte för att det är strålningen som är orsaken så finns
            det ett stort behov av att ta reda på mer om vilka andra faktorer
            som kan bidra till elöverkänslighet. Det krävs en allsidig forskning
            där tekniker, medicinsk kompetens av alla slag och människor som
            upplever dessa problem samarbetar. Forskningen bör också inriktas
            mot att dokumentera och utvärdera åtgärder för rehabilitering
            och symtomlindring. Det behövs en fortsatt forskning för att vetenskapligt
            fastställa elöverkänslighet. Detta bör riksdagen som sin mening
            ge regeringen till känna.
          </p>
          <head xml:id="i-CWeDibpnWCsjscEVZWaKSN" type="h1">
            9 Konsumentverket
          </head>
          <p xml:id="i-RgPtgREJ1dqcosuxghDXS2">
            Konsumentverket har en viktig roll vad gäller säkerhet och test
            av olika produkter och kan därigenom ge producentoberoende information.
            Inom området elektromagnetisk strålning återfinns produkter som
            väl kan inrymmas inom Konsumentverkets ansvarsområde, t.ex. mobiltelefoner.
            Det är inte minst viktigt utifrån att så många människor känner
            en oro inför eventuella biverkningar av alltför flitigt användande.
            Vi menar därför att Konsumentverket bör ges i uppdrag att intensifiera
            sitt arbete med att testa produkter såsom mobiltelefoner, dect-telefoner
            och motsvarande. Det bör då exempelvis framgå vilka strålningsvärden
            som mobiltelefonen har. Detta bör riksdagen som sin mening ge
            regeringen till känna.
          </p>
          <head xml:id="i-7sCkdVk4LgSQTy7Te1QPqr" type="h1">
            10 Krav på produkter vid statlig upphandling
          </head>
          <p xml:id="i-HDV6qAdMxh6Zn6vD9yArDk">
            Staten har en viktig roll vid upphandling av olika produkter.
            Genom sitt agerande kan man vara föregångare för den egna politiken
            på bl.a. miljöområdet. Det skulle också vara möjligt när det gäller
            elektromagnetisk strålning och hälsoeffekter. TCO Development
            har utvecklat ett märkningssystem vad gäller den mobila arbetsplatsen
            där bl.a. mobiltelefoner ingår. De har testat strålningsvärden,
            utformning av och ämnesval i själva telefonen och utformat rekommendationer.
            TCO Development var det företag som för några år sedan framgångsrikt
            stod bakom kampanjen som lett fram till säkra datorskärmar på
            många arbetsplatser. Nu har man alltså tagit nästa steg och gjort
            motsvarande arbete med mobiltelefonerna. Vi menar att det finns
            all anledning att staten går före och visar att man vill premiera
            säkra produkter även när det gäller elektromagnetiska strålningskällor.
            Enligt regeringens egna miljömål innebär en säker strålmiljö att
            människors hälsa och den biologiska mångfalden ska skyddas mot
            skadliga effekter av strålning i den yttre miljön. Tre delmål
            anger inriktning och tidsperspektiv i det fortsatta miljöarbetet
            för att nå miljökvalitetsmålet. Delmålen gäller utsläpp av radioaktiva
            ämnen, hudcancer orsakad av solen samt risker med elektromagnetiska
            fält.
          </p>
          <p xml:id="i-CS8jMj1HFD5MyhqUf7Zwj8">
            Vi menar därför att det finns goda skäl att staten i samband
            med upphandlingar tillämpar de värden som TCO Development utformat
            för mobiltelefoner. Detta bör riksdagen som sin mening ge regeringen
            till känna.
          </p>
        </div>
        <div xml:id="i-QWE7dBRNCoewfdu8T9TcAa" type="motSignatures">
          <list xml:id="i-PtbbgoFsmgAaKYmQFPdoDq">
            <item xml:id="i-G24oqo3JQUHQQ69mSjoem7" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-V89BYaSS3Ga8inyY9ReBLT" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-RtyU1uQFU9SAbZ3t9Fbngr" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-KVCUWa4zk66zDboGqskbjD" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-HsUQjzbEc45iYM1a8YktT8" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-Mc4cWVbxbbZyijfXHHcByc" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-14uFWq7NN3cYj52E8TtmLy" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
