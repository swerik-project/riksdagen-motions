<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-AU-00249">
  <teiHeader>
    <fileDesc>
      <titleStmt>
        <title>Vibrationsskador</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vibrationsskador</title>
          <idno type="rdwebb">H002A249</idno>
          <rs type="number">A249</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H002A249/text</ref>
          <ref type="dokument_url_html">http://data.riksdagen.se/dokument/H002A249</ref>
          <ref type="dokumentstatus_url_xml">http://data.riksdagen.se/dokumentstatus/H002A249</ref>
          <ref type="doc">http://data.riksdagen.se/fil/6FACB113-A01F-4C58-9054-E97046A44A31</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HPQjP4bobCrRQHdzkyues7" type="signed"/>
        <correspContext corresp="i-HPQjP4bobCrRQHdzkyues7">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-GzDovFrkjPJoNpqYSiTxc9" type="numbering">
          <date when="2012-10-05"/>
        </correspAction>
        <correspAction xml:id="i-71F917VmjdCrjdriGNs4yt" type="submission">
          <date when="2012-10-04"/>
        </correspAction>
        <correspAction xml:id="i-36GxwWiwY1krfP73iiNhTw" type="transfer">
          <date when="2012-10-03"/>
        </correspAction>
        <correspAction xml:id="i-XZD7L8KZFSMRiEiTWtXoRu" type="assigned"/>
        <correspContext corresp="i-XZD7L8KZFSMRiEiTWtXoRu">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8WRgAQAvakdX6EETJ8CZ5L" type="motHeader"/>
      <div xml:id="i-XnhdGpRkSQKwgHAaEoNnA9" type="motBody">
        <div xml:id="i-7826GMGEYyYFA5Z22GyKBp" type="motProposal" subtype="förslag">
          <head xml:id="i-PAo7wcJvcn2q4VsznGfQNw">
            Förslag till riksdagsbeslut
          </head>
          <p xml:id="i-4THCZwWvGPc2KHQHdUKSuf">
            Riksdagen tillkännager för regeringen som sin mening vad som
            anförs i motionen om behovet av fler riktade inspektioner från
            Arbetsmiljöverket, informationskampanjer inom området vibrationsexponerad
            arbetsmiljö samt forskning på området.
          </p>
        </div>
        <div xml:id="i-7afhwuJZhFvuQ9gaYTyMxK" type="motContent">
          <head xml:id="i-7CGC1aJSQUPmCtWPQzaMqT" type="h1">
            Mer än 350 000 arbetstagare exponeras för vibrationer i sitt
            dagliga arbete
          </head>
          <p xml:id="i-GvPaYJauPCb5PGTDvZhHkP">
            Vibrationer i arbetslivet är ett dolt arbetsmiljöproblem som
            kostar samhället över 100 miljoner kronor per år 1 . I Sverige
            arbetar mer än 350 000 personer minst två timmar per dag med handhållna
            vibrerande verktyg och maskiner.
          </p>
          <p xml:id="i-X8pUcZgr45TBrzfXUuZGWp">
            Det är väl känt att långvarig vibrationsexponering är skadlig
            för handens vävnader och att mångårig vibrationsexponering kan
            ge olika typer av handproblem. Vanligast är nedsatt känsel, kärlkramp
            i fingrarna (vita fingrar) och försämrad gripkraft i händerna,
            riksdagens utredningstjänst, dnr 2012:822 (the Hand-Arm-Vibration
            Syndrome HAVS). Sådana problem är vanliga inom olika yrkeskategorier
            där vibrationsexponering är vanlig, till exempel bilplåtslagare,
            bilmekaniker, byggnadsarbetare, slipare, anläggningsarbetare,
            elektriker och svetsare. Besvären är vanliga också inom yrken
            där händerna utsätts för mycket högfrekventa vibrationer, till
            exempel tandtekniker, tandläkare och tandhygienister.
          </p>
          <head xml:id="i-TjdWvpgbCZqDBCVPvBXVGw" type="h1">
            Vibrationsskador kan inte botas
          </head>
          <p xml:id="i-9doS8Prvgeup8gt3rCGMCe">
            Tendensen att utveckla vibrationsskador i händerna varierar kraftigt
            mellan individer en del får dessa besvär redan efter ett par års
            vibrationsexponering medan andra kan arbeta flera decennier utan
            problem. När vibrationsskadan väl inträder är den irreversibel
            det vill säga den drabbade individen blir inte frisk även om vibrations-exponeringen
            upphör. Någon möjlighet att bota en etablerad vibrationsskada
            på medicinsk eller kirurgisk väg finns inte. Det är därför ytterligt
            viktigt att upptäcka en begynnande vibrationsskada så tidigt som
            möjligt endast då kan förebyggande åtgärder sättas in. Vibrationsskador
            i handen representerar sålunda ett mycket stort problem med betydande
            konsekvenser för såväl individ som samhälle.
          </p>
          <head xml:id="i-6mBetsViMVp327vthinVQL" type="h1">
            Stora kunskapsglapp trots omfattande forskning
          </head>
          <p xml:id="i-X51pT7DauQ3go7u4G5W92s">
            Forskningen inom området vibrationsskador är väl utbredd såväl
            internationellt som i Sverige. Kunskapen på forskningsnivå är
            därför god bland exempelvis arbets- och miljömedicinklinikerna.
            Kunskapen inom företagshälsovården, hos arbetsgivarna och arbetstagarna
            är dock synnerligen låg, fram för allt i de två senaste kategorierna.
          </p>
          <p xml:id="i-5jqiiU82RJG7DXbLAzmaCU">
            Kunskaperna om konsekvenserna för samhället är också bristfälliga.
            Till exempel har riksdagens utredningstjänst slagit fast att det
            saknas statistik på området, vilket innebär att ingen i dagsläget
            vet säkert hur många sjukskrivningar och förtidspensioneringar
            som kan kopplas till vibrationsskador, riksdagens utredningstjänst,
            dnr 2012:822.
          </p>
          <head xml:id="i-WzZhiy4XZLckPRdUWJyrVp" type="h1">
            Arbetsmiljölagarna tillämpas inte
          </head>
          <p xml:id="i-6H5ia7ysA9mdRW2KmoRcci">
            Den övervakande myndigheten i Sverige är Arbetsmiljöverket som
            har till uppgift att ta fram föreskrifter och sedan kontrollera
            att berörda arbetsgivare uppfyller nämnda föreskrifter. Som en
            direkt följd av EU-direktivet 2002/44/EG (som blev obligatoriskt
            inom hela EU 2005) tog Arbetsmiljöverket fram nya föreskrifter,
            AFS 2005:6 och AFS 2005:15, som klart och tydligt beskriver alla
            skyldigheter för en arbetsgivare som har vibrationsexponerad personal.
            Problemet är dock att många (de flesta) arbetsgivare i Sverige
            inte uppfyller sina skyldigheter gentemot AFS 2005:6/15. Detta
            är dessutom ett välkänt faktum hos alla arbets- och miljömedicinkliniker
            i Sverige.
          </p>
          <p xml:id="i-DJve2vrVdJPcPfBxjUyipo">
            I en studie publicerad av Arbetsmiljöverket och arbets- och miljömedicinkliniken
            vid Örebro universitet konstateras att det finns stora brister
            i tillämpningen av AFS 2005:6 och AFS 2005:15. I studien analyseras
            varför det är så låg efterlevnad av AFS 2005:6 och 2005:15. Svaret
            man kommer fram till är att största hindret är kunskapsbrist bland
            företagen samt avsaknad av mätdata eller bekräftad exponering,
            riksdagens utredningstjänst, dnr 2012:822 &amp; Medicinsk kontroll
            vid användning av handhållna vibrerande verktyg enkätstudie om
            tillämpningen av reglerna i företagshälsor och företag, Lars-Gunnar
            Gunnarsson med flera, arbets- och miljömedicinska kliniken, Universitetssjukhuset
            i Örebro.
          </p>
          <p xml:id="i-DaTKQUZG5PjqjVF7oLVa72">
            De viktigaste faktorerna för att öka efterlevnaden av Arbetsmiljöverkets
            föreskrifter enligt studien är enklare sätt att bedöma vibrationsexponering,
            riktade inspektioner från Arbetsmiljöverket, bättre kunskaper
            om riskbedömning samt kunnigare skyddsombud. Från företagens sida
            bekräftades att man vill ha mer kunskaper om hur föreskrifterna
            i AFS ska tolkas samt hur man gör riskbedömningar.
          </p>
          <p xml:id="i-MpxkW25QNdsCFzvGM18Fa9">
            I föreskrifterna finns två väsentliga begrepp, nämligen insatsvärden
            och gränsvärden för vibrationsexponering. Insatsvärden medför
            krav på medicinska kontroller och arbetsmiljöåtgärder. Gränsvärden
            får inte överskridas. Enligt en studie (ALI 2007) exponerades
            cirka 40 000 personer över insatsvärdet, vilket innebär att de
            enligt AFS ska erbjudas regelbunden hälsoundersökning. Men endast
            ett fåtal personer uppskattas ha genomgått riktade hälsoundersökningar
            genomförda av en läkare. Därmed riskerar tusentals arbetstagare
            att drabbas av allvarliga och irreversibla skador i händer och
            armar.
          </p>
          <head xml:id="i-WNZR2CQyG1Jcunibu3UuBe" type="h1">
            Arbetsmiljöverket är en viktig del av lösningen
          </head>
          <p xml:id="i-4KJFhtxC3wgnmibFy1Pd9e">
            I Sverige utgör den privata företagshälsovården den resurs som
            ska hjälpa arbetsgivarna att uppfylla kraven i AFS 2005:6/15.
            Men företagshälsovården (fhv) har dock svårt att få i uppdrag
            av arbetsgivarna att uppfylla kraven, vilket medfört att fhv har
            intagit en passiv ställning gentemot arbetsgivare med vibrationsexponerad
            personal.
          </p>
          <p xml:id="i-3jCUwNjPcTB3NHsEiwmMPo">
            Det finns dock ett mycket kraftigt instrument som kan användas
            av Arbetsmiljöverket i form av riktade inspektioner. Det är väl
            känt att sådana inspektioner leder till direkta åtgärder hos arbetsgivarna
            som i sin tur kontaktar företagshälsovården för att be om råd
            och hjälp.
          </p>
          <p xml:id="i-7JKztVGfE6XuF72ooTRaCB">
            Fler riktade inspektioner från Arbetsmiljöverkets sida samt informationskampanjer
            inom området vibrationsexponerad arbetsmiljö skulle med stor sannolikhet
            göra en stor skillnad och förhoppningsvis även vara ett led till
            en bättre arbetsmiljö med färre skador och sjukfrånvaro. Detta
            skulle gynna både individ och samhälle och ge en nettovinst redan
            på kort och medellång sikt.
          </p>
          <p xml:id="i-KiN6GdUht5ajFWqBxqTSVV">
            Arbetslivsinstitutets nedläggning innebar ett hårt slag mot arbetsmiljöforskningen.
            Nu gäller det att göra det bästa av situationen. Det är helt uppenbart
            att det behövs mer forskning kring vibrationsskador, inte minst
            kring mörkertalet. Både bland arbetande och sjukskrivna finns
            vibrationsskadade som inte fått en korrekt diagnos.
          </p>
        </div>
        <div xml:id="i-YTS9uUfLwFvKmKaFPzHUaw" type="signatureBlock">
          <list xml:id="i-FrwFBK5HhKBFwTa1fNbqxH">
            <item xml:id="i-DjD32RiV5PuKMRyy1ZTrkP" who="i-EgqHRHVoW5y9USDYuNoYuA" type="signature">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
