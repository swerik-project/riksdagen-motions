<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--01516">
  <teiHeader>
    <fileDesc>
      <titleStmt>
        <title>Åtgärder mot koncentrationsutvecklingen i samhället</title>
        <author>Arne Fransson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder mot koncentrationsutvecklingen i samhället</title>
          <idno type="rdwebb">G8021516</idno>
          <rs type="number">1516</rs>
          <ref type="dokument_url_text">http://data.riksdagen.se/dokument/G8021516/text</ref>
          <ref type="dokument_url_html">http://data.riksdagen.se/dokument/G8021516</ref>
          <ref type="dokumentstatus_url_xml">http://data.riksdagen.se/dokumentstatus/G8021516</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-jfPyBgwNkgJP6agUZAarG</idno>
            <name>ARNE FRANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-N3aYKF4kBnV2748MhAsbdj</idno>
            <name>TAGE SUNDKVIST</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-8DX2HEsXGBiY7R9ZYRTmeN</idno>
            <name>KARIN ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>OLOF JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-F75GdyfEGNRiwZrKbuWUGy</idno>
            <name>BÖRJE HÖRNLUND</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-GyYMjkDFkNwtQ7GJKMBnVE</idno>
            <name>P.-O. ERIKSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-RM6v9N7kihqrGSRBsWe7g3</idno>
            <name>IVAR FRANZÉN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-4BCsEuyTWrX3aghWF8i72b</idno>
            <name>INGVAR KARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CBxrKNUV7EdMwzgBo9C1pY" type="signed"/>
        <correspContext corresp="i-CBxrKNUV7EdMwzgBo9C1pY">
          <note type="signatory" corresp="i-jfPyBgwNkgJP6agUZAarG"/>
          <note type="signatory" corresp="i-N3aYKF4kBnV2748MhAsbdj"/>
          <note type="signatory" corresp="i-8DX2HEsXGBiY7R9ZYRTmeN"/>
          <note type="signatory" corresp="r-0"/>
          <note type="signatory" corresp="i-F75GdyfEGNRiwZrKbuWUGy"/>
          <note type="signatory" corresp="i-GyYMjkDFkNwtQ7GJKMBnVE"/>
          <note type="signatory" corresp="i-RM6v9N7kihqrGSRBsWe7g3"/>
          <note type="signatory" corresp="i-4BCsEuyTWrX3aghWF8i72b"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__1516/mot_198485__1516-001.pdf"/>
      <div type="motHeader" xml:id="i-QqkQfKuWsvBFnjQUgAQ6w3">
        <div type="motTitle" xml:id="i-9bEGb56ShYs57ueXABE8sj"/>
        <div type="motSubmissionInfo" xml:id="i-KAKR2ZbPWuyDXZNyz4mbE4"/>
      </div>
      <div type="motBody" xml:id="i-3mVRwsEsACdyrwaHgqqtsD">
        <div xml:id="i-SauM7X8coNjVkWwzDyrkZ">
          <p xml:id="i-RycsbsfnY8KcJtuBVX5kXA">
            14
          </p>
          <p xml:id="i-8Wa1YaNz4BTaU6GjsjBLxp">
            Motion 1984/85:1516
          </p>
          <p xml:id="i-4zjAZ7grkzTV25PdarWH2H">
            Arne Fransson m. fl. Åtgärder mot koncentrationsutvecklingen
            i samhället
          </p>
          <p xml:id="i-Qd6UptxbjeMpakfgTUc2fL">
            Inledning
          </p>
          <p xml:id="i-3L2yqkZpj4hHtCuJct3pYf">
            Enligt centerpartiets mening kan kravet på en allsidig välfärd
            innefat- tande såväl goda ekonomiska levnadsbetingelser som en
            god livsmiljö bäst tillgodoses i ett decentraliserat samhälle.
            Den allt snabbare koncentra- tionsutvecklingen i samhället har
            ägt rum parallellt med Sveriges indu- strialisering. För såväl
            Sverige som andra industriländer har industrialise- ringsprocessen
            medfört en kraftigt ökad materiell standard för de enskilda människorna.
            De flesta i vårt land har genom industrialiseringen fått tillfredsställande
            levnadsbetingelser materiellt sett. Samhället har tillförts ekonomiska
            resurser för angelägna reformer på olika områden. Målsätt- ningen
            med dessa reformer har bl. a. varit att skapa en likvärdig ekono-
            miskt trygg tillvaro och ett större inflytande över den egna livssituationen
            för de enskilda människorna. Samhället har vidare fått resurser
            till en förbättrad offentlig service m. m. Industrialiseringen
            har således i dessa hänseenden inneburit en positiv utveckling
            för såväl samhälle som individ. Samtidigt har emellertid indu-
            strialiseringsprocessen medfört att koncentrationstendenserna
            i samhället kraftigt förstärkts. I Sverige har under det senaste
            århundradet en kraftig folkomflyttning ägt rum, vilken medfört
            en allt större koncentration av befolkningen till några få storstadsregioner
            och en avfolkning av lands- bygden och dess tätorter. Denna utveckling
            har inneburit påfrestningar för såväl storstäder som glesbygd.
            I storstäderna har befolkningskoncentratio- nen bl. a. inneburit
            försämrad social- och naturmiljö, kommunikations- problem, dyrt
            boende m. m. För glesbygden har befolkningsunderlaget kraftigt
            minskat med bl. a. stora svårigheter att kunna bära en nödvändig
            offentlig och privat service. Inom näringslivet har koncentrationen
            förstärkts alltmer ju längre den industriella utvecklingen fortskridit
            både vad avser produktionsstruktur och maktfunktioner. Administrationens
            tillväxt har även kraftigt bidragit till befolkningskoncentrationen.
            Den statliga verksamheten är till stor del lokaliserad till Stockholmsområdet.
            De kommunala verksamheterna har vanligen förlagts till den största
            orten i länet resp. kommunen. Koncentrationsutvecklingen i samhället
            har nu gått så långt att de ne- gativa konsekvenserna blivit alltmer
            uppenbara med framför allt stora kostnader för att komma till
            rätta med miljöproblemen. En ohämmad
          </p>
          <pb facs="riksdagen-motions-pdf/data/198485/mot_198485__1516/mot_198485__1516-002.pdf"/>
          <p xml:id="i-U8Y35fgy95tmmNBssMhGCh">
            Mot. 1984/85:1516 15
          </p>
          <p xml:id="i-F7ntKmk4qJhnHYkJtovd4a">
            användning av energi och naturresurser har medfört svåra föroreningspro-
            blem genom utsläpp av kväveoxider och svaveldioxider. På längre
            sikt kan också koldioxidhalten komma att öka med stora förändringar
            i miljön som följd. Det är väsentligt att understryka att ekonomisk
            tillväxt nu förutsätter en minskande användning av energi och
            en effektivare användning av tillgängliga resurser. I annat fall
            kommer kostnaderna för samhället att nå en nivå där de inte längre
            kan bäras. Samhället kommer att kollapsa i strävandena att försöka
            åtgärda irreparabla miljöskador orsakade av en slösaktig, centraliserad
            och koncentrationsinriktad ekonomi. Den ovan beskrivna utvecklingen
            mot ett alltmer centraliserat samhälle har varit särskilt markerad
            under efterkrigstiden, då koncentrationsten- denserna medvetet
            stimulerats av en politisk majoritet mot centerns upp- fattning.
            Storskalighet och arbetskraftens geografiska rörlighet sågs av
            den tidigare socialdemokratiska regeringen som nödvändiga förutsättningar
            för en fortsatt förbättrad ekonomisk standard. De krafter som
            förespråkar och arbetar för en ökad centralisering och koncentration
            i samhället har i avgörande hänseenden ett starkt stöd för denna
            inriktning hos en politisk majoritet i riksdagen. Majoriteten
            företrä- der en politik som från skilda ideologiska utgångspunkter
            leder till kon- centrationsinriktade lösningar på olika politiska
            sakområden. Social- demokraterna har en förkärlek för att planera
            och administrera fram centralistiska lösningar. Moderaternas alltmer
            ensidiga inriktning mot en långtgående och renodlad ekonomisk
            liberalism och försvar av de starkas- te i samhället riskerar
            också att förstärka koncentrationsutvecklingen i samhället. Socialdemokrater
            och moderater förespråkar på områden som ekonomisk politik, industri-
            och regionalpolitik, energipolitik, trafikpoli- tik, offentliga
            sektorn etc. koncentrationsinriktade politiska lösningar. Enligt
            centerpartiets mening måste insatserna på skilda områden utgå
            ifrån strävanden att koncentrationsutvecklingen i samhället skall
            stävjas. Det är nödvändigt att de konkreta politiska ställningstagandena
            på alla områden utgår från ett decentralistiskt synsätt. Detta
            bör ges regeringen till känna.
          </p>
          <p xml:id="i-MRX4f4p3MQsxxfgqvvTxdA">
            Industri- och regionalpolitik
          </p>
          <p xml:id="i-KtSsxtoD9s5QzfoTExK9FA">
            Centerpartiet har under lång tid krävt och i regeringsställning
            1976— 1982 lyckats genomdriva kraftfulla insatser för att stävja
            utvecklingen mot ett samhälle med alltmer koncentrerad närings-
            och bebyggelsestruktur. 1982 års regionalpolitiska beslut innebar
            att stödinsatserna inriktades mot de mest utsatta områdena i landet.
            Tidigare hade de regionala utvecklings- fonderna inrättats med
            ett betydande ansvar för att åstadkomma en positiv utveckling
            inom näringslivet. Under den nuvarande socialdemokratiska regeringen
            har regionalpolitiken försummats kraftigt och anslagsnivån har
            urholkats. Befolkningskoncentrationen har lett till stora befolknings-
          </p>
          <pb facs="riksdagen-motions-pdf/data/198485/mot_198485__1516/mot_198485__1516-003.pdf"/>
          <p xml:id="i-Ckog44f76Tpia8kKUmnnRy">
            Mot. 1984/85:1516 16
          </p>
          <p xml:id="i-7KSjUe41z2XyMhgQTABF6p">
            minskningar i vissa utsatta kommuner. Huvuddelen av befolkningsök-
            ningen under 1984 har ägt rum i Stockholmsregionen. I den föreliggande
            budgetpropositionen aviseras en proposition om det regionalpolitiska
            stödet. Några förstärkningar av det regionalpolitiska stödet avses
            uppenbarligen inte ske eftersom anslagen i budgetpropositio- nen
            upptagits med oförändrade belopp jämfört med innevarande budgetår
            samtidigt som någon reservation av medel för förstärkning av de
            regional- politiska insatserna inte finns. Av avgörande betydelse
            för möjligheterna att upprätthålla en spridd näringsstruktur och
            bebyggelse över hela landet är en livskraftig och initiativrik
            småföretagsamhet. I Sverige finns f. n. 292 000 privata företag
            (exkl. de 133 000 jord- och skogsbruksföretagen). 291 000 av dessa
            företag har färre än 200 anställda. Småföretagens roll i en framgångsrik
            decentra- listisk industri- och regionalpolitik kan inte överskattas.
            Socialdemokratins koncentrationsinriktade närings- och regionalpoli-
            tik och bristande intresse för småföretagen framgår också tydligt
            av den njugghet som präglar budgetpropositionen vad avser stödet
            till småföre- tagsutveckling — dvs. bl. a. bidragen till de regionala
            utvecklingsfonderna. I sin petita har SIND för budgetåret 1985/86
            äskat medel för bl. a. admi- nistrationstillskott till de regionala
            utvecklingsfonderna och medel för att förstärka fondernas finansieringsverksamhet
            om sammanlagt 66 milj. kr. Industrifonden har däremot för den
            treårsperiod som påbörjades 1984/ 85 fått anvisade 600 milj. kr.
            — dvs. 200 milj./år. Mottagarna av stöd från industrifonden är
            i huvudsak storföretag, vars möjligheter att tillgodose sina egna
            behov är betydligt större än de mindre och medelstora företa-
            gens. Enligt vår mening bör därför de anvisade medlen till industrifonden
            halveras och 100 milj. kr. i stället anvisas till stöd för småföretagsutveck-
            ling. I enlighet med SIND:s förslag bör därför anvisas ett med
            66 milj. kr. i förhållande till budgetpropositionens förslag förhöjt
            anslag för småföre- tagsutveckling. Resterande medel bör tillföras
            STU, hantverksnäringen och nämnden för hemslöjdsfrågor, för insatser
            i syfte att stödja småföre- tagens utveckling. I detta sammanhang
            vill vi understryka att STU inte bör ha någon direkt långivning
            till storföretagen. Småföretagen är helt dominerande inom tekonäringen.
            I en särskild motion kommer vi även att föreslå omfördelningar
            av tekostödet i avsikt att stärka branschens konkurrenskraft.
            Vi har även i en särskild motion tagit upp frågor som rör hantverksnäringarna
            och hemslöjden. Från centerpartiets sida kommer vi i övrigt att
            presentera våra förslag på det regionalpolitiska området när den
            aviserade propositionen har lagts.
          </p>
          <p xml:id="i-UMCd2EX9s11qYf1vHymuty">
            Energipolitik
          </p>
          <p xml:id="i-YXCU5AuXT2Cjc7pH5ZjPRM">
            Energisystemets egenskaper och utformning har bl. a. en stor
            strategisk betydelse för samhällsstrukturen och samhällsutvecklingen
            i stort.
          </p>
          <pb facs="riksdagen-motions-pdf/data/198485/mot_198485__1516/mot_198485__1516-004.pdf"/>
          <p xml:id="i-MiLVGM3yr3SBS3bvy18Tri">
            Mot. 1984/85:1516 17
          </p>
          <p xml:id="i-5mR22Xk42xgkehq1jTu7fL">
            Energisystemen kan vara uppbyggda efter i princip två skilda
            strategier. Den ena bygger på en centralistisk och koncentrationsinriktad
            syn på hur energisystemen bör vara utformade. Företrädarna för
            detta synsätt föror- dar investeringar i och byggande av storskaliga
            och centraliserade anlägg- ningar för såväl produktion som distribution
            av energianläggningar an- passade och dimensionerade efter de
            krav ett tänkt ”högenergisamhälle” ställer. Den andra strategin
            — vilken centern står bakom — bygger på ett decentralistiskt synsätt
            och hävdar nödvändigheten av hushållning med tillgängliga resurser
            och energianvändningens anpassning till naturens eget kretslopp.
            Företrädarna för detta synsätt ser inte energianvändning som ett
            självändamål utan utgår ifrån att produktionen av energi inte
            skall vara större än vad som behövs för att tillgodose de behov
            som finns. Energiförsörjningssystemet måste baseras på energihushållning
            och effek- tiv användning av tillförd energi, där utnyttjat energislag
            anpassas efter ändamål. Det omfattande kärnkraftsprogram som genomdrivits
            av en politisk majoritet mot centerns vilja är det mest påtagliga
            exemplet på följderna av en storskalig och centraliserad energipolitik.
            Kärnkraften har en mycket centraliserande inverkan på samhällets
            utveckling. Det är därför nödvän- digt även av detta skäl att
            folkomröstningens utslag och riksdagens eniga beslut om kärnkraftens
            avveckling fullföljs. Från centerpartiets sida utgår vi därför
            ifrån att regeringen — i samband med att den aviserade energi-
            politiska propositionen läggs — presenterar en fullödig och konkret
            av- vecklingsplan för kärnkraften. Det är synnerligen väsentligt
            för den lång- siktiga utformningen av energisystemet att avvecklingsplanen
            nu läggs fast. I budgetpropositionen har vidare anvisats 42 milj.
            kr. för fusionsforsk- ning. I en särskild motion från centerpartiet
            yrkas att inga medel skall utgå till forskningssamarbete som rör
            fusionsforskning. Centerpartiet har tidi- gare ifrågasatt rimligheten
            i att delta i sådant forskningssamarbete efter- som kärnkraften
            endast övergångsvis skall utnyttjas för vår energiförsörj- ning.
            Användning av fusionsreaktorer för kommersiell drift torde dessutom
            ligga mycket långt fram i tiden förutsatt att det över huvud taget
            går att lösa de tekniska problemen kring utnyttjande av fusionskraften.
            Dessa reakto- rer kommer även att vara i en storleksklass och
            ha en produktionskapacitet som innebär att hela Europas elbehov
            skulle kunna täckas med några få reaktorer. Centraliseringen och
            sårbarheten skulle bli avsevärt mycket större även i jämförelse
            med de reaktorer som f. n. utnyttjas. Sverige bör därför snarast
            avveckla sitt internationella samarbete på fusionsforskning- ens
            område och några medel bör således inte anvisas för detta ändamål.
            Dessa medel bör i stället utnyttjas för satsningar på bioenergi
            m. m. I budgetpropositionen anvisas vidare 290 milj. kr. avsedda
            som ersätt-
          </p>
          <pb facs="riksdagen-motions-pdf/data/198485/mot_198485__1516/mot_198485__1516-005.pdf"/>
          <p xml:id="i-XdPAs2yRkCkdSssZC32xNm">
            Mot. 1984/85:1516 18
          </p>
          <p xml:id="i-DhVvD8q82XBVWmGFK5zS96">
            ning för försenad idrifttagning av kärnkraftreaktorer. Centerpartiet
            anser nu — som tidigare — att någon ersättningsberättigad förseningskostnad
            inte föreligger. Vi hemställer därför att riksdagen beslutar att
            ej anvisa medel för detta ändamål. Vi förutsätter vidare att regeringen
            i den kommande energipropositio- nen lägger förslag om riktlinjer
            för energibeskattningen som innebär bl. a. att kol och olja skall
            ha en energineutral beskattning. Detta innebär att skatten på
            kol bör höjas till 275 kr/ton. En sådan höjning innebär en förstärkning
            av statsbudgeten i storleksordningen 200 milj. kr. Vad avser övriga
            förslag till förändringar av de energipolitiska riktlinjerna återkom-
            mer vi i samband med att den aviserade propositionen läggs.
          </p>
          <p xml:id="i-2Nrs2vYVAnzgwpKY4sRXKU">
            Kommunikationer
          </p>
          <p xml:id="i-nwzUpgXr7xkDeHo1Ryzda">
            En av de grundläggande förutsättningarna för möjligheterna att
            åstad- komma en decentralistisk samhällsutveckling är bra och
            fungerande kom- munikationer i alla delar av landet. I annat sammanhang
            har centerpartiet understrukit vikten av att glesbygden får en
            rimlig andel av statens insatser på kommunikationsområdet. Exempelvis
            kan centerpartiet inte acceptera neddragningen av bidragsprocenten
            från 70 till 50 för anslag till enskilda vägar. Ytterligare medel
            har också föreslagits bli anvisade för bärighets- upprustning
            av mindre vägar och broar av betydelse för skogs- och indu- stritransporter
            på landsbygden. Vidare har vi påtalat vikten av ett fungerande
            riksjärnvägsnät och krävt åtgärder för att förhindra nedläggningar
            av banor i stor omfattning. Vi har även betonat den betydelse
            inlandsbanan kan få som transportled vid en ökande användning
            av inhemska bränslen. Sammantaget innebär våra krav på det trafikpolitiska
            området betydande satsningar för att underlätta en decentralistisk
            samhällsutveckling.
          </p>
          <p xml:id="i-6rsspoaathntymnLGLNqk8">
            Utvecklingen inom data- och elektronikindustrin
          </p>
          <p xml:id="i-JWHx5j2ziqtnmNMV64Y7T9">
            Den tekniska utvecklingen har i många hänseenden tagits som intäkt
            för koncentration och centralisering av skilda verksamheter. Möjligheterna
            att decentralisera lokalisering och funktioner inom skilda branscher
            måste tas till vara. Ett område där betydande möjligheter till
            decentralisering före- ligger är data- och elektronikindustrin.
            Utvecklingen har inneburit att företagen inom denna bransch i
            mycket stor utsträckning koncenterats till Stockholmsregionen,
            där 70 96 av dataelektroteknikindustrin är lokalise- rad. Denna
            utveckling måste brytas. En viktig förutsättning är att småföretagen
            kan utnyttja datatekniken på ett rationellt och billigt sätt.
            För att underlätta för småföretagen att inves- tera i ny teknik
            och därmed bibehålla konkurrenskraft beslutade riksdagen
          </p>
          <pb facs="riksdagen-motions-pdf/data/198485/mot_198485__1516/mot_198485__1516-006.pdf"/>
          <p xml:id="i-VF9Q35S9XcYKc9dm92xbSB">
            Mot. 1984/85:1516 19
          </p>
          <p xml:id="i-F21J9HyteHrxweTFxodku5">
            på grundval av proposition 1981/82:123 — Samordnad datapolitik
            — om ett treårigt ekonomiskt stöd till utbildning för att underlätta
            datoriseringen av mindre företag. Bidrag kunde utgå via AMS för
            utbildning som direkt motiveras av ändrat yrkesinnehåll på grund
            av datorisering. Bidrag kan utgå med 20 kr. per arbetstimme för
            högst 180 timmars utbildning av varje anställd i företag med högst
            200 anställda. Bidraget kan utgå t. o. m. innevarande budgetår
            och har finansierats inom anslaget för arbetsmark- nadsutbildning.
            Detta stöd har fått en relativt liten omfattning, sannolikt beroende
            på att småföretagen inte känt till denna möjlighet till stöd.
            I budgetpropositionen tas inte denna fråga upp. Enligt vår mening
            är det inte acceptabelt att minska möjligheterna för småföretag
            att genom utbild- ning i datateknik förbättra och bredda sina
            anställdas kompetens och kunskaper. Vi anser därför att dessa
            möjligheter bör förlängas med ytter- ligare en treårsperiod och
            bidraget kunna utgå med 30 kr./timme enligt samma regler som tidigare.
            Vidare bör AMS på ett bättre sätt än tidigare marknadsföra dessa
            utbildningsmöjligheter bland småföretagare för att få en mer rättvisande
            bild av det egentliga behovet. Vi beräknar att kostna- derna för
            utbildningen kan rymmas inom de medel som anvisas under anslaget
            B 3 Arbetsmarknadsutbildning. Det krävs vidare enligt vår mening
            stimulanser för att lokaliseringen av data- och elektronikföretag
            till stockholmsregionen skall kunna brytas. En väg är att förändra
            kostnadsbilden genom slopande av arbetsgivaravgifter vid nyetablering
            av data- och elektronikföretag inom stödområdet under de första
            fem åren. För företag som etablerar sig utanför stödområdet bör
            arbetsgivaravgifterna för de första fem åren endast halveras.
            Någon redu- cering av arbetsgivaravgiften för företag som nyetableras
            inom de tre storstadsregionerna eller i vissa väl tillgodosedda
            länscentra bör dock inte ifrågakomma. Ytterligare åtgärder som
            kan övervägas är att televerket har enhetliga taxor för hela landet
            för utnyttjande av teledatanätet och upp- rustning och förstärkning
            av telenätet i syfte att skapa bättre ekonomiska och tekniska
            möjligheter för en spridning av data- och elektroteknikindu- strin
            över landet. Enligt vår mening bör regeringen noggrant pröva möjlig-
            heterna att stimulera en decentralisering av data- och elektronikindustrin
            och återkomma med förslag i samband med den regionalpolitiska
            propo- sitionen i enlighet med de riktlinjer som skisserats ovan.
          </p>
          <p xml:id="i-7xksvuH6mjcUYH5WcnRgeC">
            Löntagarfonder
          </p>
          <p xml:id="i-BXEs1rqXVnNpzDqcjFpvqK">
            Centerpartiet har i annat sammanhang understrukit att löntagarfonderna
            står i strid med sund marknadsekonomi och snarast bör avskaffas.
            I detta sammanhang vill vi dock understryka att införandet av
            löntagarfonderna innebär att ekonomiska resurser tas från småföretagen
            i glesbygden och kanaliseras till storföretag i koncentrationsorter
            och motverkar därmed strävandena att skapa ett spritt och differentierat
            näringsliv.
          </p>
          <pb facs="riksdagen-motions-pdf/data/198485/mot_198485__1516/mot_198485__1516-007.pdf"/>
          <p xml:id="i-WpNCeDXode8FKBsCpJaJgw">
            Mot. 1984/85:1516 20
          </p>
          <p xml:id="i-EwepHi21R1f4ZeebGGC1ty">
            Formerna för besparingar inom den offentliga sektorn
          </p>
          <p xml:id="i-5pAs3QuZR479zaDXs9SC1r">
            Nödvändiga besparings- och rationaliseringsåtgärder i syfte att
            minska budgetunderskottet får enligt vår mening inte ske på ett
            sådant sätt att koncentrationsutvecklingen i samhället accentueras.
            Det finns tydliga tec- ken på att man såväl inom den centrala
            statliga förvaltningen som i den regionala försöker att genomföra
            ålagda besparingsbeting genom att kon- centrera verksamheter såväl
            centralt som regionalt. I länen sker besparingarna i mera perifert
            liggande orter i stället för i centralorten etc. Ett slående exempel
            på detta tillvägagångssätt är SIND:s förslag till genomförande
            av den tvåprocentiga besparing som ålagts verket. Denna skulle
            ske genom påstådda koncentrationsfördelar som kan uppnås genom
            lokalisering av ett antal myndigheter till Liljeholmen i Stockholm.
            En spridning av myndigheterna, exempelvis en lokalisering av statens
            ener- giverk till Nyköping, skulle sannolikt ha inneburit kostnadsfördelar
            ge- nom bl. a. billigare kostnader för lokaler m. m. Enligt vår
            mening måste besparingar ske i första hand på central nivå och
            med målsättningen att verksamheter och funktioner som finns på
            lokal och regional nivå i möjligaste mån skall kunna bibehållas.
            Det krävs således åtgärder på en mängd områden i samhället för
            att koncentrationsutvecklingen i samhället skall kunna brytas.
            Vi har pekat på några. Enligt vår mening måste kraven på decentralistisk
            samhällsutveck- ling vara vägledande för regeringens arbete. En
            lämplig åtgärd är att låta den aviserade utredningen om ägar-
            och inflytandefrågor i näringslivet i stället inrikta sig på att
            presentera ett underlag för beslut om åtgärder som kan ge en långsiktigt
            decentralistisk samhällsutveckling.
          </p>
          <p xml:id="i-Lq81if8sReqV5nZ2VrsoqA">
            Hemställan
          </p>
          <p xml:id="i-DiSx52CSXtn7rP9JMtL3TV">
            Med hänvisning till vad som anförts hemställs+ 1. att riksdagen
            beslutar att till småföretagsutveckling för budget- året 1985/86
            anvisa ett i förhållande till regeringsförslaget med 66 milj.
            kr. förhöjt reservationsanslag till de regionala utveck- lingsfonderna,
            2. att riksdagen till Styrelsen för teknisk utveckling: Teknisk
            forsk- ning och utveckling, för budgetåret 1985/86 anvisar ett
            med i förhållande till regeringens förslag med 31,8 milj. kr.
            förhöjt reservationsanslag för industriellt och samhällsinriktat
            tekniskt utvecklingsarbete, 3. att riksdagen beslutar att med
            avslag på proposition 1984/ 85:100 i denna del till Stöd till
            industriellt utvecklingsarbete för budgetåret 1985/86 anvisa ett
            reservationsanslag av 100 milj. kr., 4. att riksdagen beslutar
            att i övrigt beakta vad som anförts om inriktningen av STU:s långivning,
          </p>
          <pb facs="riksdagen-motions-pdf/data/198485/mot_198485__1516/mot_198485__1516-008.pdf"/>
          <p xml:id="i-Cpo2ct79gz5DRTjc6uZ7X6">
            Mot. 1984/85:1516 21
          </p>
          <p xml:id="i-Knuz5fKdjWFptetekgqmJ3">
            5. att riksdagen hos regeringen begär förslag om en avvecklings-
            plan för kärnkraften senast i samband med att den aviserade energipolitiska
            propositionen läggs, 6. att riksdagen beslutar avslå regeringens
            förslag om 290 milj. kr. i ersättning för försenad idrifttagning
            av kärnreaktorer, 7. att riksdagen hos regeringen begär förslag
            om åtgärder i syfte att sprida etableringen av data- och elektronikföretag
            över hela landet i enlighet med vad som förordas i motionen, 8.
            att riksdagen beslutar att som sin mening ge regeringen till känna
            vad som anförts om inriktningen av den aviserade utred- ningen
            och ägar- och inflytandefrågor i näringslivet.
          </p>
          <p xml:id="i-75SDpzSXV3m5VWSGKuyx2a">
            Stockholm den 23 januari 1985
          </p>
          <p xml:id="i-34HCQ4h9TinQepdruCNdTC">
            ARNE FRANSSON (c)
          </p>
          <p xml:id="i-HE6ndfhwVJzscCrXYP7DTx">
            TAGE SUNDKVIST (c) P.-O. ERIKSSON (c) KARIN ANDERSSON (c) IVAR
            FRANZÉN (c) OLOF JOHANSSON (c) INGVAR KARLSSON (c) BÖRJE HÖRNLUND
            (c) i Bengtsfors
          </p>
          <p xml:id="i-AsVLBKVrFsDLBAuN6SGTjj">
            + Se även motionerna 1984/85:1517—1519
          </p>
        </div>
      </div>
    </body>
  </text>
</TEI>
