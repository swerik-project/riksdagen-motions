<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__426/mot_1955__ak__426-001.pdf"/>
      <div type="motHeader" xml:id="i-JUJEKZ6p1Ffm4rD1qhQ6XA">
        <div type="motTitle" xml:id="i-J7ovspB8hW6k1zj5FKrmKu"/>
        <div type="motSubmissionInfo" xml:id="i-DW2Ly4G4c884pXyT168JXo"/>
      </div>
      <div type="motBody" xml:id="i-8qnapDSFCk33HwPBfDDLrk">
        <div xml:id="i-5ADYpHyNdj73wbtQeXJJa2">
          <p xml:id="i-RDz9NkEUVq6nvkpqN9DCgd">
            6 Motioner i Andra kammaren, nr 426 år 1955
          </p>
          <p xml:id="i-3gtHAwdzDNkwRZMvzWQDFM">
            Nr 426
          </p>
          <p xml:id="i-A82HvpPobdu7RMhKcbfbgb">
            Av herr Rubbestad, i anledning av Kungl. Maj:ts framställning
            angående åtgärder för utbyte av tjänstemän mellan de nordiska
            länderna.
          </p>
          <p xml:id="i-PAMDfufMw1SnfsFLb7y4GM">
            I bilaga 2 till statsverkspropositionen har departementschefen
            under punkt 6 hemställt att riksdagen måtte bemyndiga Kungl. Maj:t
            att vidtaga åtgärder i syfte att åstadkomma utbyte av tjänstemän
            mellan de nordiska länderna. Detta förslag härleder sig från Nordiska
            rådets förhandlingar i Oslo i augusti 1954. Därvid beslöts en
            dylik anordning med 43 röster mot 8, varvid kan anmärkas att inte
            en enda svensk deltagare röstade emot detta förslag. Syftet är
            att såsom ett led i det utvidgade nordiska samarbetet större möjligheter
            skall skapas för tjänstemän inom de olika ländernas centrala förvaltning
            att erhålla kännedom om övriga nordiska länders rättsläge och
            administrativa förhållanden. Man har därvid tänkt sig att endast
            tjänste- män inom den centrala förvaltningen bör komma i fråga
            för tjänstgöring i annat nordiskt land och härvid i första hand
            sådana tjänstemän, som kan beräknas komma att i framtiden bekläda
            ledande poster inom för- valtningen. Enligt förslaget skall vederbörande
            hemland ha att svara för de kost- nader, som är förbundna med
            tjänstgöringen i det andra landet. Det blir här fråga om lön under
            tjänstledighet, resekostnadsersättning och trakta- mente samt
            om kostnaderna för uppehållandet av hans tjänst under tjänst-
            ledigheten. Departementschefen framhåller att för bestridande
            av resekost- nadsersättning och traktamente skall respektive huvudtitlars
            anslag till extra utgifter stå till förfogande, men för kostnaderna
            för lön under tjänst- ledighet och för vikarier anses fråga kunna
            uppstå om överskridande av maximerade anslag eller anslagsposter,
            och slutyrkandet utmynnar i att riksdagen skall bemyndiga Kungl.
            Maj:t att vidtaga dessa anordningar. För egen del måste jag bekänna
            att jag håller det för ganska otroligt att riksdagen utan vidare
            lämnar en så vittgående fullmakt utan att tillnär- melsevis ha
            blivit informerad om huru många personer det avses att ifråga-
            komma och vilka kostnader det eventuellt kan röra sig om.
          </p>
          <pb facs="riksdagen-motions-pdf/data/1955/mot_1955__ak__426/mot_1955__ak__426-002.pdf"/>
          <p xml:id="i-DRoAgkdPcGMQhjSibrtHfw">
            Motioner i Andra kammaren, nr 426 år 1955 7
          </p>
          <p xml:id="i-C3Qzb6ExJ8KX4YPRNZRB1t">
            Dessutom måste man ställa sig mycket tveksam till lämpligheten
            av att utlänningar skall få tillträde till våra centrala förvaltningar,
            där en hel del förekommer som inte precis är lämpligt för utlänningar
            att få taga del av. Vad beträffar frågan om att sådana tjänstemän,
            som beräknas komma att i framtiden bekläda ledande poster inom
            förvaltningen, genom denna anordning skulle ha bättre möjligheter
            att få intim kunskap i det främ- mande landets förhållanden, så
            måste man förutsätta att dessa s. k. ”kron- prinsar” på annat
            sätt kan skaffa sig vederbörlig kompetens utan att staten på föreslaget
            sätt behöver offra åtskilliga summor. Med hänsyn till det anförda
            hemställes, att riksdagen måtte avslå Kungl. Maj:ts hemställan
            an- gående bemyndigande om utbyte av tjänstemän mellan de nordiska
            länderna.
          </p>
          <p xml:id="i-M3nKzMcf7y7PHockmDXGoY">
            Stockholm den 26 januari 1955
          </p>
          <p xml:id="i-ExPat9Wohoxa1dDnLDDcr7">
            Axel Rubbestad
          </p>
        </div>
      </div>
    </body>
  </text>
</TEI>
