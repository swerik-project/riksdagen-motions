<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-UbU-00271">
  <teiHeader>
    <fileDesc>
      <titleStmt>
        <title>Åtgärder mot mobbning och våld i skolan, m. m.</title>
        <author corresp="i-V193Sbzem4fs1MBp32cuww">Göthe Knutson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder mot mobbning och våld i skolan, m. m.</title>
          <idno type="rdwebb">GA02Ub271</idno>
          <rs type="number">Ub271</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GA02Ub271/text</ref>
          <ref type="dokument_url_html">http://data.riksdagen.se/dokument/GA02Ub271</ref>
          <ref type="dokumentstatus_url_xml">http://data.riksdagen.se/dokumentstatus/GA02Ub271</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V193Sbzem4fs1MBp32cuww</idno>
            <name>Göthe Knutson</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W76L43rzfDu2byBfnR3BMp" type="signed"/>
        <correspContext corresp="i-W76L43rzfDu2byBfnR3BMp">
          <note type="signatory" corresp="i-V193Sbzem4fs1MBp32cuww"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_ub_271/mot_198687_ub_271-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1986/87:Ub271
          </p>
          <p>
            Göthe Knutson (m) Åtgärder mot mobbning och våld i skolan, m.
            m.
          </p>
          <p>
            Denna motion utmynnar i ett förslag om åtgärder som skall förhindra
            den s.k. mobbningen i landets skolor. Jag börjar med att återge
            ett samtal vid en busshållplats i Östersund hösten 1986. Det är
            tidig förmiddag. En yngling kommer släntrande i sakta mak. Stannar
            vid hållplatsskylten. Jag hälsar, ser hans skolväska, och frågar:
            — Har Du fått ledigt från skolan? — Ja, magen krånglar. — Det
            var tråkigt. Har Du varit hos doktorn? — Ja, han säger att det
            beror på skolan. — På skolan? — Ja, jag är hackkyckling. Några
            större killar mobbar mej. — Vet lärare och rektor om detta? —
            Äsch, lärarna struntar i sånt. — Gör dom? — Ja, åtminstone på
            vår skola. Det är inte lönt att prata med dom om det här. — Vad
            gör Du åt detta med mobbningen och magen? — Åker hem. Jag bor
            några mil uppåt (dvs. norr om Östersund). — Skolkar du ofta? —
            Nej, jag skolkar inte. Jag säger till lärarna att jag måste åka
            hem därför att magen krånglar. Det är okey, säger dom. Att åka
            hem, alltså. När killarna hunsat mej så att jag inte orkar vara
            kvar. — Hur ofta måste Du sticka i väg så här? — Ett par, tre
            gånger i veckan. jag åker ju in till skolan nästan varje morgon.
            — Tycker Du att Du missar mycket i skolan på det här viset? —
            Ja, det är klart. Det är för djäkligt!
          </p>
          <p>
            Så långt samtalet med denne yngling — en till synes normal svensk
            pojke.
          </p>
          <p>
            Tragiska konsekvenser
          </p>
          <p>
            Mobbning (eller mobbing) i skolorna har uppmärksammats allt mera
            på senare tid. Det anses allmänt att allt fler ungdomar utsätts
            för mobbning av skolkamrater. Den som utsätts för mobbning lider
            ofta svårt av detta. och det leder följaktligen till svårigheter
            att följa med i skolarbetet. Ett exempel bland otaliga är skolynglingen
            i Östersund.
          </p>
          <p>
            1" Riksdagen 19861/87.3 saml. Nr Ub270-277
          </p>
          <pb facs="riksdagen-motions-pdf/data/198687/mot_198687_ub_271/mot_198687_ub_271-002.pdf"/>
          <p>
            Det omvittnas vidare att mobbningen i växande utsträckning fått
            brutala inslag. Det avspeglas i det ökande ungdomsvåldet, den
            ruskiga företeelse som särskilt uppmärksammades sommaren 1986
            och bl. a. ledde till uttalan- den av justitieminister Sten Wickbom,
            som ansåg att samhället snabbt måste reagera mot ungdomsvåldet.
            Av tidningsartiklar har det framgått att mobbning i skolan i åtminstone
            ett fall bevisligen lett till att en skolelev tagit sitt liv.
            Ungdomsvåldet som sådant har i flera uppmärksammade fall lett
            till dödsmisshandel av ungdomar. Fallet Joacim Hedencrona är ett,
            misshandeln nyligen av en skolflicka, förövad av två flickor,
            är ett annat skrämmande fall av ungdomsvåld.
          </p>
          <p>
            Statsrådet Göranssons uttalanden
          </p>
          <p>
            Kulturminister Bengt Göransson uppmärksammade mobbningen i ett
            tal vid högskolan i Karlstad den 20 januari i år. Nya Wermlands-Tidningen
            sammanfattade statsrådets uttalanden i följande artikelingress
            (21 januari):
          </p>
          <p>
            Man löser inte mobbningsproblemet bara genom yttre åtgärder.
            Det handlar om att på sikt skapa ett klimat, där mobbning inte
            förekommer. Att fostra eleverna till tolerans. Det är lärarens
            och den övriga skolpersonalens uppgift att se till och ingripa
            mot mobbningen ute på skolorna. Inte anställd extra personals!
          </p>
          <p>
            Ordningspoliser fel väg
          </p>
          <p>
            Jag delar statsrådets uppfattning om att det är lärarnas och
            den övriga skolpersonalens uppgift att ingripa mot mobbningen.
            Att anställa särskilda skolordningspoliser vore att frånta lärarna
            en självklar uppgift i den skola som bl. a. skall vara fostrande
            för eleverna. Dessutom skulle särskild ordningspersonal innebära
            starkt ökade kost- nader. Det är min uppfattning att en stor del
            av lärarkåren — kanske den övervägande delen — ingriper eller
            försöker ingripa när de upptäcker fall av mobbning. Bristen på
            ordning och disciplin utmärker emellertid allt fler klasser och
            har blivit ett oerhört problem i vår skolvärld. En mängd lärare
            har ”givit upp”. Många lärare uppfattar numera inte ordningsfrågorna
            som sin uppgift. Dessa lärare tycks strunta i såväl mobbning som
            våldsinslag i skolorna.
          </p>
          <p>
            Åtgärder krävs
          </p>
          <p>
            Det är hög tid att bemästra situationen. Effektiva åtgärder måste
            vidtas. Massor av lärare, målsmän och elever har uttalat denna
            uppfattning. Nu är det på riksdag och regering det beror om det
            skall bli en ändring till det klart bättre — en så radikal förändring
            att de svåra ordningsproblemen i skolorna bemästras — att mobbningen
            upphör och att alla våldsyttringar i skolorna helt försvinner.
            Skulle mobbningen och våldet fortsätta och kanske bli ännu mera
            vanligt förekommande skulle det innebära att samhället som sådant
            kapitulerat inför
          </p>
          <p>
            Mot. 1986/87 Ub271
          </p>
          <pb facs="riksdagen-motions-pdf/data/198687/mot_198687_ub_271/mot_198687_ub_271-003.pdf"/>
          <p>
            en problematik som mest beror på slapphet och oförstånd hos regering
            och riksdag, som inte sett till att skolledning och lärare i alla
            vårt lands skolor fått direktiv och ansvar klart formulerat. Statsrådet
            Göransson har nu betonat skolans fostrande uppgift samt lärarnas
            och övrig skolpersonals (skollednings) uppgift att ingripa mot
            mobbning. Enbart statsrådsuttalande räcker dock inte. Riksdagen
            måste bestämt uttala sin mening och regeringen har att ge entydiga
            direktiv genom skolöverstyrelsen (SÖ). Dessa skall tränga fram
            till skolledning och lärare över hela landet.
          </p>
          <p>
            Hemställan
          </p>
          <p>
            Mot bakgrund av det anförda hemställs att riksdagen som sin mening
            ger regeringen till känna vad i motionen anförts om nödvändigheten
            av effektiva åtgärder mot mobbning och våld i skolorna samt bristande
            ordning i klassrummen.
          </p>
          <p>
            Stockholm den 23 januari 1987
          </p>
          <p>
            Göthe Knutson (m)
          </p>
          <p>
            Mot. 1986/87 Ub271
          </p>
        </div>
      </div>
    </body>
  </text>
</TEI>
