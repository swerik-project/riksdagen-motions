<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__fk__158/mot_1945__fk__158-001.pdf"/>
      <div type="motHeader" xml:id="i-GpiKe2ZB5oWV1RpDuBnwFQ">
        <div type="motTitle" xml:id="i-XpXG8xQtsUVNLutnqfMGWW"/>
        <div type="motSubmissionInfo" xml:id="i-PfV8QDC9g747mxrtCR3Pme"/>
      </div>
      <div type="motBody" xml:id="i-M8SJozpy5B4uYKy6uT9uZf">
        <div xml:id="i-RbYL429mQfzJ9K8vDqh83q">
          <p xml:id="i-7m9jpWnCCarh567WPLwRci">
            Motioner i Första kammaren, nr 158. 1
          </p>
          <p xml:id="i-6ADeQSA6MUUYnNDsrZZd15">
            Nr 158.
          </p>
          <p xml:id="i-X3k94GNzkYEXtSdBHMLbXF">
            Av herr Björck m. fli, om återupprättande av en yrkespedagogisk
            centralanstalt.
          </p>
          <p xml:id="i-8WbB1CXS6znnNb6B6h35Yt">
            Frågan om utbildningen av lärare för yrkesundervisningen är ännu
            olöst, vilket nyligen med skärpa framhållits i en till Kungl.
            Maj:t av centralstyrelsen för svenska yrkesskolföreningen gjord
            framställning. Sedan mer än trettio år tillbaka har denna fråga
            legat i stöpsleven, utan att man kunnat finna en tillfredsställande
            form för densamma. Redan 1907 års tekniska kommitté föreslog i
            sitt betänkande av år 1912, att man borde skapa en statens normal-
            skola för yrkesundervisningen med huvudsaklig uppgift att utbilda
            lärare för sagda undervisning. I samband med beslutet om upprätiandet
            av praktiska ungdomsskolor år 1918 uttalade sig också riksdagen
            för att den föreslagna normalskolan snarast möjligt måtte komma
            till stånd. Med hänsyn till att upprättandet av en normalskola
            skulle kräva avsevärd tid och förhållandevis stora kostnader och
            att man önskade få lärarutbildningen i gång ofördröj- ligen, inrättades
            emellertid genom beslut av 1921 års riksdag en yrkespeda- sogisk
            centralanstalt i stället för en normalskola. Meningen var att
            denna centralanstalt skulle komma att utvecklas till en fast institution,
            som i takt med yrkesundervisningens tillväxt skulle i allt högre
            grad kunna tillgodose utbildningsbehovet för dessa lärare, och
            1921-—1928 års riksdagar anslogo därför 80 000 kr. årligen till
            den kursverksamhet, som i form av ett stort antal pedagogiska
            och fackliga kurser bedrevs i centralanstaltens regi. Dessa kurser
            voro synnerligen värdefulla, men de räckte dock ej till för att
            kvali- ficera yrkesskoleväsendets lärare för deras uppgifter.
            Enligt en utredning av skolöverstyreisen saknade ännu år 1928
            nära hälften av hela antalet lärare vid de kommunala yrkesskolorna
            all pedagogisk utbildning, och bland de pedagogiskt utbildade
            hade flertalet icke erhållit den speciella utbildning, som är
            erforderlig för yrkesundervisningens rätta bedrivande. När riksdagen
            år 1928 bröt mot sin tidigare intagna ståndpunkt och beslöt att
            indraga den yrkespedagogiska centralanstalten, inlemma dess uppgifter
            med skolöver- styrelsens och nedskära kursanslaget från 80 000
            kr. till 25 000 kr., innebar detta en mycket allvarlig försämring
            av lärarutbildningsmöjligheterna. Denna försämring har sedan blivit
            beståndande. Under budgetåret 1932/33 minskades statsanslaget
            till kurser för yrkeslärare från 25 000 kr. till 15 000 kr., och
            under depressionsåren fram till 1935 beviljades inga medel alls.
            Först budget- året 1936/37 återupptogs anslaget med ett belopp
            av 10 090 kr. För budget- året 1937/38 utgjorde det 20 000 kr.
            och för budgetåren 1938/39 och 1939/40 30 000 kr., varvid sistnämnda
            års anslag dock ej kom att utgå. I samband med
          </p>
          <p xml:id="i-XV9iub6NgJstUHDD5fUehL">
            Bihang till riksdagens protokoll 1945. 3 saml. Nr 158—164. 1
          </p>
          <pb facs="riksdagen-motions-pdf/data/1945/mot_1945__fk__158/mot_1945__fk__158-002.pdf"/>
          <p xml:id="i-Gt2PFLNPaNXKHNSyqXCeWy">
            2 Motioner i Första kammaren, nr 158.
          </p>
          <p xml:id="i-4xLcWKTVHbLPjbywzm7Hfz">
            krigsutbrottet indrogs anslaget helt och hållet för budgetåret
            1940/41. De två följande budgetåren var det åter 30 000 kr., och
            från och med 1943 är det 45 000 kr. De kurser, som skolöverstyrelsens
            yrkesskolavdelning, sedermera Över- styrelsen för yrkesutbildning,
            kunnat anordna inom ramen för dessa blyg- samma summor, ha givetvis
            inte kunnat på långt när fylla det aktuella behovet av utbildning
            för nya lärare till de allt flera yrkesskolor, som kommit till
            stånd, och ännu mindre ha de förmått råda bot på de brister i
            lärarutbild- ningen, som förefinnas hos en stor del av den äldre
            lärargenerationen. Yrkes- skoleväsendet har under senare år tillvuxit
            i sådan omfattning, att staten nu anslår 11,5 milj. kr. årligen
            till detsamma mot 1,6 milj. kr. år 1928. Sam- tidigt ha 1920-talets
            goda ansatser' till lösning av lärarutbildningen för yrkes- skoleväsendet
            så eftersatts, att hithörande utbildning nu är avgjort sämre än
            för tjugo år sedan. Det är varken konsekvent eller välbetänkt
            ur statsfinansiell synpunkt, att medan man således lägger ner
            miljonbelopp på yrkesskole- väsendets utbyggnad kvantitativt,
            så sparar man på de smärre summorna för lärarutbildningen, som
            genom sin därav förorsakade bristfällighet hindrar en motsvarande
            höjning av yrkesundervisningens kvalitet. Skola yrkesskolorna
            bli i stånd att effektivt fylla sin uppgift som fostrare av ungdomen
            till yrkes- skicklighet och yrkesansvar, så måste yrkesskolornas
            lärare inte endast vara specialister i sina respektive fack utan
            även behärska undervisningens meto- dik, äga insikter i ungdomspsykologi
            etc., dvs. ha en ordentlig pedagogisk utbildning. Det bör härvid
            bringas i erinran, att de unga, som ha folkskolan som enda bildningsgrund
            när de träda ut i förvärvslivet, utgöra bortåt 75 "/o av hela
            vår ungdom. Efter förra världskriget insåg man tydligen det värde
            de praktiska ung- domsskolorna skulle kunna få även som krisbekämpande
            åtgärd, och man startade den yrkespedagogiska centralanstalten
            för att få lärarutbildningen i gång ”ofördröjligen”. Förhållandena
            i det andra världskrigets slutskede äro i många hänseenden analoga,
            och som ett led i vår krisberedskap och vår efterkrigsplanering
            torde yrkesundervisningen behöva byggas ut kraftigt under de kommande
            åren. Det blir då också nödvändigt att rationellt ordna lärarutbildningen
            på hithörande område. 1936 'års yrkesskolsakkunniga för- ordade
            för sin del ett återupprättande av den yrkespedagogiska central-
            anstalten, som indrogs år 1929, och framlade i sitt betänkande
            plan och kostnadsberäkning härför, vilken senare angavs till 86
            500 kr. årligen. De sakkunnigas motivering för sitt förslag koncentrerades
            i följande
          </p>
          <p xml:id="i-HxzgoQocmXEY4KPgjP4mHp">
            Sammanfattning.
          </p>
          <p xml:id="i-EMRRXnKfX58k9uiZngD2LW">
            Efter ingående överväganden ha de sakkunniga sålunda kommit till
            den bestämda uppfattning,
          </p>
          <pb facs="riksdagen-motions-pdf/data/1945/mot_1945__fk__158/mot_1945__fk__158-003.pdf"/>
          <p xml:id="i-BrrvMqXruwD8r4LE87qmWk">
            Motioner i Första kammaren, nr 158. 3
          </p>
          <p xml:id="i-XLXU9tuu8u43xH6AGyuqyU">
            att det föreligger ett trängande bebov av kraftiga åtgärder för
            utbildning av lärare vid yrkesundervisning, att detta behov under
            nuvarande förhållanden bäst kan tillgodoses genom återupprättandet
            av den yrkespedagogiska centralanstalten i förstärkt och i vissa
            avseenden modifierad form, i att centralanstalten bör ha till
            uppgift att anordna kurser ej blott för lärare vid de i yrkesskolestadgan
            avsedda läroanstalterna utan även för lärare vid de tekniska läroverken
            och handelsgymnasierna, vanföreanstalterna m. fl., att centralanstalten
            likaledes bör ha till uppgift att verka:för tillkomsten av lämpliga
            undervisningsmedel och förbättrande av undervisningsmetoder och
            att anstalten fördenskull bör övertaga hos skolöverstyrelsen för
            dylikt ändamål tillgängliga medel och befintlig materiel, att
            centralanstaltens verksamhet bör handhavas av en av Kungl. Maj:t
            förordnad föreståndare med nödiga biträden samt : att centralanstalten
            bör vara en självständig läroanstalt, som står under skolöverstyrelsens
            inseende, med en egen styrelse, vilken efter förslag av skol-
            överstyrelsen utses av Kungl. Maj:t. Sedan de sakkunnigas förslag
            framlades, har överstyrelsen för yrkesutbild- ning övertagit de
            uppgifter, som tidigare åvilade skolöverstyrelsens yrkes- skolavdelning,
            och vid ett genomförande av de sakkunnigas förslag synes således
            den nya överstyrelsen böra övertaga handläggningen av de ärenden,
            som de sakkunniga ansett böra ankomma på skolöverstyrelsen. För
            ett litet folk som det svenska måste arbetskraftens kvalificerade
            yrkes- kunnighet vara av allra största betydelse, om vi som industrifolk
            skola kunna hävda vår plats på världsmarknaden. Den övervägande
            delen av svensk ung- dom kommer i framtiden att som nu rekrytera
            de praktiska yrkena och behöva utbildning för dessa yrken. Behovet
            av yrkeslärare kommer således med all sannolikhet att betydligt
            stegras. Det förefaller ej alls otänkbart, att vi i en ganska
            närliggande framtid kunna komma att behöva ett fast yrkes- lärarseminarium.
            Det argument, som anförts mot en utbildningsanstalt av seminarietyp
            för yrkeslärare, nämligen att läraradepterna äro för få för att
            kontinuerligt kunna fylla en sådan anstalt, kommer sannolikt under
            hand att bortfalla. Att oförmedlat inrätta ett dylikt seminarium
            erbjuder dock onek- ligen stora organisatoriska svårigheter liksom
            betydande kostnader. Det före- faller under sådana förhållanden
            bättre att ett seminarium av här antytt slag får utveckla sig
            på grundvalen av en yrkespedagogisk centralanstalt, som varit
            i funktion några år, varunder erfarenhet vunnits av utbildningsbehovet
            och den bästa formen för dess rationella tillgodoseende. Återupprättandet
            av en yrkespedagogisk centralanstalt synes därför i första hand
            böra ifråga- komma. En av dess första uppgifter måste bli att
            göra de nuvarande utbild- ningskurserna betydligt mera omfattande
            och att söka tillgodose det akuta behov av yrkeslärarutbildning,
            som nu förefinnes.
          </p>
          <pb facs="riksdagen-motions-pdf/data/1945/mot_1945__fk__158/mot_1945__fk__158-004.pdf"/>
          <p xml:id="i-UoKVstD59Adgk54MeQZQGY">
            Motioner i Första kammaren, nr 158.
          </p>
          <p xml:id="i-BHjXFhXCe3Jg4muhWLstH1">
            Under hänvisning till vad sålunda anförts få vi hemställa,
          </p>
          <p xml:id="i-DThbkefEWeu3WSGoxSj5r4">
            att riksdagen måtte besluta, dels att en yrkespedagogisk centralanstalt
            upprättas med huvudsakligen de uppgifter och den anordning, som
            föreslagits i 1936 års yrkesskolsakkunnigas betänkande, del II,
            av den 12 december 1938, dels ock att för ändamålet anvisa för
            budgetåret 1945/46 ett anslag av 86 500 kronor.
          </p>
          <p xml:id="i-T8hvpj7iiN1hE91qmUjxdh">
            Stockholm i januari 1945.
          </p>
          <p xml:id="i-CgzDR1p8LqMvmojY366mXq">
            John Björck.
          </p>
          <p xml:id="i-VUosR4S2BHD7jqytZLcovo">
            P. J. Näslund. Gust. Sundelin. Emil Petersson.
          </p>
        </div>
      </div>
    </body>
  </text>
</TEI>
