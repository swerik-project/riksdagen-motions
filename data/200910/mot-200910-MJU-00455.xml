<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-MJU-00455">
  <teiHeader>
    <fileDesc>
      <titleStmt>
        <title>Övergödda sjöar i Sörmland</title>
        <author corresp="i-T7x5MaYWAj63jUhWq1ps6v">av Walburga Habsburg Douglas (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Övergödda sjöar i Sörmland</title>
          <idno type="rdwebb">GX02MJ455</idno>
          <rs type="number">MJ455</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GX02MJ455/text</ref>
          <ref type="dokument_url_html">http://data.riksdagen.se/dokument/GX02MJ455</ref>
          <ref type="dokumentstatus_url_xml">http://data.riksdagen.se/dokumentstatus/GX02MJ455</ref>
          <ref type="doc">http://data.riksdagen.se/fil/E8BEE695-DD4F-4FF4-9554-2464EA102A86</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-T7x5MaYWAj63jUhWq1ps6v</idno>
            <name>Walburga Habsburg Douglas</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5pprmEEkh4S3ercRGQpdAc" type="signed"/>
        <correspContext corresp="i-5pprmEEkh4S3ercRGQpdAc">
          <note type="signatory" corresp="i-T7x5MaYWAj63jUhWq1ps6v"/>
        </correspContext>
        <correspAction xml:id="i-9LyBAmYXSZbWWN3qg497tt" type="numbering">
          <date when="2009-10-08"/>
        </correspAction>
        <correspAction xml:id="i-XvZoMKuuv7romhj1x83sfv" type="submission">
          <date when="2009-10-06"/>
        </correspAction>
        <correspAction xml:id="i-Muqmq5hQYwf6cGUxnF21vN" type="transfer">
          <date when="2009-10-02"/>
        </correspAction>
        <correspAction xml:id="i-6QEVryDaiGKF4P8c4JT97j" type="assigned"/>
        <correspContext corresp="i-6QEVryDaiGKF4P8c4JT97j">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9F2wcj9dv2ieY7pG9Av3cy" type="motBody">
        <div xml:id="i-WgCMT2Hsu238mA4GqHxqs3" type="motProposal" subtype="förslag">
          <head xml:id="i-EULeP4cyx6NRpW8AB82rYc">
            Förslag till riksdagsbeslut
          </head>
          <p xml:id="i-JdWkX7iSXRQwkCg7CDg25c">
            Riksdagen tillkännager för regeringen som sin mening vad som
            anförs i motionen om en utvidgning av pilotprojektet för att rena
            övergödda sjöar i Södermanland.
          </p>
        </div>
        <div xml:id="i-S1V5GcwhCD8x92fhuGB1BD" type="motContent">
          <head xml:id="i-2g27eZ5pXxrkdHgFTRUwq8" type="h1">
            Motivering
          </head>
          <p xml:id="i-LgWmsAvpoyZT25BwvCT8HN">
            Runtom i Sverige finns en rad övergödda sjöar. Under årens lopp
            har olika försök gjorts för att förbättra dessa sjöars tillstånd.
            Glädjande nog är några sjöar på väg att återhämta sig. Problemet
            med övergödning är emellertid komplicerat. Övergödningen har varierande
            orsaker, men i grund och botten handlar det i normalfallet om
            att upprätthålla en skör balans mellan kväve, fosfor och syreförbrukande
            material. Den delikata balansen mellan dessa näringsämnen har
            inneburit att det inte finns någon enhetlig metod för rening av
            övergödda insjöar. Ett flertal metoder finns för att restaurera
            en sjö beroende på syftet med restaureringen.
          </p>
          <p xml:id="i-jprJcGvx6Us77HusaHFLr">
            En av de övergödda sjöarna är sjön Skundern i Södermanland. Problemet
            i Skundern ledde till en obalans mellan karpfisk, zooplankton
            och växtplankton. Den var tidigare en av Sveriges mest fosforbelastade
            insjöar. Men sedan februari 2009 pågår ett pilotprojekt som ska
            återskapa balansen i sjön.
          </p>
          <p xml:id="i-F6Nt4r3KWE24bBGVrzS4c">
            Redan innan pilotprojektet startade var sjön mycket väldokumenterad
            genom både undersökningar av Flens kommun och Länsstyrelsen i
            Södermanland. Bakom tillkomsten av dessa undersökningar ligger
            bland annat en miljöengagerad lokalbefolkning. En miljömedvetenhet
            har vuxit fram bland allmänhet, tomtägare och jord- och skogsbrukare
            kring Skundern.
          </p>
          <p xml:id="i-JqPdSVpFXwXFn8PtYXwuVH">
            De allra flesta är eniga om att fosforutsläppen till sjön måste
            ner väsentligt. Fosforfria tvättmedel och förbättrade avloppsanläggningar
            har varit en del av lösningen. En annan åtgärd som diskuterats
            är att höja den hårt reglerade sjöns vattennivå. En tredje väg
            skulle kunna vara det som kallas biomanipulering. Det nu pågående
            pilotprojektet i Skundern handlar om att minska beståndet av karpfisk
            (främst mört, björkna och braxen) genom bland annat trålning.
            Fram till augusti månads slut hade 132 trålningar genomförts,
            vilket resulterat i en fångst på nästan 17 ton vitfisk.
          </p>
          <p xml:id="i-J8Mti1aNU3UvDyXng2uvzh">
            Tanken med utfiskningen är att ett litet och mer behändigt bestånd
            av karpfisk kan leda till en ökning av zooplankton som i sin tur
            innebär en mindre andel växtplankton. I slutändan hoppas man att
            denna åtgärd ska leda till klarare vatten.
          </p>
          <p xml:id="i-9jV4bTaP6vTdF1hGBKUrEJ">
            Med biomanipulation vill man skapa en bättre och mer attraktiv
            näringskedja. Förhoppningen är att kunna åstadkomma en tillväxt
            av undervattensväxter, vilka binder näring och ger skydd till
            zooplankton. Ett förbättrat siktdjup underlättar för rovfisk att
            jaga och på så sätt kan beståndet av karpfisk hållas nere. Näringskedjan
            kan följaktligen återta sitt ursprungliga tillstånd efter en viss
            anpassningstid.
          </p>
          <p xml:id="i-9MjWuvMvawpEr2sAshWpGm">
            Hittills har man sett ett antal förbättringar av vattnet i sjön,
            även om projektet enbart pågått en kort tid. Dessutom har man
            inom projektet anställt ett antal asylsökande som därigenom fått
            en möjlighet till meningsfull sysselsättning och en bra chans
            att lära sig tala svenska, vilket ger viktiga erfarenheter.
          </p>
          <p xml:id="i-3E8Wz3q4mzUFgjgAvukhjX">
            Resultaten som fortlöpande framkommit tyder på en lyckad start.
            Därmed vore det bra om pilotverksamheten kunde utvidgas till fler
            övergödda sjöar i Sörmland. En bättre vattenkvalitet är till gagn
            för fisken, fåglarna och för de boende runt sjöarna. I detta läge
            borde således en utredning om möjligheterna till en expansion
            till fler övergödda sjöar kunna initieras.
          </p>
        </div>
        <div xml:id="i-LZahz5EH6yZTsmhBibe8Yx" type="motSignatures">
          <list xml:id="i-3jD761akyh4PASwcK2DXrX">
            <item xml:id="i-RnK4zcx7gFw7Ur82u4nX2J" who="i-T7x5MaYWAj63jUhWq1ps6v">
              Walburga Habsburg Douglas (m)
            </item>
          </list>
        </div>
      </div>
    </body>
  </text>
</TEI>
