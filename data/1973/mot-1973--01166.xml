<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01166">
  <teiHeader>
    <fileDesc>
      <titleStmt>
        <title>om ökad rättssäkerhet för patienter.</title>
        <author>av herr Carlshamre</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ökad rättssäkerhet för patienter.</title>
          <idno type="rdwebb">FW021166</idno>
          <rs type="number">1166</rs>
          <ref type="dokument_url_text">http://data.riksdagen.se/dokument/FW021166/text</ref>
          <ref type="dokument_url_html">http://data.riksdagen.se/dokument/FW021166</ref>
          <ref type="dokumentstatus_url_xml">http://data.riksdagen.se/dokumentstatus/FW021166</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RxkptNoJYi3BWpTneSNTUn</idno>
            <name>NILS CARLSHAMRE</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QUp7KqmGVNqKGEG7n1YLXf" type="signed"/>
        <correspContext corresp="i-QUp7KqmGVNqKGEG7n1YLXf">
          <note type="signatory" corresp="i-RxkptNoJYi3BWpTneSNTUn"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1166/mot_1973__1166-001.pdf"/>
      <fw xml:id="i-FuJ9zRApdjGR2V1Thd5Jqd">
        Mot. 1973:1166 8
      </fw>
      <div xml:id="i-7zNNzK2Hxx8W5DcF4uNKfD" type="motHeader">
        <div xml:id="i-DsKDmDhJ2tE5JCw83kkP7n" type="motTitle"/>
        <div xml:id="i-7Lvn5TdcDZ3F47LBuBVWin" type="motSubmissionInfo"/>
      </div>
      <div xml:id="i-Ec2DSCZi2zHogwRcroVALS" type="motBody">
        <div xml:id="i-VaXGUfXCYxfwyb3AZTUPg4">
          <p xml:id="i-A55eCxdXhacmiExTwKwf2u">
            Nr 1166
          </p>
          <p xml:id="i-RZpPDKctLRKcYuvNRjKgYR">
            av herr Carlshamre om ökad rättssäkerhet för patienter.
          </p>
          <p xml:id="i-LWiUE6VoFiHHQRk7JKvnYa">
            Sverige har med internationella mått en synnerligen hög vårdstandard,
            såväl kvantitativt som kvalitativt. Men trots samhällets i dessa
            avseenden högt ställda målsättning har man på intet sätt tillfredsställande
            tagit hänsyn till de svåra rättssäkerhetsfrågor som sjukvårdsverksamhet
            naturli- gen medför. Patienter som anser sig förfördelade har
            nämligen mycket små möjligheter att hävda sina intressen. Om en
            person anser sig ha blivit utsatt för en felaktig behandling och
            vill göra gällande att konsekvenserna motiverar skadestånd, hamnar
            ärendet i ansvarsnämnden. Nämnden, som på intet sätt har skyldighet
            att kommunicera med patienten i fråga och oftast inte gör det,
            prövar endast det disciplinära ansvaret. Resultatet blir sådant
            att det så gott som aldrig kan anföras som underlag för skadeståndstalan
            i domstol. Till detta kommer att patienten sällan har möjligheter
            att med kvalificerad hjälp hävda sin rätt, då den hjälpen — i
            den mån den går att komma över — skulle ställa sig mycket dyrbar.
            Ibland är det t. o. m. oklart av vem ansvar skall utkrävas. I
            samband med medicinsk forskning t. ex. kan en privatläkare, som
            satt sig på bolag och med forskningsuppdrag av ett läkemedelsföretag,
            ordinera medicin av företagets tillverkning. Skulle då patienten
            på grund av vad han eller hon anser vara följden av medicineringen
            erhålla sådana skador, att de normalt borde medföra skadestånd,
            är det oklart om förskrivande läkare eller läkemedelsföretaget
            skall stå till ansvar. Läkaren är, som nämnts i detta fall formellt
            anställd i ett bolag, som mycket väl kan vara ett s. k. femtusenkronorsbolag.
            Då sannolikt läkemedelsföretaget hänvisar till läkaren i ansvarsfrågan
            och om domstolen sedermera utdömer skadestånd, blir bolaget (inte
            läkemedelsföretaget) betalningsskyldigt och kan komma att försättas
            i konkurs. Patienten får då måhända ut endast en bråkdel av sin
            fordran. I sammanhanget kan svårigheter dessutom uppstå med bevisföringen,
            vilket som regel är till förfång för patienterna. Så t. ex. överensstämmer
            inte arkivstadgan och stadgor av lägre dignitet, som fastställts
            av sjukvårdshuvudmännen, med gällande preskriptionstider i fråga
            om ämbetsbrott resp. skadeståndsansvar. Samma sak gäller om man
            jämför preskriptionstiden för brott med brottsbalken 3:38. Ämbetsmannabrott
            preskriberas efter fem år, brott mot nämnda brottsbalkparagraf
            efter maximalt fem år, medan man har tio år på sig att utkräva
            skadestånd, I vad gäller arkivering sparas t. ex. tjänstgöringslistor
            från sjukhusen inte mer än tre år. Givetvis borde alla dessa tider
            rättas efter vad som gäller för utkrävande av skadestånd. Den
            normgivande preskriptionstiden bör vara tio år. Bland annat måste
            man ta hänsyn till att många som varit
          </p>
          <pb facs="riksdagen-motions-pdf/data/1973/mot_1973__1166/mot_1973__1166-002.pdf"/>
          <fw xml:id="i-FGUWujobu1THHpKzL3Qzv5">
            Mot. 1973:1166 3
          </fw>
          <p xml:id="i-Sxpyx14Q7xM39djPbsuC5h">
            långvarigt sjuka måhända inte orkar med att påbörja process inom
            den tid som nu bestäms av de kortare preskriptionstiderna. Patientjournalerna
            lyder under strängare regler än tjänstgöringslistor och skall
            vara arkiverade i tio år. Dess värre har det visat sig att slarv
            förekommer med dessa journaler, t. o. m. att de kommer bort, vilket
            inte precis stärker allmänhetens rättssäkerhet. Vid 1971 års medicinska
            riksstämma upplyste en läkare om att minst 10 7 av journalerna
            vid Karolinska sjukhuset försvinner spårlöst. Vidare förekommer
            att patienter nekas ta del av sina egna patient- journaler t.o.m.
            efter det patienterna friskskrivits, ja, så långt som 10—15 år
            efteråt, med hänvisning till att delgivandet skulle motverka ändamålet
            med vården (!) eller innebära fara för någons säkerhet. Två sådana
            mål ligger f. n. hos regeringsrätten. Socialstyrelsen borde åläggas
            skyldighet att genom råd och anvisningar informera om de skyldigheter
            och rättigheter — inte minst då det gäller handläggningen — som
            tillkommer berörd personal då det gäller patientjournalsärenden.
            Minst lika märkligt är det förhållandet att läkare som handlagt
            en patients begäran att få ta del av patientjournaler avseende
            patienten själv får medverka vid ärendets handläggning i nästa
            instans, dvs. sjukhus- direktionen (sjukvårdsdirektionen). Alldeles
            speciellt ter sig patienternas rättssäkerhet otillfredsställande
            då det gäller dem som underkastas tvångsintagning enligt lagen
            om sluten psykiatrisk vård. Sådana människor är många gånger i
            praktiken helt rättslösa! Det minsta man borde kunna kräva i dessa
            sammanhang är att statsmakterna genom lagstiftning gör åtminstone
            en patientombudsman inom varje landstingsområde till ett obligatorium,
            En sådan person, som måste ha god fallenhet och goda juridiska
            meriter, skulle kunna avlasta ansvarsnämnden en mängd mindre ärenden
            och bidra till en minskad misstro mot vårdinstitutionerna där
            den förekommer av orsaker som lätt kan klaras upp. Vidare skulle
            en sådan ombudsman genom sin rapport- skyldighet bidra till en
            samlad bild av sådana egenheter inom vårdsektorn som inte minst
            SPRI skulle ha den största nytta av att känna till. Vårdombudsmannen
            skulle därtill kunna utföra produkts- och presta- tionskontroll.
            När det gäller att se problemen på lite sikt, torde man nog kunna
            hävda att ansvarsnämndens begränsade uppgifter bör överföras på
            domstolarna och samordnas på så sätt att patienter kan föra sin
            talan mot bakgrunden av ingående utredningar och med full rättssäkerhet,
            dvs. tillgång till klagorätt, ombud, vittnet osv. Alltså bör skadestånds-
            och disciplinära ärenden kunna handläggas i ett sammanhang. En
            fråga som också borde kunna lösas på lite sikt gäller införandet
            av strikt skadestånd inom sjukvården. Det skulle vara ett betydande
            framsteg. I motion 1971:657 framhålles bl. a. följande. Införandet
            av strikt skadeståndsansvar inom vårdområdet skulle leda
          </p>
          <p xml:id="i-P4pk2oAhRBkE1UkXGU6Rkn">
            till att patienten såväl som yrkesutövaren förskonas från den
            med rådande förhållanden nödtvungna, ofta mycket elakartade konfliktsitua-
          </p>
          <pb facs="riksdagen-motions-pdf/data/1973/mot_1973__1166/mot_1973__1166-003.pdf"/>
          <fw xml:id="i-FUU4dQobJE7ugfpoEUMc1d">
            Mot. 1973:1166 10
          </fw>
          <p xml:id="i-4aauAcFhce18SMpFg3EDhr">
            tion som automatiskt följer av att den skadelidande patienten
            nödgas vända sig mot sin läkare, tandläkare, sjukgymnast och annan
            vårdpersonal för att få dessa övertygade om fel eller försummelse.
            För patienten såväl som för yrkesutövaren kan denna konfliktsituation
            ha olika besvärliga, ibland t. o. m. ödesdigra konsekvenser. Förhållandet
            mellan patient och yrkesutövare måste vara förtroendefullt för
            att vården skall bli fram- gångsrik. En konfliktsituation bryter
            förtroendet. Därför bör strikt skadeståndsansvar införas vid behandling
            inom vårdområdet såväl vad gäller det allmännas verksamhet som
            för verksam- het som bedrives av fria yrkesutövare. Social trygghet
            är en viktig grundval i en välfärdsstat. Den enskildes trygghet
            kan då — i en situation då han undergår medicinsk och annan behandling
            — rimligen inte få vara beroende av bestämmelser som stadgar att
            han vid en eventuell skada kan få ersättning endast om någon vållat
            den uppkomna skadan.
          </p>
          <p xml:id="i-DBasGMtRP4P1MK6U2Xhxj3">
            Dessa synpunkter har ingalunda förlorat aktualitet. Med stöd
            av det anförda hemställes att riksdagen hos Kungl. Maj:t begär
            att en parlamentarisk utredning med sakkunnig patientrepresentation
            skyndsamt tillsättes med uppgift att verkställa utredning och
            framlägga förslag syftande till väsentligt ökad rättssäkerhet
            för patien- ter inom enskild och allmän vård med beaktande av
            vad i förevarande motion uttalats.
          </p>
          <p xml:id="i-UppK1nYghpZKJCARp8EEKe">
            Stockholm den 26 januari 1973 NILS CARLSHAMRE (m)
          </p>
        </div>
      </div>
    </body>
  </text>
</TEI>
