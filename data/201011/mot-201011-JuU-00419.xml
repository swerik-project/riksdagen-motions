<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00419">
  <teiHeader>
    <fileDesc>
      <titleStmt>
        <title>Utvisning av kriminella utlänningar</title>
        <author corresp="i-NXkJirA9Eh3xDV8PPU3eVE i-FnfN9cA2cbqkM9kt541hzu">av Kent Ekeroth och Thoralf Alfsson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utvisning av kriminella utlänningar</title>
          <idno type="rdwebb">GY02Ju419</idno>
          <rs type="number">Ju419</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju419/text</ref>
          <ref type="dokument_url_html">http://data.riksdagen.se/dokument/GY02Ju419</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju419</ref>
          <ref type="doc">http://data.riksdagen.se/fil/80A9180C-F838-43FE-9B96-D811664F3407</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NXkJirA9Eh3xDV8PPU3eVE</idno>
            <name>Kent Ekeroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-FnfN9cA2cbqkM9kt541hzu</idno>
            <name>Thoralf Alfsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Po7voPnXh5ntgcHM2cnVn8" type="signed"/>
        <correspContext corresp="i-Po7voPnXh5ntgcHM2cnVn8">
          <note type="signatory" corresp="i-NXkJirA9Eh3xDV8PPU3eVE"/>
          <note type="signatory" corresp="i-FnfN9cA2cbqkM9kt541hzu"/>
        </correspContext>
        <correspAction xml:id="i-3CKjsZxnssqbgUKoyhcQQz" type="numbering">
          <date when="2010-10-29"/>
        </correspAction>
        <correspAction xml:id="i-6hpx1kNkWmJ8jj6M1PQTCU" type="submission">
          <date when="2010-10-27"/>
        </correspAction>
        <correspAction xml:id="i-WnDGJeQuJ8XfpXdMAdfeEf" type="transfer">
          <date when="2010-10-27"/>
        </correspAction>
        <correspAction xml:id="i-78umKso92bwFLL4qnMMzcZ" type="assigned"/>
        <correspContext corresp="i-78umKso92bwFLL4qnMMzcZ">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-LDb3kVDaBbp5gjxeDef61p">
            Förslag till riksdagsbeslut
          </head>
          <list style="ol">
            <item xml:id="i-KjeBAvk3XG6LGpHwmkC5PL">
              Riksdagen tillkännager för regeringen som sin mening vad som
              anförs i motionen om att frågan om utvisning ska bli en obligatorisk
              del för domstolen att pröva vid brottmål där den tilltalade innehar
              medborgarskap i ett annat land än Sverige, eller är statslös.
              1
            </item>
            <item xml:id="i-Hi6HHHsUQRJrBV3h8cxPtd">
              Riksdagen tillkännager för regeringen som sin mening vad som
              anförs i motionen om att det ska finnas synnerligen starka skäl
              för att utvisning vid prövning i domstol inte ska utdömas i det
              fall där en utlänning döms för ett brott som kan medföra utvisning.
              1
            </item>
            <item xml:id="i-Cidaj2eHNU8sK3jA31gzeZ">
              Riksdagen tillkännager för regeringen som sin mening vad som
              anförs i motionen om att utvisning ska vara obligatorisk och på
              livstid i de fall där en utlänning dömts för mord, våldtäkt, väpnat
              rån, grov misshandel, narkotikabrott, grov stöld och annan jämförlig
              brottslighet samt vid dom för bedrägeri kopplat till sociala förmåner;
              för de fall där brottsligheten inte bedöms som grov ska obligatorisk
              utvisning utdömas om det rör sig om upprepad brottslighet. 1
            </item>
            <item xml:id="i-4jtFaVJxuAqXV6vrsR6YbN">
              Riksdagen tillkännager för regeringen som sin mening vad som
              anförs i motionen om att domstol ej ska ta hänsyn till utlänningars
              levnadsomständigheter eller hur länge utlänningen vistats i Sverige.
              1
            </item>
            <item xml:id="i-FsFRiYmg7tSuMgooaMuHPL">
              Riksdagen tillkännager för regeringen som sin mening vad som
              anförs i motionen om att avskaffa kravet på att det måste finnas
              synnerliga skäl för att kunna utvisa en kriminell utlänning som
              bott i Sverige i fem år eller mer. 1
            </item>
            <item xml:id="i-GqQsEAHpFCApnGxFWBpUgo">
              Riksdagen tillkännager för regeringen som sin mening vad som
              anförs i motionen om att avskaffa kravet på att det måste finnas
              synnerliga skäls för att kunna utvisa en kriminell utlänning som
              har haft uppehållstillstånd i fyra år eller mer. 1
            </item>
            <item xml:id="i-4otuUFG33YM3Bik4jM5dFn">
              Riksdagen tillkännager för regeringen som sin mening vad som
              anförs i motionen om att avskaffa kravet på att det måste vara
              ett synnerligen grovt brott som medfört allvarlig fara för allmän
              ordning och säkerhet för att domstolen ska besluta om utvisning
              i de fall som den kriminella utlänningen har flyktingstatus. 1
            </item>
            <item xml:id="i-14jWzPL8gg9wFoC5zCteXQ">
              Riksdagen tillkännager för regeringen som sin mening vad som
              anförs i motionen om att upprätta avtal med andra länder för att
              möjliggöra att en utlänning som är dömd till fängelsestraff följt
              av utvisning kan avtjäna sitt straff i ett annat land.
            </item>
          </list>
          <p xml:id="i-Puis38ja3KhMBHpjMthw2W">
            1 Yrkandena 17 hänvisade till SfU.
          </p>
        </div>
        <div type="motContent">
          <head xml:id="i-9PSRNYp38GU6rBqx4brUmP" type="h1">
            Sverigedemokraternas syn på utvisning av kriminella utlänningar
          </head>
          <p xml:id="i-Jx7riFF692TrC5xXsVUYrF">
            Sverigedemokraterna anser inte att det är rimligt att en utlänning
            som begått en våldtäkt, ett mord eller något annat grovt våldsbrott
            ska belönas med uppehållstillstånd och på sikt svenskt medborgarskap.
            Tyvärr är det dock så att utlänningar i Sverige idag ändå får
            stanna i landet trots att de begått grova brott såsom mord, dråp,
            misshandel och våldtäkt. Några färska exempel på detta:
          </p>
          <list style="ul">
            <item xml:id="i-5DsF4hzYmkny6wR1WPzUEn">
              En utlänning hade upprepade samlag med sin underåriga dotter
              i målsägarens bostad i Boden under perioden februari 2008 till
              september 2009, totalt 19 månader. Han gjorde henne även gravid.
              En rättspsykiatrisk undersökning (RPU) genomfördes som visade
              att han inte led av någon allvarlig psykisk störning. Domstolen
              dömde honom till fängelse i fyra år för våldtäkt mot barn. Han
              blev inte utvisad.
            </item>
            <item xml:id="i-Lp95tHmRr7xLrDgEzp8aTH">
              En 78-årig dam dog som följd av ett överfall av en 23-årig utlänning
              på en parkeringsplats i Landskrona. Han blev inte utvisad eftersom
              åklagaren menade att brottet inte var tillräckligt grovt. Oprovocerad
              misshandel av en 78-årig dam som leder till hennes död är enligt
              Sverigedemokraternas mening fullt tillräckligt för att motivera
              livstids utvisning.
            </item>
          </list>
          <p xml:id="i-Y9aEVwcgsDALdMtNacbo6s">
            Vi har skrivelser i lagen som medger rätt att utvisa för vissa
            sorters brott men det räcker inte på långa vägar, som exemplen
            ovan visar. Dels måste tröskeln för när utvisning kan ske sänkas
            kraftigt, dels måste det införas en obligatorisk prövning av avvisning/utvisning
            när de åtalade är utlänningar. Detta krävs för att ge offren upprättelse,
            för att vara i samklang med den allmänna rättsuppfattningen samt
            för att hindra ytterligare brottslighet från den dömda utlänningen.
          </p>
          <head xml:id="i-K62VpUy4La33HXM3Faw3zi" type="h1">
            Den nuvarande situationen
          </head>
          <p xml:id="i-WEqeGCmFCWqh7kyGTihbuS">
            Enligt nuvarande bestämmelser får en utlänning utvisas för brott
            som kan leda till fängelse eller om domstolen i brottmålet undanröjer
            en villkorlig dom eller skyddstillsyn som utlänningen har dömts
            till tidigare. Det krävs dock att utlänningen döms till svårare
            påföljd än böter. En ytterligare förutsättning är att det kan
            antas att utlänningen kommer att göra sig skyldig till fortsatt
            brottslighet eller att brottet är särskilt allvarligt. Utvisning
            kan ske för viss tid eller på livstid.
          </p>
          <p xml:id="i-PBsH2jhrFPbep3S4XKVSXc">
            När en domstol överväger om en utlänning bör utvisas ska den
            ta hänsyn till utlänningens anknytning till det svenska samhället.
            Domstolen ska vid bedömningen särskilt beakta utlänningens levnadsomständigheter
            och familjeförhållanden samt hur länge utlänningen har vistats
            i Sverige. Faktorer som arbete, bostad och social anpassning liksom
            kunskaper i svenska språket inverkar på bedömningen.
          </p>
          <p xml:id="i-W6gqeBYNkvDk9jkdDQEKvR">
            Vidare ska domstolen särskilt beakta om utlänningen har barn
            i Sverige och, om så är fallet, barnets behov av kontakt med utlänningen,
            hur kontakten mellan dem har varit och hur den skulle påverkas
            av att utlänningen utvisas.
          </p>
          <p xml:id="i-PyHLjy6rEjwhUf1KnZb9Aj">
            Hänsyn ska också tas till om det finns hinder mot verkställighet
            av utvisningen enligt utlänningslagens bestämmelser om verkställighetshinder
            till exempel risk för dödsstraff, kroppsstraff, tortyr eller förföljelse
            och utlänningen därför inte kan sändas till ett visst land eller
            om det annars finns särskilda hinder mot att utvisningsbeslutet
            verkställs.
          </p>
          <p xml:id="i-GTcmVnkpWMqnp2uctpmZy1">
            Det finns inga bestämmelser om när frågan om utvisning ska tas
            upp till prövning. Därmed kan såväl åklagaren som domstolen avgöra
            om frågan ska tas upp eller inte. Utvisning på grund av brott
            beslutas emellertid alltid av den domstol som handlägger brottmålet.
          </p>
          <head xml:id="i-3U8B3pxpGPxs8rWT3LVj4x" type="h1">
            Skärpning av lagstiftningen
          </head>
          <p xml:id="i-TrhVASa34yzUsEgmHYLNCg">
            Det är inte rimligt att en utlänning ska få förmånen att stanna
            i Sverige om personen i fråga inte kan eller vill respektera våra
            lagar och regler. Det bör därför vara obligatoriskt att alltid
            pröva frågan om utvisning när en utlänning begått ett brott i
            Sverige.
          </p>
          <p xml:id="i-2VtZFEzbbut6X7sauSAkg3">
            Dagens lagstiftning i utlänningslagen 8:8 är luddig i den bemärkelsen
            att en utlänning får utvisas efter begånget brott. Vi anser att
            lagen ska vara tydligare och den bör därmed omformuleras så att
            utvisning blir regel snarare än undantag. Endast om det finns
            synnerligen starka skäl ska en utlänning som blivit dömd för ett
            brott som kan leda till utvisning kunna undgå att utvisas. Dessutom
            ska utvisning vara obligatorisk för brott såsom mord, våldtäkt,
            väpnat rån, grov misshandel, narkotikabrott, grov stöld, inbrott
            och annan jämförlig brottslighet. Om det rör sig om icke grov
            brottslighet inom ovannämnda områden ska utvisning vara obligatorisk
            om det rör sig om en återupprepning av brottslighet. Vi i Sverige
            måste även vara mycket tydligare med att vi inte accepterar bedrägeri
            för att utnyttja svensk välfärd och de sociala förmåner man kan
            få i Sverige. Därför bör även bedrägeri kopplat till sociala förmåner
            vara förknippat med utvisning.
          </p>
          <p xml:id="i-rDdMKeg69PrCb2h2VoP6n">
            Vidare är det omoraliskt med nuvarande lag där den kriminelles
            anknytning till Sverige beaktas, vilket kan medföra att till exempel
            en våldsbrottsling får stanna i landet. Den kriminelle utlänningens
            eventuella koppling till Sverige måste anses väga mindre tungt
            än behovet av att ge upprättelse till offren. Svensk domstol bör
            därmed inte ta hänsyn till utlänningens levnadsomständigheter
            eller hur länge utlänningen vistats i Sverige när frågan om utvisning
            behandlas. Skrivningen i utlänningslagen 8:11, första meningen,
            bör även ändras från ska den ta hänsyn till kan den ta hänsyn
            för att markera att sådan hänsyn bör vara undantag snarare än
            regel.
          </p>
          <p xml:id="i-HfuE1fK9Ux76MwBFDM6YwX">
            På samma sätt är det inte moraliskt försvarbart att en utlänning
            som begått brott i Sverige ska få stanna bara för att denne bott
            i Sverige i fem år, för att denne haft uppehållstillstånd i fyra
            år eller för att personen i fråga har flyktingstatus. Har en utlänning
            begått ett brott som är förknippat med utvisning har han eller
            hon tydligt visat att han eller hon inte har här att göra och
            den hänsyn som lagen i dagsläget menar att man ska ta enligt utlänningslagen
            8:11 sista stycket och 8:12 bör utgå. Återigen är det offren vi
            värnar, inte kriminella utlänningars möjligheter att stanna i
            det land de begått brott i.
          </p>
          <p xml:id="i-NpVzgLK4LKKhHMVJZCrPS5">
            I det fall utvisning utdöms ska det för brott såsom mord, våldtäkt,
            väpnat rån, grov misshandel, narkotikabrott, inbrott, grov stöld
            och annan jämförlig brottslighet alltid utdömas utvisning på livstid.
            När det handlar om den mildare graden av ovannämnda brott ska
            utvisning på livstid utdömas om det rör sig om återupprepad brottslighet.
            Brott av denna typ är av en sådan karaktär att det vore omoraliskt
            och ett hån mot offren om Sverige någonsin släpper in den kriminelle
            i landet igen. Narkotikabrott, såsom narkotikasmuggling, är i
            sin tur ofta förknippat med organiserad brottslighet och bör också
            vara förknippat med livstids utvisning för att på så sätt även
            motarbeta den organiserade brottsligheten. Därmed bör utlänningslagen
            8:13 omformuleras för att uppfylla ovanstående.
          </p>
          <p xml:id="i-9dyDY1YiMwDzuhHbpQMVbg">
            När en utlänning blir dömd till fängelse med efterföljande utvisning
            ska Sverige sträva efter att få den dömde utlänningen att avtjäna
            straffet i sitt hemland eller i annat anvisat land. Detta är särskilt
            aktuellt för utlänningar som döms till verkliga livstidsstraff
            samt för andra grova brott. Givetvis är det av yttersta vikt att
            Sverige kan kontrollera och verifiera att den utlämnade brottslingen
            faktiskt avtjänar det tilldömda straffet. Detta system kan också
            medföra lägre kostnader för fängelseverksamheten. Sverige ska
            därmed sträva efter att upprätta avtal med andra länder för att
            möjliggöra detta.
          </p>
        </div>
        <div type="motSignatures">
          <list>
            <item xml:id="i-3mQ2dRQ4mu1mMsttG6r9i3" who="i-NXkJirA9Eh3xDV8PPU3eVE">
              Kent Ekeroth (SD)
            </item>
            <item xml:id="i-7aDiFNLeQUNfeBmVVk1jRq" who="i-FnfN9cA2cbqkM9kt541hzu">
              Thoralf Alfsson (SD)
            </item>
          </list>
        </div>
      </div>
    </body>
  </text>
</TEI>
