<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1949--ak--00406">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__ak__406/mot_1949__ak__406-001.pdf"/>
      <fw xml:id="i-B9YQR27Z4Y8AuHCBcJKabU">
        Motioner i Andra kammaren, nr 406. 3
      </fw>
      <div xml:id="i-W42at68uPkHKkC5mbG3k5B" type="motHeader">
        <div xml:id="i-GHCHYLWg87ou5nwwL1wexn" type="motTitle"/>
        <div xml:id="i-3MtPTrQv816b2UbZ2hNKNz" type="motSubmissionInfo"/>
      </div>
      <div xml:id="i-CK7BeEXygyP5qea5Kf6mR1" type="motBody">
        <div xml:id="i-PYmkVCAFfSub6pTGgQRKwE">
          <p xml:id="i-Pdeh3ZwsCb8fKiD4NAsbQz">
            Nr 406.
          </p>
          <p xml:id="i-Sx8FMst8eKXhycAE6DsjuK">
            Av herr Rubbestad, i anledning av Kungl. Maj:ts proposition,
            nr 204, angående nya grunder för avlöningen av präs-
          </p>
          <p xml:id="i-Rqr1rELGDt1qc2cZ3qATrw">
            ter m. m.
          </p>
          <p xml:id="i-3xcrpne7cLo14QnAv44XUw">
            I Kungl. Maj:ts proposition nr 204 angående nya grunder för avlöningen
            av präster m. m. har föredragande statsrådet föreslagit, att komminister-
            och kyrkoherdetjänsterna skola uppdelas på vardera fyra lönegrader,
            resp. Ca 25, 26, 27 och 28 samt Ca 27, 29, 31 och 33. Den år 1946
            tillsatta präst- lönekommittén har emellertid enhälligt föreslagit
            att vardera kategorien skulle fördelas på tre lönegrader, nämligen
            för komministrarna i Ca 26, 27 och 28 samt för kyrkoherdarna i
            lönegraderna Ca 29, 31 och 33. Samtidigt har föredraganden nedflyttat
            nära två tredjedelar av hela antalet kommi- nistrar med en lönegrad
            och nära hälften av alla kyrkoherdarna med en å två lönegrader.
            Varje lönegrads nedflyttning innebär cirka 700 kr. i min- skad
            årslön, om man räknar med 12 procent rörligt tillägg. För min
            del kan jag icke anse att den av föredraganden föreslagna inpla-
            ceringen av prästerna i det allmänna avlöningsreglementet ger
            den fulla rättvisan åt prästerskapet, om man vill att denna befattningshavaregrupp
            skall i möjligaste mån ha likvärdig löneställning som andra tjänstemän
            med i stort sett samma utbildning och tjänsteåliggande. Det skall
            villigt erkännas att det icke är lätt att få en exakt likvärdig
            jämförelse mellan prästerskapet och andra befattningshavare, men
            den gradering, som prästlönekommittén kommit till efter ingående
            prövning av alla på frågan inverkande faktorer, torde dock vara
            att föredraga framför den av föredragande statsrådet förordade.
            Åtskilliga remissmyndigheter ha ansett att läroverkslärarna i
            lönegrad Ca 26 ur många synpunkter erbjuda lämpliga jämförelsepunkter
            beträffande komministrarna. Den förberedande studie- och utbildningstiden
            torde få anses — för normala fall — vara för läroverksadjunkten
            och för prästen i det hela sammanfallande. Beträffande tjänstgöringens
            art kunna jämförande värderingar av detta slag svårligen göras
            motsägelsefria. Sålunda måste det konstateras att prästerna äro
            bundna av sin tjänst i betydligt större utsträckning än lärarna.
            Lärarna ha en tjänstgöring av omkring nio månader per år, under
            det att prästen icke ens är garanterad någon ovillkorlig semesterrätt,
            även om han genom tjänstebyte med annan präst kan få en sådan.
            Som regel kan man nog påstå att en präst har ca 20 procent längre
            tjänstgöring per år än en läro-
          </p>
          <pb facs="riksdagen-motions-pdf/data/1949/mot_1949__ak__406/mot_1949__ak__406-002.pdf"/>
          <fw xml:id="i-41584nDayFf7gX2mcyW1KY">
            4 Motioner i Andra kammaren, nr 406.
          </fw>
          <p xml:id="i-6g9TkTW2tNCjGuahbH5837">
            verkslärare och borde därför egentligen ha större lön än en sådan.
            Men prästlönekommittén har ändå velat stanna för att det stora
            flertalet kom- ministrar inordnades i samma lönegrad som läroverkslärarna.
            Då flera remissmyndigheter pekat på komministrarnas bättre befordringsmöjlig-
            heter i jämförelse med läroverkslärarna får man i det sammanhanget
            icke glömma å ena sidan att ett stort antal komministrar icke
            ha någon som helst möjlighet till befordran och å den andra sidan
            att läroverkslärarna i stor utsträckning ha möjligheter till extra
            förtjänster vid sidan av sin tjänst under det att detta är så
            gott som uteslutet för en prästman. Av det anförda torde framgå
            att prästlönekommitténs förslag om place- ring av de lägsta komministertjänsterna
            i Ca 26 är väl befogad och att dessa tjänster icke lämpligen böra
            sättas i en lägre lönegrad. Med hänsyn härtill torde det också
            vara olämpligt att uppdela komministertjänsterna på fyra lönegrader.
            Flera myndigheter, som yttrat sig över förslaget, ha t. o. m.
            ansett att det är för mycket med en uppdelning på tre löneklasser,
            vilket prästlönekommittén föreslagit. En anslutning till kommitténs
            förslag torde emellertid vara att förorda. Beträffande kyrkoherdarna
            gäller samma sak. En sänkning av lägsta kyrkoherdelönen till Ca
            27 skulle dels medföra en betydande olägenhet när det gäller själva
            befordringsgången, dels kan det knappast vara berättigat att kyrkoherdar
            skola komma i lägre löneställning än vissa komministrar. Och vad
            angår den högsta lönegraden för kyrkoherde, nämligen Ca 33, fram-
            håller ju föredragande statsrådet att denna lönegrad icke innebär
            högre värdering i lönehänseende än som motsvaras av den löneställning,
            som kyrkoherdarna i de högsta lönelägena nu intaga. Och uppmärksammas
            bör, att dessa lönelägen icke uppkommit genom någon okontrollerad
            löne- utveckling utan efter en fortgående prövning av statsmakterna
            i fråga om varje i avlöningen ingående post. I själva verket kommer
            den högsta avlö- ningens begränsning till lönegrad Ca 33 att för
            vissa fall medföra en topp- huggning av de nuvarande högsta lönelägena.
            En uppdelning av kyrko- herdebefattningarna i fyra lönegrader
            kan knappast anses motiverad, under det att starka skäl tala för
            den av prästlönekommittén föreslagna tre- delningen. Man har från
            visst håll påtalat de stora kostnader, som denna löneregle- ring
            kommer att medföra. Men därvid måste man ju betänka att här gäller
            det en befattningshavarekår, som icke fått någon egentlig lönereglering
            sedan 1910. Införandet av denna grupp i det statliga lönesystemet
            med dess fem olika dyrortsgrupper måste ju med nödvändighet medföra
            be- tydande kostnad. Men då det har gällt vissa andra tjänstemannagrupper
            har man inte ryggat tillbaka för stora kostnader och därför måste
            man ju nu enligt min mening taga konsekvenserna av sina tidigare
            beslut, när det gäller att skapa rättvisa för denna befattningshavaregrupp,
            som hitintills varit eftersatt i lönehänseende.
          </p>
          <pb facs="riksdagen-motions-pdf/data/1949/mot_1949__ak__406/mot_1949__ak__406-003.pdf"/>
          <fw xml:id="i-Dy9VCWw77Wvc56YkCPQmLa">
            Motioner i Andra kammaren, nr 406.
          </fw>
          <p xml:id="i-XVT8tiVHA4p6bSRyD85LT9">
            a
          </p>
          <p xml:id="i-J6H6XjcqjQTdeMyqKALHJ5">
            Med åberopande av det anförda hemställes,
          </p>
          <p xml:id="i-Hzdos8HPsKyhbgfa43cHVu">
            att riksdagen måtte besluta att i enlighet med 1946 års prästlönekommittés
            förslag inplacera kyrkoherdarna i löne-
          </p>
          <p xml:id="i-Bpqdx7mrNG2q3KDD8PCFEp">
            grad Ca 29, 31 och 33 samt komministrarna i lönegrad Ca 26, 27
            och 28.
          </p>
          <p xml:id="i-NZzQHT3m1MfYYftoAktu6u" type="date">
            Stockholm den 3 maj 1949.
          </p>
          <p xml:id="i-7L4EGTYUBA8Tx2p21VYYXP">
            Axel Rubbestad.
          </p>
        </div>
      </div>
    </body>
  </text>
</TEI>
