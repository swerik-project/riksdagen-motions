<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-AU-00158">
  <teiHeader>
    <fileDesc>
      <titleStmt>
        <title>En bättre arbetsmiljö för ett mänskligare arbetsliv</title>
        <author corresp="i-TxLwXp3MJemR8iGdYER2aZ">av Ali Esbati m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:158 av Ali Esbati m.fl. (V)</title>
          <idno type="rdwebb">H402158</idno>
          <rs type="number">158</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H402158/text</ref>
          <ref type="dokument_url_html">http://data.riksdagen.se/dokument/H402158</ref>
          <ref type="dokumentstatus_url_xml">http://data.riksdagen.se/dokumentstatus/H402158</ref>
          <ref type="docx">http://data.riksdagen.se/fil/26F84B58-C2CB-4E3C-8A23-8EA08E349005</ref>
          <ref type="pdf">http://data.riksdagen.se/fil/CB290C1A-19BC-4B28-8209-FFDF81D1547A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BxVNoU51pQJnokXDv6GFJK" type="signed"/>
        <correspContext corresp="i-BxVNoU51pQJnokXDv6GFJK">
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-7r5EMv9VstEFKe8CzeUCH5"/>
        </correspContext>
        <correspAction xml:id="i-Esjvd2eEw1XBVMFs7PtASV" type="submitted">
          <date when="2016-09-28"/>
          <time when="13:14:49"/>
        </correspAction>
        <correspAction xml:id="i-9fNHhrqj3e8XHtsGDFwGMN" type="reviewed">
          <date when="2016-09-29"/>
          <time when="09:28:26"/>
        </correspAction>
        <correspAction xml:id="i-JBptCVM7ks44wN8jAzeDh3" type="referred">
          <date when="2016-10-14"/>
        </correspAction>
        <correspAction xml:id="i-EgwA2sz5Gudukgpwhv65K3" type="assigned">
          <date when="2018-06-05"/>
          <time when="10:31:45"/>
        </correspAction>
        <correspContext corresp="i-EgwA2sz5Gudukgpwhv65K3">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-SutccfZFGuDS38G1EhQvgd" type="behandlas_i"/>
        <correspContext corresp="i-SutccfZFGuDS38G1EhQvgd">
          <ref type="uppgift">2016/17:AU10</ref>
          <ref type="ref_dok_id">H401AU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">AU10</ref>
          <ref type="ref_dok_titel">Arbetsmiljö och arbetstid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-294BnDom8utpyyN5nQ9Nrw" type="behandlas_i"/>
        <correspContext corresp="i-294BnDom8utpyyN5nQ9Nrw">
          <ref type="uppgift">2016/17:AU7</ref>
          <ref type="ref_dok_id">H401AU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">AU7</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Eic4RLh7uwdPkSxDsa59QU" type="motHeader">
        <div xml:id="i-HcbLAup1FRwC3N7TudwR1D" type="motTitle">
          Motion till riksdagen 2016/17:158 av Ali Esbati m.fl. (V) En
          bättre arbetsmiljö för ett mänskligare arbetsliv
        </div>
      </div>
      <div xml:id="i-CTfxMouj1RXHk8fi6p7X5f" type="motBody">
        <div xml:id="i-KdhpbuNMXaqDTd3T87T2sH" type="TOC">
          <head xml:id="i-QBUDinjQ3UesLhhP9AbNr">
            1 Innehåll
          </head>
          <list xml:id="i-KBjKcoPZ6TKbBUBtu5NSE2">
            <item xml:id="i-CxebhpFMKaAV7Uj1oqLnFM" style="indent-level: 1">
              1Innehåll
            </item>
            <item xml:id="i-AmecJdP7niwaHdSfmprDc5" style="indent-level: 1">
              2Förslag till riksdagsbeslut
            </item>
            <item xml:id="i-WJRBvyTAhg3GLmfn8BL1Z8" style="indent-level: 1">
              3En bättre arbetsmiljö för ett mänskligare arbetsliv
            </item>
            <item xml:id="i-RGPvwnLskz7rbBeEiZJk9E" style="indent-level: 2">
              3.1Offentligt anställdas arbetsmiljö
            </item>
            <item xml:id="i-K4GG6mMGSng7L6y1eFkrMQ" style="indent-level: 2">
              3.2Företagshälsovård åt alla arbetstagare
            </item>
            <item xml:id="i-YZbjS3Uwmjy6bt94dgXWAM" style="indent-level: 2">
              3.3Lag mot mobbning i arbetslivet
            </item>
          </list>
        </div>
        <div xml:id="i-JcWHLss4sFsJRgNch7uCVB" type="motProposal" subtype="förslag">
          <head xml:id="i-9ZVtN2CMjuNqcXSHaxTMJD">
            2 Förslag till riksdagsbeslut
          </head>
          <list xml:id="i-9Bs2FRwDDxVLGFMUddcd6E" style="ol">
            <item xml:id="i-SbUf8myF28bRHLBN2AJJ8i">
              Riksdagen ställer sig bakom det som anförs i motionen om att
              regeringen bör tillsätta en utredning som ser över konsekvenserna
              av sänkt personaltäthet i offentligt finansierade välfärdsverksamheter
              och myndigheter med serviceuppdrag med avseende på de anställdas
              arbetsmiljö, och detta tillkännager riksdagen för regeringen.
            </item>
            <item xml:id="i-3wKGiHkNPmYpEwppQBpE9k">
              Riksdagen ställer sig bakom det som anförs i motionen om att
              regeringen bör tillsätta en utredning med uppdrag att i samverkan
              med arbetsmarknadens parter ta fram förslag på hur en lagstiftad,
              obligatorisk, effektiv, kvalitetssäkrad och branschkunnig företagshälsovård
              som omfattar alla arbetstagare kan skapas, och detta tillkännager
              riksdagen för regeringen.
            </item>
            <item xml:id="i-BNBTkXybCjqPRzLCu5ZSYR">
              Riksdagen ställer sig bakom det som anförs i motionen om att
              regeringen bör tillsätta en utredning med uppdrag att ta fram
              förslag till en ny lag mot trakasserier i arbetslivet och tillkännager
              detta för regeringen.
            </item>
          </list>
        </div>
        <div xml:id="i-68Kpz1vMLrEYsQxFJrW5sc" type="motContent">
          <head xml:id="i-8RzHDBqKuSfZ8CH1yFWXJy" type="h1">
            3 En bättre arbetsmiljö för ett mänskligare arbetsliv
          </head>
          <p xml:id="i-6XEN1BddooWgjU4qvhPv4P">
            Vänsterpartiet anser att alla människor har rätt till en trygg
            och säker arbetsmiljö och ett arbete som ger möjlighet till utveckling,
            delaktighet och inflytande. De som arbetar ska kunna avsluta sina
            arbetsliv med den fysiska och psykiska hälsan i behåll. Det behövs
            en bra arbetsmiljö för att förbli frisk, produktiv och få en god
            inkomst under ett helt arbetsliv. Friska arbetsplatser och en
            god arbetsmiljö är avgörande för arbetstagarnas ställning, företagens
            utveckling och för samhällets välstånd.
          </p>
          <p xml:id="i-XnWt4eDXGK91tWbUjGXQqh">
            I dag är en god arbetsmiljö inte verklighet för alla på arbetsmarknaden.
            Arbetsmiljön försämrades snabbt under 1990-talet, sedan i ett
            långsammare tempo och med en viss återhämtning mot slutet av 00-talet.
            Men efter 2011 försämrades arbetsmiljön på en del sätt igen, främst
            för kvinnliga arbetare. Skillnaderna mellan högre tjänstemän och
            arbetare inklusive kvinnliga lägre tjänstemän fortsätter att öka
            (LO: Arbetsmiljö 2014 – klass &amp; kön). Samtidigt skiljer sig
            arbetsvillkoren mellan olika grupper av tjänstemän. Kvinnliga
            tjänstemän har i dubbelt så hög utsträckning som manliga tjänstemän
            arbeten med hög anspänning (höga krav och låg kontroll). Kvinnliga
            tjänstemän drabbas även i högre utsträckning än manliga tjänstemän
            av arbetsrelaterade besvär (TCO: Tjänstemännens arbetsförhållanden,
            2016).
          </p>
          <p xml:id="i-ELjsqFX2HUmEcGDRBohaJG">
            Maktförskjutningen på arbetsmarknaden till arbetsgivarnas förmån,
            ökade lönsamhetskrav i näringslivet och resursbrist i offentlig
            verksamhet har inneburit att nya hierarkiska organisationer växt
            fram. Allt fler arbetsplatser kännetecknas i dag av slimmade organisationer
            med hårt styrt och utarmat arbete (arbete som har fått lägre krav
            på faktisk kompetens, som innehåller låg grad av lärande och hög
            grad av repetitiva moment), högt arbetstempo, höga prestationskrav
            och små möjligheter för arbetstagarna att påverka sin arbetssituation.
          </p>
          <p xml:id="i-U7axxv1mERTLs9FWG7oLmF">
            Besparingar och rationaliseringar medför ofta att stressen och
            hetsen ökar på arbetsplatserna. Forskningen visar på samband mellan
            arbetsrelaterad ohälsa och slimmade organisationer med höga prestationskrav
            och bristen på demokrati i arbetslivet. Bristen på inflytande
            har blivit en riskfaktor för ökad ohälsa i arbetslivet. Kraven
            i arbetslivet ökar samtidigt som det egna inflytandet minskar.
            Hög arbetsbelastning, stress och låg bemanning leder till skador,
            ohälsa och arbetsolyckor, i en del fall med dödlig utgång.
          </p>
          <p xml:id="i-9rrqFYzMASC8jP4aL8Xsmz">
            Arbetsmiljöverkets rapport över anmälda arbetsskador under 2015
            visar på en fortsatt ökning av arbetssjukdomar, främst orsakade
            av psykosociala problem. Ökningen är större bland kvinnor än bland
            män. I Arbetsmiljöverkets rapport Arbetsorsakade besvär (2014)
            framgår att nästan var fjärde sysselsatt någon gång under det
            senaste året upplevt att de har fysiska eller psykiska besvär
            som orsakats av deras arbete. Jämfört med motsvarande studie år
            2012 innebär detta en betydande ökning – framför allt när det
            gäller besvär orsakade av stress och andra psykiska påfrestningar.
            Sådana försämringar av arbetsmiljön leder i förlängningen till
            ökade sjukskrivningar, vilket bekräftas av Försäkringskassans
            statistik som visar på fortsatt höga sjukskrivningstal. Mest ökar
            sjukskrivningarna orsakade av psykisk ohälsa, vilka nu utgör den
            största diagnosgruppen för nybeviljad sjukersättning för både
            kvinnor och män.
          </p>
          <p xml:id="i-7PcuzVWcaHDePG2JjV8rSC">
            Många människor trivs förstås på sina arbeten och det har gjorts
            stora framsteg, särskilt gällande den fysiska arbetsmiljön. Men
            ofta tas framsteg i arbetsmiljöfrågor för givna när den genomsnittliga
            levnadsstandarden förbättras. Så borde det också vara, men i praktiken
            är framgångar, t.ex. den långsiktiga nedgången i antalet dödsolyckor,
            något som måste kämpas fram och upprätthållas. Det är hög tid
            att ta tag i såväl gamla kvardröjande som nya och växande problem
            och vända utvecklingen.
          </p>
          <p xml:id="i-RFDZNRfhdxfi5rcapBZdaR">
            Utvecklingen under den borgerliga regeringen 2006–2014 innebar
            en kraftig försvagning av det förebyggande arbetsmiljöarbetet.
            Anslagen till Arbetsmiljöverket skars ner, medlen för den kvalificerade
            skyddsombudsutbildningen togs bort och Arbetslivsinstitutet lades
            ned.
          </p>
          <p xml:id="i-7iobNZGmdbhMtkw6KsB1h9">
            Den nuvarande regeringen har vidtagit ett antal åtgärder för
            att stärka och utveckla arbetsmiljöarbetet. Under 2015 tog regeringen,
            i samråd med arbetsmarknadens parter, fram en arbetsmiljöstrategi
            för det moderna arbetslivet (skr. 2015/16:80). Strategin pekar
            ut en riktning för arbetsmiljöarbetet men innehåller också konkreta
            åtgärder såsom nya uppdrag till Arbetsmiljöverket, två utredningar
            och inrättande av ett dialogforum med arbetsmarknadens parter.
            Vid sidan av detta har regeringen, i samarbete med Vänsterpartiet,
            förstärkt Arbetsmiljöverkets anslag och ökat det statliga bidraget
            för regionala skyddsombud.
          </p>
          <p xml:id="i-FQ6cK28gTcE3dxHbqCzXUo">
            Vänsterpartiet välkomnar regeringens ambitioner på arbetsmiljöområdet.
            Det är en välbehövlig kursändring efter den borgerliga regeringens
            högst medvetna försvagning av det förebyggande arbetsmiljöarbetet.
            Vi kan dock konstatera att det finns ett behov av att göra mer
            inom arbetsmiljöområdet, inte minst för att vända utvecklingen
            av sjuktal och olyckor relaterade till brister i arbetsmiljön.
            I denna motion lyfter vi fram ett antal förslag för en bättre
            arbetsmiljö.
          </p>
          <head xml:id="i-Vot8hGJWdRcNLYUZ1k5myk" type="h2">
            3.1 Offentligt anställdas arbetsmiljö
          </head>
          <p xml:id="i-FKX8uzb2PZBHN2wY9ZfjKx">
            Den ekonomiska krisen under 1990-talet ledde till omfattande
            nedskärningar och personalneddragningar inom den offentliga sektorn.
            En rapport från Arena Idé visar att kommunsektorn, som andel av
            arbetsmarknaden, har förlorat cirka 100 000 tjänster sedan 1990
            (Arena Idé 2014: Lägre skatter. Mindre personal. Större behov).
            Samtidigt som personaltätheten i välfärden generellt är lägre
            i dag än i början av 1990-talet är behovet av de offentliga tjänsterna
            oförändrat. Färre anställda utför lika mycket, eller mer, arbete
            än tidigare.
          </p>
          <p xml:id="i-14M9PnemThn6vM9fbg5VoY">
            Den låga bemanningen i välfärden påverkar de anställdas arbetsmiljö
            negativt. Pressade arbetsscheman innebär ökad stress som i sin
            tur leder till psykiska besvär, belastningsskador och fallolyckor.
            Många välfärdsarbetare hinner helt enkelt inte med sina arbetsuppgifter
            och utsätts därmed för stora risker, vilket leder till ohälsa
            och sjukskrivningar.
          </p>
          <p xml:id="i-HUYajErcHK5UoB7sXzWP3D">
            De offentligt anställdas försämrade arbetsmiljö har uppmärksammats
            av Arbetsmiljöverket. Flera av Arbetsmiljöverkets rapporter visar
            att det finns stora arbetsmiljöproblem inom den offentliga sektorn.
            Detta bekräftas även av de fackförbund som organiserar arbetstagare
            inom offentlig verksamhet, såväl arbetare som tjänstemän.
          </p>
          <p xml:id="i-PxGZ7GfTKUjyHdAhguEdds">
            Arbetsmiljöverket har genomfört flera tillsynsprojekt med fokus
            på offentligt anställdas arbetsmiljö. Vänsterpartiet välkomnar
            detta men anser att det behövs en mer omfattande utredning i syfte
            att få en större och mer samlad bild av hur strukturförändringarna
            inom välfärden påverkat de offentligt anställdas arbetsmiljö.
            Utredningens resultat kan ge ett värdefullt underlag för framtida
            diskussioner och beslut som rör offentligt finansierad verksamhet.
          </p>
          <p xml:id="i-UVX7CigGsf3GYZTzVFNK9K">
            Regeringen bör tillsätta en utredning som ser över konsekvenserna
            av sänkt personaltäthet i offentligt finansierade välfärdsverksamheter
            och myndigheter med serviceuppdrag med avseende på de anställdas
            arbetsmiljö. Detta bör riksdagen ställa sig bakom och ge regeringen
            till känna.
          </p>
          <head xml:id="i-GcZ4vGtDiunqJcKXhi32c1" type="h2">
            3.2 Företagshälsovård åt alla arbetstagare
          </head>
          <p xml:id="i-A3jdua5KQ6gLEYN6E61RJ7">
            Företagshälsovård är en viktig aktör i välfärdssamhället, till
            nytta för såväl arbetsgivare som arbetstagare. Företagshälsovården
            ska bidra till att förebygga ohälsa, främja hälsa samt att skapa
            goda och säkra arbetsplatser där de anställda inte riskerar att
            skadas eller bli sjuka. Företagshälsovården kan bidra med kunskap
            och kompetens i alla de frågor som uppstår i relationen mellan
            arbete och människors behov, hälsa och livskvalitet. Företagshälsovården
            har således en viktig uppgift, inte minst när det gäller att minska
            antalet sjukskrivningar. På så sätt är en satsning på kvalitetssäkrad
            företagshälsovård som alla arbetstagare har tillgång till en investering
            som kan ge positiv utdelning också statsfinansiellt.
          </p>
          <p xml:id="i-2o5S5kY3P5ftgZNmtUaof1">
            Enligt 3 kap. 2 c § arbetsmiljölagen (1977:1160) ska arbetsgivaren
            svara för att den företagshälsovård som arbetsförhållandena kräver
            finns att tillgå. Med företagshälsovård menas en oberoende expertresurs
            inom områdena arbetsmiljö och rehabilitering. Företagshälsovården
            ska särskilt arbeta för att förebygga och undanröja hälsorisker
            på arbetsplatser samt ha kompetens att identifiera och beskriva
            sambanden mellan arbetsmiljö, organisation, produktivitet och
            hälsa.
          </p>
          <p xml:id="i-H6uDnRcv8RTFUhT5Lpzvk6">
            Enligt 12 § Arbetsmiljöverkets föreskrift om systematiskt arbetsmiljöarbete
            (AFS 2001:1) ska arbetsgivaren anlita företagshälsovård eller
            motsvarande sakkunnig hjälp utifrån när kompetensen inom den egna
            verksamheten inte räcker för det systematiska arbetsmiljöarbetet
            eller för arbetet med arbetsanpassning och rehabilitering. När
            företagshälsovård eller motsvarande sakkunnig hjälp anlitas ska
            den vara av tillräcklig omfattning och ha tillräcklig kompetens
            och tillräckliga resurser för detta arbete.
          </p>
          <p xml:id="i-p8YntNDu8SdsHwzoFcSKv">
            Trots en relativt tydlig lagstiftning har i dag allt färre arbetstagare,
            drygt 60 procent, tillgång till företagshälsovård på sin arbetsplats,
            en minskning sedan 2013. Detta ska jämföras med slutet av 1980-talet,
            då närmare 90 procent av arbetstagarna omfattades av företagshälsovård.
            Av dem som har tillgång till företagshälsovård är det bara en
            tredjedel som uppfattar att företagshälsovården spelar en roll
            i arbetet med att förbättra arbetsmiljön på arbetsplatsen (Arbetsmiljöverket:
            Arbetsmiljön 2015, rapport 2016:2).
          </p>
          <p xml:id="i-BLUx5VtA19ahLXdfUvfibt">
            Tillgången till företagshälsovård följer de vanliga klass- och
            könsgränserna. LO-förbundens medlemmar, särskilt kvinnor på mindre
            arbetsplatser och i branscher med många deltider, tidsbegränsade
            anställningar, inhyrningar och arbete på obekväm arbetstid, är
            de som har sämst tillgång till företagshälsovård. Den lägsta tillgången
            till företagshälsovård finns bland kvinnliga arbetare i den privata
            servicesektorn. Av dessa arbetstagare hade enbart 33 procent tillgång
            till företagshälsovård via sin arbetsplats (LO: Företagshälsovård
            – en handledning från LO och LO-förbunden, 2013).
          </p>
          <p xml:id="i-QbBWC5MLLGpdCZ8TEZjsBT">
            Ett problem, vid sidan av att många arbetsgivare tenderar att
            bortse från såväl lagstiftning som föreskrifter, är att arbetsgivare
            ofta saknar kunskap om företagshälsovårdens roll i det systematiska
            förebyggande arbetsmiljöarbetet. Alltför många arbetsgivare väljer
            därför det som blir billigast och tecknar s.k. nollavtal med företagshälsovården,
            vilket innebär att arbetsgivaren beställer insatser vid behov.
          </p>
          <p xml:id="i-26bKD5diiNtJ4ffjC2UxA3">
            Nollavtalen innebär dels att arbetstagarna i många fall inte
            känner till att de har tillgång till företagshälsovård, dels att
            företagshälsovården inte ges förutsättningar att fungera på ett
            bra sätt. Företagshälsovården lär inte känna arbetsplatsen, kan
            inte förse de lokala parterna med återkoppling, kan inte medverka
            i förändringsarbete och kan inte heller reagera på tidiga signaler
            om arbetsrelaterad ohälsa. Nödvändiga och behövliga arbetsanpassningar
            blir därmed inte av eftersom företagshälsovården i vissa fall
            inte har mandat att ta kontakt med arbetsplatsen. Sammantaget
            urholkas värdet av företagshälsovården.
          </p>
          <p xml:id="i-Gs2UZMbmi8sbzPvjfDuVyc">
            Vänsterpartiet anser att alla arbetstagare ska ha tillgång till
            en kvalitetssäkrad företagshälsovård med branschkunskap som arbetar
            med strategiskt förebyggande arbetsmiljöarbete. Det är dels en
            rättvisefråga, dels en förutsättning för att fler människor ska
            orka arbeta fram till 65 år eller längre.
          </p>
          <p xml:id="i-YNyRvuZReUnbhBnXBeGiNg">
            En kvalitetssäkrad företagshälsovård arbetar utifrån en helhetssyn
            på arbetsmiljön med god kunskap om förhållandena i den aktuella
            branschen och med hög kompetens inom områdena arbetsmiljö, arbetsorganisation,
            ledarskapsfrågor, beteendevetenskap, ergonomi, hälsovetenskap,
            medicin, teknik och rehabilitering. I sin verksamhet på arbetsplatsen
            ska företagshälsovården – i enlighet med vad som föreskrivs i
            3 kap. 2 c § AML – vara en oberoende expertresurs inom områdena
            arbetsmiljö och rehabilitering.
          </p>
          <p xml:id="i-SCb6VCJPoA6DAv1cyNqVgd">
            Arbetsmarknadens parter bör ha en central roll i arbetet med
            att säkerställa att alla arbetstagare får tillgång till en kvalitetssäkrad
            företagshälsovård.
          </p>
          <p xml:id="i-6QrAwFcwn2RayLxFszAEV9">
            Regeringen bör tillsätta en utredning med uppdrag att, i samverkan
            med arbetsmarknadens parter, ta fram förslag på hur en lagstiftad,
            obligatorisk, effektiv, kvalitetssäkrad och branschkunnig företagshälsovård
            som omfattar alla arbetstagare kan skapas. Detta bör riksdagen
            ställa sig bakom och ge regeringen till känna.
          </p>
          <head xml:id="i-H2A7Qi2bvqHjreud9HMXfX" type="h2">
            3.3 Lag mot mobbning i arbetslivet
          </head>
          <p xml:id="i-Q2fC6CnuL3UvjpEECNL4eq">
            Enligt Arbetsmiljöverket upplever ungefär var tionde arbetstagare
            att de är mobbade av sin chef eller av andra arbetstagare. Fler
            kvinnor än män upplever sig mobbade på sin arbetsplats (Arbetsmiljön
            2015, rapport 2016:2). Mobbning på jobbet är ett stort och alltför
            lite uppmärksammat arbetsmiljöproblem med allvarliga konsekvenser
            för de drabbade. Det leder i första hand till stort psykiskt lidande,
            men ökar också risken att bli fysiskt sjuk. Forskare vid det danska
            centret för arbetsmiljö har visat att kränkningar på jobbet har
            samma effekt som posttraumatisk stress. Förutom det personliga
            lidandet som mobbningen i arbetslivet innebär så kostar det samhället
            mångmiljardbelopp varje år i uteblivna inkomster, sjukersättningar
            och vårdkostnader.
          </p>
          <p xml:id="i-NjFfsveYydxbr3iduGvpC2">
            Det är arbetsgivarens skyldighet att se till att det är en sund
            och säker arbetsmiljö på arbetsplatsen. Det handlar framför allt
            om att förebygga ohälsa. Arbetsgivarens arbetsmiljöarbete ska
            ske i samverkan med de anställda och i enlighet med föreskriften
            om systematiskt arbetsmiljöarbete, men arbetsgivaren är alltid
            ensam ansvarig för att arbetsmiljön inte gör någon sjuk eller
            att någon råkar ut för en olycka.
          </p>
          <p xml:id="i-987JBwFdDKcJMgdWJctXFW">
            Om det finns organisatoriska och sociala problem på en arbetsplats
            finns det också stor risk att det uppstår en grogrund för mobbning.
            Det innebär i sin tur en stor risk för att den person som mobbas
            drabbas av ohälsa och sjukskrivning, med stora kostnader för den
            enskilda och för samhället som följd.
          </p>
          <p xml:id="i-FNYkNGzVDdhUgQXTV8KPM3">
            I dag saknas en tydlig lagstiftning som skyddar den som utsätts
            för trakasserier på jobbet. En lucka i lagstiftningen gör att
            anställda kan frysas ut och systematiskt mobbas av en chef eller
            av andra arbetstagare utan att någon ställs till svars. Enligt
            arbetsmiljölagen ska arbetsgivare arbeta förebyggande mot trakasserier
            och mobbning, men den arbetsgivare som inte prioriterat det förebyggande
            arbetet eller inte åtgärdat påtalad mobbning behöver i dag inte
            stå till svars ens om det går så långt att den drabbade blir sjukskriven.
          </p>
          <p xml:id="i-3qCLnyH3HuDeaqU8CjpCVb">
            Den 31 mars 2016 trädde Arbetsmiljöverkets föreskrifter och allmänna
            råd om organisatorisk och social arbetsmiljö (AFS 2015:4) i kraft.
            Föreskrifterna ersatte därmed tidigare föreskrifter på området,
            däribland Arbetarskyddsstyrelsens föreskrifter (AFS 1993:17) om
            kränkande särbehandling i arbetslivet. De nya föreskrifterna innebär
            en förbättring så till vida att de har ett organisatoriskt angreppssätt
            och ett vidare kränkningsbegrepp. Av föreskrifterna framgår att
            arbetsgivare ska vidta åtgärder för att motverka kränkande särbehandling
            och se till att det finns rutiner för hur sådana kränkningar ska
            hanteras på arbetsplatsen.
          </p>
          <p xml:id="i-7bWLgMV6MKZRKY226Z9Nye">
            Vänsterpartiet välkomnar de nya föreskrifterna men anser, i likhet
            med flera fackliga organisationer, att de är otillräckliga för
            att skydda den som utsätts för kränkande särbehandling på jobbet.
            Problemet är att arbetsmiljölagen är en förvaltningsrättslig lag
            som reglerar förhållandet mellan staten och arbetsgivaren. Arbetsmiljölagen
            ger ingen lösning eller upprättelse i form av erkännande eller
            ekonomiskt skadestånd till den som blivit trakasserad. För att
            kunna få sin rätt prövad i domstol behövs det en arbetsrättslig
            lag.
          </p>
          <p xml:id="i-LhTP9Fu11cXo569i6aX9dR">
            I mars 2014 fattade riksdagen beslut om att regeringen bör återkomma
            med förslag om hur mobbning och trakasserier i arbetslivet ska
            minska. Varken den förra eller den nuvarande regeringen har ännu
            lagt fram några sådana förslag, trots riksdagens tillkännagivande.
            Det är hög tid att regeringen tar problemet med mobbning i arbetslivet
            på allvar.
          </p>
          <p xml:id="i-MTMuzvzWjDZ7PkEqnkf6qm">
            Vänsterpartiet anser att arbetsrätten behöver stärkas så att
            de drabbade kan få sin sak prövad samt få upprättelse och ekonomiskt
            skadestånd. Därför behövs en ny lag mot trakasserier i arbetslivet.
            Fackförbundet Vision har formulerat ett förslag på hur en sådan
            lagstiftning skulle kunna utformas. Vi anser att förslaget är
            en bra utgångspunkt för ett kommande lagstiftningsarbete.
          </p>
          <p xml:id="i-DoeSWZbAnic7ACTbLVAba2">
            Regeringen bör tillsätta en utredning med uppdrag att ta fram
            förslag till en ny lag mot trakasserier i arbetslivet. Detta bör
            riksdagen ställa sig bakom och ge regeringen till känna.
          </p>
        </div>
        <div xml:id="i-6Btgkeh4GhrrXP23atRFwt" type="signatureBlock">
          <list xml:id="i-4zHw8w8pXX41grib56ZU5o">
            <item xml:id="i-WPLhThGspFTY9CEqwzduoo" who="i-TxLwXp3MJemR8iGdYER2aZ" type="signature">
              Ali Esbati (V)
            </item>
            <item xml:id="i-GvH4Xvm4QqrT8xdQC7Ufmp" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-V2EcrsyrrTpAyXspdBgcqC" who="i-WjgeYy5RFWngMB9NwFvFEY" type="signature">
              Christina Höj Larsen (V)
            </item>
            <item xml:id="i-3nYA22q8mGVxkeVgN8G5Ac" who="i-UhKXyeGqJBzFW5wSyeoGMt" type="signature">
              Wiwi-Anne Johansson (V)
            </item>
            <item xml:id="i-9pq4QzrnKCNMu2ho1GcAJi" who="i-Xbq1HVkxhCYVmfPLN63HRo" type="signature">
              Daniel Riazat (V)
            </item>
            <item xml:id="i-EZ7RPq15ZVGqM2fnu8w2te" who="i-7r5EMv9VstEFKe8CzeUCH5" type="signature">
              Daniel Sestrajcic (V)
            </item>
          </list>
        </div>
      </div>
    </body>
  </text>
</TEI>
