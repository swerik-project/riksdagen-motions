<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SkU-00327">
  <teiHeader>
    <fileDesc>
      <titleStmt>
        <title>Avdragsrätt för ökad folkhälsa</title>
        <author corresp="i-D6V9ti7ETxin1WbJjDaShE">av Nina Lundström (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avdragsrätt för ökad folkhälsa</title>
          <idno type="rdwebb">GZ02Sk327</idno>
          <rs type="number">Sk327</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GZ02Sk327/text</ref>
          <ref type="dokument_url_html">http://data.riksdagen.se/dokument/GZ02Sk327</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sk327</ref>
          <ref type="doc">http://data.riksdagen.se/fil/CFDAE135-929C-492F-867F-E22B531BBCCB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GrEdJpvQU7mMGdS3ZFCYze" type="signed"/>
        <correspContext corresp="i-GrEdJpvQU7mMGdS3ZFCYze">
          <note type="signatory" corresp="i-D6V9ti7ETxin1WbJjDaShE"/>
        </correspContext>
        <correspAction xml:id="i-VdkUJmJoXNLRri7ELWxfU3" type="numbering">
          <date when="2011-10-06"/>
        </correspAction>
        <correspAction xml:id="i-9HD14PwrdGPfvrcjShYw14" type="submission">
          <date when="2011-10-04"/>
        </correspAction>
        <correspAction xml:id="i-6FsqxuNHvunuJjpQoj7U5D" type="transfer">
          <date when="2011-10-04"/>
        </correspAction>
        <correspAction xml:id="i-UbiN3VnJHNZLt8msbkExCq" type="assigned"/>
        <correspContext corresp="i-UbiN3VnJHNZLt8msbkExCq">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SpjpKRoM9H1xhMJqUNnngJ" type="motBody">
        <div xml:id="i-2Hpm7KJiN6aegXQv31EAp2" type="motProposal" subtype="förslag">
          <head xml:id="i-TYtJ1L6HZcSUmNSGJuykea">
            Förslag till riksdagsbeslut
          </head>
          <p xml:id="i-9um88dcBmWDssutrqmLsYx">
            Riksdagen tillkännager för regeringen som sin mening vad som
            anförs i motionen om att tillsätta en utredning för att se över
            lagstiftningen i syfte att införa avdragsrätt för folkhälsoaktiviteter
            och folkhälsoinsatser.
          </p>
        </div>
        <div xml:id="i-HEaL2c6N3QBxoT9JpYt16H" type="motContent">
          <head xml:id="i-N6jx4861zvavRaritd7yEK" type="h1">
            Motivering
          </head>
          <p xml:id="i-VsLabU9YkC79EFoMEcA4eY">
            En grundläggande princip i skattesystemet är att avdrag inte
            medges för olika former av privata levnadskostnader. Det är en
            viktig princip men dock en princip där framgångsrika avsteg genomförts.
          </p>
          <p xml:id="i-FHwkkbn8eucPDC7u8oGGeE">
            Den 1 juli 2007 infördes en skattereduktion för fysiska personer
            som har haft utgifter för hushållsarbete. Detta har varit en mycket
            uppskattad reform. Hushållsarbete som omfattas av skattereduktionen
            kan avse städarbete, vård av kläder, matlagning, omsorg och tillsyn
            som en fysisk person behöver samt barnpassning inklusive hämtning
            och lämning av barn på förskola m.m. Även snöskottning och skötsel
            av tomt eller trädgård i form av häck- och gräsklippning, krattning
            och ogräsrensning kan omfattas. Skattereduktionen för hushållsarbete
            omfattar sedan den 30 juni 2009 även reparation, underhåll samt
            om- och tillbyggnad av vissa bostäder. Att vårda och ta hand om
            hemmet är ett område där skattereduktion gjort det möjligt för
            fler att få hjälp med insatserna.
          </p>
          <p xml:id="i-8wBxPmji3sL9mHbPumKwXL">
            En av de stora utmaningarna i samhället är den kommande demografiska
            utvecklingen med allt fler äldre personer. Det är inte åldersfördelningen
            som i sig är utmaningen utan kommande vård- och omsorgsbehov samt
            allt fler som lämnar yrkeslivet. Att vårda hus och hem är angeläget
            men en god folkhälsa är en investering med betydligt fler dimensioner.
          </p>
          <p xml:id="i-A7mtCSxMHivkG2AbBp3M3f">
            En god hälsa är mycket betydelsefull för samhällsekonomin. Hälsa
            kan ge högre tillväxt genom högre produktivitet hos arbetskraften.
            Minskad frånvaro och högre pensionsålder ger ökade skatteintäkter.
            Förbättrad hälsa ger lägre transfereringsutgifter vid sjukdom.
            En ökad folkhälsa minskar det framtida behovet av vård och omsorg,
            vilket har stor betydelse med tanke på den åldrande befolkningen.
            Vi kommer att leva längre men frågan är om det blir friska år
            eller år präglade av ohälsa.
          </p>
          <p xml:id="i-8dNoiUtTpbCsLgsk5dmQFa">
            Det är angeläget att utreda hur hälsofrämjande insatser kan uppmuntras
            via beskattningsinstrumenten. Det handlar dels om fysisk aktivitet,
            dels om andra insatser såsom massage, stresshantering och behandlingar
            i rörelseapparaten av till exempel naprapater eller kiropraktorer.
          </p>
          <p xml:id="i-MD2xSKCfrVaeh5Ljdbab9m">
            Samhället satsar stora summor på att åtgärda effekter av ohälsan
            genom sjukvård, läkemedel och ersättning till sjuka. Trots att
            vi vet att många sjukdomar orsakas eller förvärras av vår livsstil
            läggs relativt lite fokus på förebyggande hälsoarbete. Många hälsoproblem
            såsom övervikt, utmattningssyndrom och andra kroniskt stressrelaterade
            tillstånd kan även förebyggas av åtgärder såsom motion, god kosthållning
            och stresshantering.
          </p>
          <p xml:id="i-T1Uwe1bCBh465EEZ76o8g6">
            Det är inte lätt att ändra en livsstil, även om vi är väl medvetna
            om konsekvenserna av den. Framgång med bättre livsstil kan dock
            leda till exempelvis minskat behov av läkemedel och sjukskrivning.
            Därför bör samhället uppmuntra och stimulera positiva förändringar
            och möjliggöra dessa insatser genom ekonomiska incitament.
          </p>
          <p xml:id="i-Hbgdvx3V9jaBAjXSGdzTRs">
            Det finns sedan länge en möjlighet för arbetsgivare att bidra
            till sin personals hälsa genom att erbjuda friskvård. Frågan är
            varför staten gör skillnad på anställda och personer som inte
            arbetar, till exempel studenter, arbetslösa och pensionärer. Detta
            gäller även arbetstagare hos arbetsgivare som inte erbjuder friskvård
            som personalförmån. Oavsett om individen har en arbetsgivare som
            tar kostnaden för friskvården eller inte, finns dessa positiva
            effekter. Därför borde även personer utan arbetsgivare eller med
            arbetsgivare som inte erbjuder friskvård få samma möjlighet att
            göra motsvarande skatteavdrag för privatfinansierad friskvård.
            Detta borde även specifikt uppmärksammas för alla äldre i samhället
            där insatser kan ge betydande hälsoeffekter.
          </p>
          <p xml:id="i-EGesphQsQuZy17SHdCKbKs">
            Förutom ökat välbefinnande och minskat lidande för individen
            ger hälsovinster positiva effekter på samhällsekonomin. En förbättrad
            folkhälsa bör delvis kompensera statens bortfall i skatteintäkter
            genom minskade utgifter för sjukvård och sjukskrivningar och ökade
            intäkter i form av inkomstskatt då fler kan arbeta. Genom att
            fler kan arbeta, och längre upp i åldrarna, stärks även arbetslinjen.
            Därutöver kommer vård- och omsorgsinsatser för den åldrande befolkningen
            kunna påverkas i positiv riktning.
          </p>
          <p xml:id="i-5sHvghA8Dsfk5WR4eUEfi4">
            Skatterabatter för nyttjande av vissa tjänster som rör privata
            levnadsomkostnader har visat sig vara framgångsrika för att både
            skapa nya tjänster och avlasta hushållen vissa arbetsinsatser.
            Privatkonsumtion av friskvård kan få positiva effekter på statskassan,
            både direkt och indirekt. Jag föreslår därför att regeringen i
            ett första skede tillsätter en utredning för att se över konsekvenserna
            av en generell avdragsmöjlighet för privatpersoner för personlig
            friskvård.
          </p>
        </div>
        <div xml:id="i-7aJJViSkcXey9PrEZnfwx6" type="signatureBlock">
          <list xml:id="i-XZXrmZ2mVNvrnXgCz3egrW">
            <item xml:id="i-FCHb6aJmUUiqgTgTKVXDu1" who="i-D6V9ti7ETxin1WbJjDaShE" type="signature">
              Nina Lundström (FP)
            </item>
          </list>
        </div>
      </div>
    </body>
  </text>
</TEI>
