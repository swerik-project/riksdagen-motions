<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04362">
  <teiHeader>
    <fileDesc>
      <titleStmt>
        <title>med anledning av prop. 2021/22:72 Ökad kontinuitet och effektivitet i vården – en primärvårdsreform</title>
        <author corresp="i-XLHgMviLWvZePVW618wm98 i-XS1DYyajKnUSXB7m9DT6C2">av Margareta Fransson och Rasmus Ling (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4362 av Margareta Fransson och Rasmus Ling (båda MP)</title>
          <idno type="rdwebb">H9024362</idno>
          <rs type="number">4362</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024362/text</ref>
          <ref type="dokument_url_html">http://data.riksdagen.se/dokument/H9024362</ref>
          <ref type="dokumentstatus_url_xml">http://data.riksdagen.se/dokumentstatus/H9024362</ref>
          <ref type="docx">http://data.riksdagen.se/fil/7A28C1B7-1C4D-4812-8661-C6F24854013B</ref>
          <ref type="pdf">http://data.riksdagen.se/fil/59CE7D8D-A60A-4EBB-BC5F-361E8F7C5AA6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XLHgMviLWvZePVW618wm98</idno>
            <name>Margareta Fransson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-XS1DYyajKnUSXB7m9DT6C2</idno>
            <name>Rasmus Ling</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RK6f6bsaiYZd7ZviN2sQ3A" type="basedOn"/>
        <correspContext corresp="i-RK6f6bsaiYZd7ZviN2sQ3A">
          <ref>Proposition 2021/22:72</ref>
        </correspContext>
        <correspAction xml:id="i-ST7pFYYc7TFGG1SY3rQ8Mz" type="signed"/>
        <correspContext corresp="i-ST7pFYYc7TFGG1SY3rQ8Mz">
          <note type="signatory" corresp="i-XLHgMviLWvZePVW618wm98"/>
          <note type="signatory" corresp="i-XS1DYyajKnUSXB7m9DT6C2"/>
        </correspContext>
        <correspAction xml:id="i-LANcMWDWnZbwikBXqXtPyY" type="submitted">
          <date when="2022-01-14"/>
          <time when="15:13:00"/>
        </correspAction>
        <correspAction xml:id="i-NYgxaZzCuHM7DJXLPmLZHk" type="dismissed">
          <date when="2022-02-04"/>
        </correspAction>
        <correspAction xml:id="i-AJGFzELwepU6AYACNogqH" type="reviewed">
          <date when="2022-02-04"/>
          <time when="12:13:26"/>
        </correspAction>
        <correspAction xml:id="i-68VeYMaNEXN3PaMDnMaeDy" type="referred">
          <date when="2022-02-15"/>
        </correspAction>
        <correspAction xml:id="i-NucESy6Q5DRQsLKQ4C1BFX" type="assigned">
          <date when="2022-10-12"/>
          <time when="11:12:22"/>
        </correspAction>
        <correspContext corresp="i-NucESy6Q5DRQsLKQ4C1BFX">
          <ref type="assignedTo">Socialutskottet</ref>
        </correspContext>
        <correspAction xml:id="i-gDWi8QFKRkHWvY7anBP4L" type="behandlas_i"/>
        <correspContext corresp="i-gDWi8QFKRkHWvY7anBP4L">
          <ref type="uppgift">2021/22:SoU22</ref>
          <ref type="ref_dok_id">H901SoU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU22</ref>
          <ref type="ref_dok_titel">Ökad kontinuitet och effektivitet i vården - en primärvårdsreform</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:4362 av Margareta Fransson och
          Rasmus Ling (båda MP) med anledning av prop. 2021/22:72 Ökad kontinuitet
          och effektivitet i vården – en primärvårdsreform
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-NNQF8RsBB3m8bWMR78szQC">
            Förslag till riksdagsbeslut
          </head>
          <list style="ol">
            <item xml:id="i-KxCdVscgrQ4Y83G96YmQ2s">
              Riksdagen ställer sig bakom det som anförs i motionen om kompetensutveckling
              och vidareutbildning och tillkännager detta för regeringen.
            </item>
            <item xml:id="i-83Sq4LME2Rj1Aq71e587q3">
              Riksdagen ställer sig bakom det som anförs i motionen om informationsinsatser
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-NbeGC7ww49ffEfgyD9P4o7" type="h1">
            Motivering
          </head>
          <p xml:id="i-JPh9FoDoT8ooMSz65ngmVn">
            Att vi i Sverige fortsätter att arbeta vidare med primärvårdsreformen
            är väldigt viktigt. Primärvården bör fungera som ett nav, ge möjlighet
            att lära känna patienter, tidigt sätta in behövliga insatser,
            upparbeta samarbetskontakter – väldigt viktigt inte minst för
            de multisjuka. För patienten är det givetvis en stor trygghet
            om man har en kontakt med vården som man helt kan lita på, som
            i bästa fall känner en och ens problematik. Det handlar både om
            läkare och om andra yrkeskategorier.
          </p>
          <p xml:id="i-5Nzwd9AZcXYAfwMPTtGvWu">
            Ett flertal viktiga utredningar har lagts fram på området. Inom
            januariavtalet fanns en punkt om att en primärvårdsreform ska
            införas. För oss i Miljöpartiet var det en viktig punkt; vi har
            länge sett behovet av en förstärkt primärvård. En inriktningspro­position
            har redan lagts. Denna var nummer två och ytterligare en proposition
            var planerad. Att gemensamt komma fram till förslag som samtliga
            januaripartier kunde ställa sig bakom var avsikten.
          </p>
          <p xml:id="i-MsZ9Szp7Eqh1P6zZZHiodE">
            Det ska självklart sägas att det är regionerna och de prioriteringar
            som görs där som ger grunden till hur det blir i verkligheten.
            Samtidigt är det viktigt med ett övergripande ramverk från statens
            sida som skapar förutsättningar för en jämlik vård.
          </p>
          <p xml:id="i-3zpDmDjsCxLqrn2sZtNyDB">
            Vi vet i dagsläget att hälsoläget och tillgång till vård tyvärr
            är ojämnt fördelat och det kräver insatser på många olika områden,
            ett aktivt och genomtänkt folkhälsoarbete inte minst. Miljöpartiet
            anser att en folkhälsolag som ställer krav på en struktur – vem
            som har ansvar för vad – är viktigt att få till. Vår förhoppning
            är dock att primärvårds­reformen i sig även skapar förutsättningar
            för en mer sammanhållen vård, och även mer utrymme för det förebyggande
            och hälsofrämjande.
          </p>
          <p xml:id="i-8G3kPgqxU3L5hLsftKkFfF">
            Vi ställer oss bakom de förslag som läggs i propositionen, dock
            med vissa tillägg och förtydliganden.
          </p>
          <head xml:id="i-QNcin6HY3sXWGQs4rp9JCK" type="h2">
            Vikten av patientmakt
          </head>
          <p xml:id="i-6krnDD93yx7MYdEd8MPTdj">
            Som vi ser det handlar patientmakt i realiteten mindre om att
            kunna välja utförare och mer om inflytande och delaktighet i själva
            mötet mellan patient och vårdgivare. Det sorgliga i valet av vårdgivare
            är att människor helt enkelt vill försäkra sig om att det är en
            bra vård, något som det givetvis borde vara överallt.
          </p>
          <p xml:id="i-34a4vzjyf3tHGvSX7te4Hv">
            Förutsättningarna för inflytande och delaktighet i själva mötet
            behöver stärkas. Att förstå och ta till sig vad som står i en
            kallelse och att höra och förstå och ta till sig inne­börden i
            vad läkaren säger. Det här kan vara svårt för många om man är
            pressad eller chockad, men när en patient har språksvårigheter
            eller vissa funktionsnedsättningar, är äldre, har minnessvårigheter
            eller är deprimerad kan det t.ex. betyda att man som vård­givare
            måste ge informationen på anpassade sätt för att försäkra sig
            om att den går fram.
          </p>
          <head xml:id="i-Rqrv5HyYV8wHw74VEPEywP" type="h3">
            Patientens ställning måste stärkas
          </head>
          <p xml:id="i-VeBwzCfH6Kj25wZWNqwtvh">
            Patientlagen måste få genomslag utifrån lagens intention. En
            utvärdering från Vård­analys (2017:2) pekar på att patientlagen
            i alltför liten grad är känd. Vi instämmer i den analys som Vårdanalys
            gör och att en strategi behöver tas fram som stärker patientens
            ställning. Det vill vi ge regeringen till känna. Det är ett viktigt
            komplement till primär­vårdsreformen.
          </p>
          <p xml:id="i-P45gDyrYMHkhqmnd1K5sdV">
            Förutom att det är allvarligt när människor inte har den information
            de ska, så är en annan problematik när människor t.ex. inte vågar
            lyfta felbehandlingar till vårdgivaren. Vid sidan av förbättringar
            i själva mötet mellan vårdgivare och patient vill Miljöpartiet
            se mer av patientrevision. En lyhördhet för vad som kan fungera
            bättre och att uppmana och välkomna patienter att ge synpunkter
            och återkoppling är viktigt.
          </p>
          <head xml:id="i-3FdtcCt2j51b1UyZae4MaC" type="h3">
            Ge enskilda och i vissa fall anhöriga initiativrätt till samordnad
            individuell plan (SIP)
          </head>
          <p xml:id="i-E82J2DBktCCwi67wHJgx9D">
            En samordnad individuell plan (SIP) är en gemensam överenskommelse
            mellan social­tjänst och hälso- och sjukvård för stöd till personer
            med behov av insatser från båda huvudmännen, vem som ska göra
            vad. Att få en samordnad individuell plan kan vara ett både bra
            och viktigt verktyg för den person som behöver insatser från flera
            aktörer. Regeln infördes i socialtjänstlagen respektive hälso-
            och sjukvårdslagen 2010.
          </p>
          <p xml:id="i-ABW5tK6oBBGfcy84ofq6C7">
            Det är i dagsläget kommunen eller regionen, dvs. socialtjänsten
            eller hälso- och sjukvården, som enligt lagen ska ta initiativ
            till att en SIP görs när de ser att det behövs. Miljöpartiet vill
            att även den enskilde ska ha initiativrätt, eller dennes anhöriga
            om inte den enskilde har något emot detta. Även om vården eller
            socialtjänsten ska vara lyhörda och se behovet är det inte alltid
            detta sker. Det gäller inte minst för personer med psy­kiska diagnoser.
            Därför bör lagen ändras, vilket även föreslogs av den utredning
            som låg bakom att SIP en gång infördes.
          </p>
          <head xml:id="i-5sNS7s2zCFn9w7aDQjrS8i" type="h2">
            Goda arbetsvillkor
          </head>
          <p xml:id="i-8JtmwAq4VE85pnuAwdiu8i">
            För att primärvården ska kunna fungera som den resurs den är
            tänkt att vara är goda arbetsvillkor A och O – att det finns tillräckligt
            med personal, med tillräcklig utbildning och i övrigt villkor
            som gör att det finns utrymme att ge varje patient den tid som
            be­hövs. I en alltför stressig vardag riskerar man t.ex. att göra
            misstag, och att inte upp­märksamma det som man annars inte skulle
            ha missat. Och t.ex. anpassad information som den enskilde kan
            ta till sig riskerar att få stryka på foten. Det är välkommet
            med reformen om att undersköterska blir en skyddad yrkestitel.
            Det är också mycket bra när möjligheten till vidareutbildning
            t.ex. till specialistsjuksköterska finns på betald arbets­tid.
            Tillgång till kompetensutbildning och vidareutbildning är generellt
            viktigt och något vi vill ge regeringen till känna. Miljöpartiet
            vill se mer av dessa möjligheter.
          </p>
          <p xml:id="i-Cow1TdDZ1oC3oyYRF6eMMB">
            Även möjligheten att ingå i forskningsprojekt kopplade till verksamheten
            är ett ut­rymme som behöver finnas och som är utvecklande för
            både yrkesidentiteten och arbets­området.
          </p>
          <p xml:id="i-V2kwPQkBHr4Dp3ffJ89zwF">
            I arbetet med människor är varje människa viktig. Övergripande
            är värdet av konti­nuitet underskattat. Varje anställd som kan
            vara kvar bär med sig erfarenhet som är viktig.
          </p>
          <head xml:id="i-9TLnUKVGVDwVDwZR46puu7" type="h3">
            Återhämtningsbonusen – ett verktyg för ett mer hållbart arbetsliv
          </head>
          <p xml:id="i-RaWzKjvMNEU7gi1sC297dZ">
            Ett viktigt verktyg för ett mer hållbart arbetsliv är den återhämtningsbonus
            som Miljö­partiet har drivit igenom. Det är en pott med medel
            som permanent kommer att finnas att söka för arbetsgrupper inom
            vården och äldreomsorgen som vill pröva nya arbetssätt eller arbetstidsmodeller.
            Med den vill vi ge möjlighet att ta till vara utvecklingsidéer
            hos personalen som syftar till att få en bättre arbetsmiljö och
            mer hållbar arbetssituation.
          </p>
          <p xml:id="i-FBuxZcyLHurH9ySz8rLoWc">
            Att stödja idéer för ett hållbart arbetsliv som kommer från personalgrupper
            tror vi ger bättre möjligheter till resultat än när färdiga modeller
            kommer uppifrån och känns påtvingade. Det är regionen eller kommunen
            som söker formellt och som bestämmer sig för att ge utrymme för
            personalgrupper som vill söka stödet för att pröva idéer. Stödet
            innefattar 300 miljoner kronor från 2021, vilket utökas till sammantaget
            1 miljard per år fr.o.m. 2022. Medlen söks via Socialstyrelsen.
            År 2021 var det ca 190 kommuner och 16 regioner som hade sökt
            medel för olika utvecklingsprojekt. Vår förhoppning är att fler
            kommer att söka framöver och att man testar och kommer fram till
            nya arbetssätt som kan få spridning.
          </p>
          <head xml:id="i-5y8tANogNJri2Mf1fYb2kN" type="h3">
            Primärvårdens roll i förhållande till Försäkringskassans regelverk
            vid sjukskrivningsprocessen
          </head>
          <p xml:id="i-PkPdKHAWo4kd4efBMYcMY9">
            Det har kommit signaler bl.a. från Läkarförbundet om att regelverk
            och administration runt sjukförsäkringen i sig upplevs som ett
            arbetsmiljöproblem. Det är svårt att ha en begränsad möjlighet
            att ordinera patienter det som de behöver, i vetskap om att Försäk­ringskassan
            kan göra en annan bedömning. Den administrativa hanteringen och
            bedöm­ningar kopplade till arbetsförmåga är svåra och ligger egentligen
            utanför läkarens roll. Det finns också signaler om att unga läkarstuderande
            drar sig för att ha framtidsplaner på primärvården som primärvårdsläkare
            av just detta skäl. Det är mycket allvarligt när behovet är tvärtom.
            Det är väldigt angeläget att unga ser en potential, och tycker
            det verkar kul, intressant och utvecklande att arbeta i primärvården.
            Vissa lättnader i regel­verket har kommit till stånd under pandemin.
            Vi anser dock att det är väldigt angeläget att se till att det
            blir klara förbättringar på detta område. Regeringen bör ta initiativ
            till att se över regelverket så att det blir enklare, mer begripligt
            och utrymme för samarbete i stället för alltför ofta konkurrerande
            och icke-transparenta bedömningar mellan läkar­kår och försäkringskassa.
            Som läget är i dag kommer patienter allt som oftast i kläm. Miljöpartiet
            anser för övrigt att det system vi har i dag måste ändras så att
            enskilda som får avslag från Försäkringskassan aldrig ska kunna
            få det retroaktivt för tid de varit sjukskrivna.
          </p>
          <head xml:id="i-P8wUsWJWbxTkmCLayCcVcP" type="h2">
            Bättre långsiktiga förhållanden för primärvården
          </head>
          <p xml:id="i-VmmMrLoGdQiLfbCPfsBt8">
            Hela tanken med primärvårdsreformen är att mer vård ska ske i
            primärvården. Männi­skor ska känna tillräckligt förtroende för
            att vända sig dit, och färre ska felaktigt eller i onödan vända
            sig till andra vårdnivåer. Det ställer förstås krav på att regionerna
            styr om så att mer resurser också går dit. Hur man gör det och
            vilka ekonomiska styrmodeller man använder kan det finnas olika
            lösningar på, men att det sker är väldigt viktigt om det ska fungera.
            Resurser krävs för att primärvården ska fortsätta att utvecklas
            och bli den motor i omställningsarbetet den är tänkt att vara.
            Nyligen lyfte företrädare för Praktikertjänst på DN Debatt vikten
            just av detta. Vi anser att regeringens dialog med SKR bör inbegripa
            detta.
          </p>
          <head xml:id="i-Ra7mPoKvgibCUcu6pyJGn8" type="h2">
            Hälsofrämjande arbete utifrån geografiskt område
          </head>
          <p xml:id="i-GrqNSiiapDHiYRZHojquUJ">
            Ett av förslagen är att man vid icke-val listas på den vårdcentral
            som är närmast geo­grafiskt, om det finns lagliga förutsättningar
            som medger det. Vi ser det som positivt.
          </p>
          <p xml:id="i-9wjXFK3uZhfyKKxyjBc7Ft">
            Att hälsan i samhället är så ojämnt fördelad och att förutsättningarna
            för hälsa skiljer sig åt kraftigt är ett stort problem. Den folkhälsolag
            som Miljöpartiet vill se skulle skapa förutsättningar för mer
            jämlik hälsa. Primärvårdsreformen innefattar ett förebyggande
            tänkande. Nu vet vi inte hur många som kommer att välja vårdgivare
            mest geografiskt nära eller hur många som om regeln införs kommer
            att få den vårdgivaren som icke-valsalternativ. Men om det finns
            ett större antal finns stora skäl att vårdcentralen eller hälsocentralen
            med fördel skulle kunna bedriva ett hälsofrämjande arbete i det
            geogra­fiska området. Det skulle bli ett uppdrag som hänger ihop
            och ger förutsättningar att samarbeta bra och hälsofrämjande med
            andra aktörer i området som skola, BVC, arbets­givare, föreningar
            etc. Det kräver givetvis att det finns reella förutsättningar.
          </p>
          <p xml:id="i-Cg4C3XQsJ5L8fiP9hkatzZ">
            Vi vill gärna att regeringen låter lämplig myndighet se över
            hur en funktion av hälsofrämjande arbete utifrån geografiskt område
            kopplat till vårdgivare i primärvården skulle kunna utformas.
            I sammanhanget ska sägas att de digitala lösningarna som starkt
            är på frammarsch erbjuder hälsofrämjande lösningar i viss mån,
            kopplat till livsstils­förändringar hos individen. Alla människor
            har dock inte tillgång till dessa, vet hur man gör eller använder
            sig av dem. En hjälp att kunna sondera utbudet kan vara viktig.
            Men det finns också andra lösningar och erbjudanden som lämpar
            sig mer för att vara fysiskt på plats. Det kan handla om att erbjuda
            fysisk aktivitet på recept, gruppverksamhet för personer som riskerar
            diabetes typ 2, samtalscirklar och matlagning för ensamma, som
            några exempel. Men även att kunna erbjuda utbildning och information
            om vissa sjuk­domstillstånd eller vaccinationer i närområdet och
            att kunna svara på frågor som andra exempel.
          </p>
          <p xml:id="i-NpRrf1RdV8TfkLaxq8iefX">
            Vikten av detta har inte minst pandemin visat. Med bättre kontakt
            mellan vården och boende skulle förmodligen en betydligt snabbare
            vaccination ha kommit till stånd.
          </p>
          <head xml:id="i-5c3wvJwTVRKDq28zWQTMSs" type="h3">
            Vikten av bredbandsutbyggnad
          </head>
          <p xml:id="i-BxGfqtJmt9PkmJWieBZAvW">
            Miljöpartiet tycker det är rimligt med krav på att vårdgivare
            ska erbjuda såväl fysisk som digital vård. Vi är oroade för den
            utveckling av digitala utomlänsbesök som riskerar att både vara
            kraftigt kostnadsdrivande och frångå principen om att de som har
            störst behov ska prioriteras. Samtidigt behövs den digitala utvecklingen
            och kommer att kunna erbjuda mycket viktigt för vård på distans.
            Vi ser vikten av att ett tydligare regel­verk utvecklas som värnar
            det som är bra. Grunden för att säkerställa möjligheten till digifysiska
            besök i hela landet är dock en bredbandsutbyggnad som täcker hela
            landet.
          </p>
          <head xml:id="i-TZpdCqGCpDj6erEEDXoq9E" type="h2">
            Breddade informationsinsatser
          </head>
          <p xml:id="i-7f1RSLPv5PXus18vGqRAt5">
            Vi ser att behovet av information är stort i samband med primärvårdsreformen.
            Många känner inte till, eller känner sig i vart fall osäkra på,
            vilken vårdnivå de ska besöka och när. Sjukhusens akutavdelningar
            får alltjämt många besök som inte alls hör dit. Det kan vara svårt
            att bli avvisad; det är bättre att det blir rätt från början.
          </p>
          <p xml:id="i-2EeGucqooBymLiPtVf42B7">
            Mer kunskap behövs också vad gäller egenvård och vad kroppen
            själv kan ta hand om. En del går helt enkelt till doktorn så snart
            de är sjuka och verkar inte helt veta att kroppen kan ta hand
            om mycket bara man ger det lite tid. Kravet på antibiotika efter
            kort tids sjukdom är också ett problem, både för att det oftast
            inte behövs och för att överanvändningen av antibiotika skapar
            ett resistensproblem som är väldigt allvarligt.
          </p>
          <head xml:id="i-XDEVAzDaiZqzmm5xh8HUag" type="h3">
            Information och kunskap i skolan
          </head>
          <p xml:id="i-FQbyYrnuBJCeFXkgYRK9gV">
            Miljöpartiet vill på försök låta ett antal skolor införa undervisning
            i psykisk hälsa, inom ramen för ämnet idrott och hälsa. Miljöpartiet
            vill att ett antal skolor ska få gå före och på försök bedriva
            sådan undervisning och att försöket utvärderas av forskare för
            att se om detta är något som ska genomföras på bred front. Inom
            ramen för detta är en viktig information hur vården fungerar och
            var och hur man kan söka hjälp, liksom vad man kan göra på egen
            hand. Att fysisk och psykisk hälsa ofta hänger ihop med varandra,
            eller i vart fall inverkar, är också något som unga inte alltid
            vet om och som kan bidra till en viktig ökad kunskap.
          </p>
          <head xml:id="i-NBNvJbgUjCbC7QB5cE4Eme" type="h3">
            Särskilt utsatta grupper kan behöva särskilt riktad information
          </head>
          <p xml:id="i-APokvPSstnuDLS7cko91hi">
            Att leva i särskilt utsatta livssituationer kan innebära att
            det finns behov av särskilt riktad information. Det kan gälla
            personer som är nyanlända eller ännu inte lärt sig svenska eller
            känner till hur strukturen ser ut i samhället. Det kan vara personer
            med vissa funktionsnedsättningar eller som lever i psykisk utsatthet.
            Att personer med missbruksproblem eller hemlöshetsproblematik
            känner sig välkomna och bekväma att vända sig till vården som
            alla andra är också mycket viktigt. Inte sällan beskriver människor
            som är i sådana livssituationer en känsla av att bli diskriminerade
            och inte bemötta på samma sätt som andra, vilket gör att de drar
            sig för att söka vård när de behöver.
          </p>
        </div>
        <div type="motSignatures">
          <list>
            <item xml:id="i-U4aAoGUspGGz5TVNTnCtFW">
              Margareta Fransson (MP)
            </item>
            <item xml:id="i-Ao88tzByxY3ZAKLU2CCiiW">
              Rasmus Ling (MP)
            </item>
          </list>
        </div>
      </div>
    </body>
  </text>
</TEI>
