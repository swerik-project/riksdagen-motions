<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KrU-02120">
  <teiHeader>
    <fileDesc>
      <titleStmt>
        <title>Framtidens e-sport</title>
        <author corresp="i-QncsjeqVcGrNpNi8SPzrX4">av Michael Rubbestad m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2120 av Michael Rubbestad m.fl. (SD)</title>
          <idno type="rdwebb">H8022120</idno>
          <rs type="number">2120</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H8022120/text</ref>
          <ref type="dokument_url_html">http://data.riksdagen.se/dokument/H8022120</ref>
          <ref type="dokumentstatus_url_xml">http://data.riksdagen.se/dokumentstatus/H8022120</ref>
          <ref type="docx">http://data.riksdagen.se/fil/D76D2EF7-F7EE-45AD-A7F9-DFACA1F7B6A6</ref>
          <ref type="pdf">http://data.riksdagen.se/fil/BBDB2903-FCBE-45EB-A95C-9E6E5EC04168</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QncsjeqVcGrNpNi8SPzrX4</idno>
            <name>Michael Rubbestad</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-74R96R15PpZeyw5BAXtXm7" type="signed"/>
        <correspContext corresp="i-74R96R15PpZeyw5BAXtXm7">
          <note type="signatory" corresp="i-QncsjeqVcGrNpNi8SPzrX4"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction xml:id="i-V1E5yZ5PGvae1Ci61SXmQr" type="submitted">
          <date when="2020-10-05"/>
          <time when="08:57:50"/>
        </correspAction>
        <correspAction xml:id="i-Cyh8DyQ1eGkGHfouC34LnZ" type="reviewed">
          <date when="2020-10-05"/>
          <time when="11:02:46"/>
        </correspAction>
        <correspAction xml:id="i-Rm52AWzGNRgPozK3rborBg" type="referred">
          <date when="2020-10-14"/>
        </correspAction>
        <correspAction xml:id="i-HFj4jWmv638dmkuKpstokG" type="assigned">
          <date when="2021-06-17"/>
          <time when="16:16:27"/>
        </correspAction>
        <correspContext corresp="i-HFj4jWmv638dmkuKpstokG">
          <ref type="assignedTo">Kulturutskottet</ref>
        </correspContext>
        <correspAction xml:id="i-K8fez1WjJuDSPsCQjpBgLs" type="behandlas_i"/>
        <correspContext corresp="i-K8fez1WjJuDSPsCQjpBgLs">
          <ref type="uppgift">2020/21:NU18</ref>
          <ref type="ref_dok_id">H801NU18</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU18</ref>
          <ref type="ref_dok_titel">Immaterialrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EJjNZ3L38LKN42jwJu5N35" type="behandlas_i"/>
        <correspContext corresp="i-EJjNZ3L38LKN42jwJu5N35">
          <ref type="uppgift">2020/21:NU19</ref>
          <ref type="ref_dok_id">H801NU19</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU19</ref>
          <ref type="ref_dok_titel">Gränsöverskridande tillgång till radio- och tv-program</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BDnaZHnfYsTJCf7xD7dssS" type="behandlas_i"/>
        <correspContext corresp="i-BDnaZHnfYsTJCf7xD7dssS">
          <ref type="uppgift">2020/21:SkU20</ref>
          <ref type="ref_dok_id">H801SkU20</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SkU20</ref>
          <ref type="ref_dok_titel">Punktskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RXBFPNfaL3KbvtCa88eu88" type="behandlas_i"/>
        <correspContext corresp="i-RXBFPNfaL3KbvtCa88eu88">
          <ref type="uppgift">2020/21:SoU20</ref>
          <ref type="ref_dok_id">H801SoU20</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU20</ref>
          <ref type="ref_dok_titel">Alkohol-, narkotika-, dopnings-, tobaks- och spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8S9yDnRPLuZdrsmBdBVvCs" type="behandlas_i"/>
        <correspContext corresp="i-8S9yDnRPLuZdrsmBdBVvCs">
          <ref type="uppgift">2020/21:SkU21</ref>
          <ref type="ref_dok_id">H801SkU21</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SkU21</ref>
          <ref type="ref_dok_titel">Mervärdesskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GVcHhe13sJDtysp84ydgeW" type="behandlas_i"/>
        <correspContext corresp="i-GVcHhe13sJDtysp84ydgeW">
          <ref type="uppgift">2020/21:SfU20</ref>
          <ref type="ref_dok_id">H801SfU20</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU20</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GTCPDsTytitAWMtGE7ZfcW" type="behandlas_i"/>
        <correspContext corresp="i-GTCPDsTytitAWMtGE7ZfcW">
          <ref type="uppgift">2020/21:KrU2</ref>
          <ref type="ref_dok_id">H801KrU2</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU2</ref>
          <ref type="ref_dok_titel">Idrott, friluftsliv och spel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8jH4KZ4rKrus4rTDvUzuuu" type="behandlas_i"/>
        <correspContext corresp="i-8jH4KZ4rKrus4rTDvUzuuu">
          <ref type="uppgift">2020/21:NU23</ref>
          <ref type="ref_dok_id">H801NU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU23</ref>
          <ref type="ref_dok_titel">Stärkt skydd för geografiska beteckningar och tydligare regler vid registrering av varumärken och företagsnamn i ond tro</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TynxwefNRHgheFHp3zY5SH" type="behandlas_i"/>
        <correspContext corresp="i-TynxwefNRHgheFHp3zY5SH">
          <ref type="uppgift">2020/21:JuU23</ref>
          <ref type="ref_dok_id">H801JuU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU23</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-P3WWb1NiKJxKAxn4DToYQz" type="behandlas_i"/>
        <correspContext corresp="i-P3WWb1NiKJxKAxn4DToYQz">
          <ref type="uppgift">2020/21:UbU13</ref>
          <ref type="ref_dok_id">H801UbU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU13</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FPxTFPxL3A8WKpqUvMxYWu" type="motHeader">
        <div xml:id="i-PUwyjytF57xJbmXp3GrHKH" type="motTitle">
          Motion till riksdagen 2020/21:2120 av Michael Rubbestad m.fl.
          (SD) Framtidens e-sport
        </div>
      </div>
      <div xml:id="i-KsBrUxkoDN2YWfzL4ubrXZ" type="motBody">
        <div xml:id="i-Kr2jauiaGtAyEMcbahFmjG" type="motProposal" subtype="förslag">
          <head xml:id="i-WMv36imwbBrWRMFRRn1k7k">
            Förslag till riksdagsbeslut
          </head>
          <list xml:id="i-yvgyTXKRnR46d7SY9VP1Y" style="ol">
            <item xml:id="i-NAtUd3DXTwoMqhsPWesefX">
              Riksdagen ställer sig bakom det som anförs i motionen om att
              likställa e-sport (elektronisk sport) med övrig idrott och tillkännager
              detta för regeringen.
            </item>
            <item xml:id="i-6bmLkmrBfqbW9sRGkV5DiD">
              Riksdagen ställer sig bakom det som anförs i motionen om att
              kulturbegreppet ska breddas och även inkludera e-sport och tillkännager
              detta för regeringen.
            </item>
            <item xml:id="i-2dPzfEc8qnYdhPa2mcNUNv">
              Riksdagen ställer sig bakom det som anförs i motionen om att
              utövare av e-sport i Migrationsverkets regelverk bör likställas
              med andra idrottare och atleter, och detta tillkännager riksdagen
              för regeringen.
            </item>
            <item xml:id="i-WSXRLsQRDFRcbCifWc877J">
              Riksdagen ställer sig bakom det som anförs i motionen om att
              utreda möjligheten till inrättandet av ett spelinstitut och tillkännager
              detta för regeringen.
            </item>
            <item xml:id="i-L8NHbbCtYfoA2yBkTSxWk4">
              Riksdagen ställer sig bakom det som anförs i motionen om att
              sänka momssatsen till 6 procent på digitala spel och licenser
              och tillkännager detta för regeringen.
            </item>
            <item xml:id="i-QshR4UUQViNqrL5jPAL2Gg">
              Riksdagen ställer sig bakom det som anförs i motionen om att
              uppmuntra äldre och pensionärer att engagera sig i e-sport och
              tillkännager detta för regeringen.
            </item>
            <item xml:id="i-LEmbTmdFD8Y34YvNQejCxG">
              Riksdagen ställer sig bakom det som anförs i motionen om att
              avskaffa privatkopieringsersättningen och tillkännager detta för
              regeringen.
            </item>
            <item xml:id="i-2mmzVjj5GGcqp8xmj71hMV">
              Riksdagen ställer sig bakom det som anförs i motionen om att
              avskaffa kemikalieskatten och tillkännager detta för regeringen.
            </item>
            <item xml:id="i-NChLfx9ti86tqXZjW8msZH">
              Riksdagen ställer sig bakom det som anförs i motionen om att
              de aktörer som beviljas stöd och ekonomiskt bidrag inom e-sport
              aktivt ska verka för ökad jämställdhet, mot diskriminering och
              för en nolltolerans gällande trakasserier, och detta tillkännager
              riksdagen för regeringen.
            </item>
            <item xml:id="i-BfG5McUHfD2hmQGrsKgKyz">
              Riksdagen ställer sig bakom det som anförs i motionen om e-sportkompetens
              och onlinebedrägerier och tillkännager detta för regeringen.
            </item>
            <item xml:id="i-EE8t2AcSrZsEUvxnG99PJX">
              Riksdagen ställer sig bakom det som anförs i motionen om ekonomiska
              förutsättningar för lokala e-sportföreningar och tillkännager
              detta för regeringen.
            </item>
            <item xml:id="i-Nt98wiztktAQNcgpEt4UVY">
              Riksdagen ställer sig bakom det som anförs i motionen om att
              tillåta e-sport som inriktning på gymnasieutbildning och tillkännager
              detta för regeringen.
            </item>
            <item xml:id="i-5rK8LbFU9a93UymruwQjax">
              Riksdagen ställer sig bakom det som anförs i motionen om att
              utreda möjligheten till att inrätta ett e-sportråd och tillkännager
              detta för regeringen.
            </item>
            <item xml:id="i-S7T9J22BGbKfKSTfHNjskq">
              Riksdagen ställer sig bakom det som anförs i motionen om hälsoperspektivet
              och tillkännager detta för regeringen.
            </item>
            <item xml:id="i-6driXa1T35jz8eD3nXBzzr">
              Riksdagen ställer sig bakom det som anförs i motionen om folkhälsoperspektivet
              och tillkännager detta för regeringen.
            </item>
          </list>
        </div>
        <div xml:id="i-8G3RuSEvkVPZXSBqnxpPxV" type="motContent">
          <head xml:id="i-97Tb5um9dy5nZhnjiKiR1Q" type="h1">
            Motivering
          </head>
          <p xml:id="i-K5zhzLpMLCoVtbMoEm56dA">
            E-sport (elektronisk sport) är ett samlingsbegrepp för spel och
            tävlingar som utförs på datorer, spelkonsoler, telefoner och surfplattor
            i en virtuell miljö där personerna spelar olika sorters digitala
            spel på egen hand, i lag eller mot varandra. Tävlingarna kan spelas
            via internet, lokala nätverk, LAN-träffar eller med spelare som
            samsas vid samma dator eller konsol. 80 % av Sveriges befolkning
            spelar digitala spel i någon form och e‑sport omfattar så mycket
            mer än den stereotypa bilden av en ungdom framför en datorskärm.
            Candy Crush Saga, Wordfeud, Quizkampen och Angry Birds är e‑sport
            på samma vis som exempelvis Counterstrike, Fortnite, Battlefield
            och Minecraft, varav flera spel har Sverige som ursprungsland.
          </p>
          <p xml:id="i-9MMkYMkgmwkfwPVgRnCQ4k">
            E-sporten har satt Sverige på kartan och bidrar med allt från
            arbetstillfällen till skatteintäkter men betraktas trots detta
            inte som en formell kulturform till skillnad mot exempelvis film
            och musik. När e‑sporten inte erkänns som en officiell idrott
            och kulturform innebär detta ett stort antal problem och utmaningar
            vilket riskerar leda till att Sverige tappar sin ledande position
            på området.
          </p>
          <head xml:id="i-Y7drMfKiSV2wPa293JLpu2" type="h2">
            E-sporten som officiell idrott
          </head>
          <p xml:id="i-8Kn5R13AFm1RbkFRc7ksnN">
            E-sport samlar idag miljontals entusiaster världen över. Riktigt
            stora e‑sportevent samlar tiotusentals människor och det finns
            idag dedikerade tv-kanaler som enbart visar e‑sport. Som ett konkret
            exempel kan nämnas finalen i ”League of Legends” som år 2018 sågs
            av fler än 60 miljoner människor världen över. I Sverige finns
            dataspels­festivalen ”Dreamhack” som både 2010 och 2013 satte
            världsrekord i antalet samtidigt uppkopplade datorer på samma
            plats med 13 000 respektive 17 000 datorer. Redan år 2007 fick
            Dreamhacks grundare motta ett hederspris från Jönköpings kommun.
            Moti­veringen var evenemangets betydelse för kommunen, näringslivet
            och stadens högskola.
          </p>
          <head xml:id="i-VaNuP6ejmn5gnsBWKBkMjx" type="h2">
            Sverige i framkant
          </head>
          <p xml:id="i-A1EeiQeE7dxHGf8y1Zb9HT">
            Vi har inte bara en motsvarighet till Zlatan inom e‑sport utan
            ett flertal. Detta har delvis även att göra med vår väl utbyggda
            infrastruktur inom bredband och fiber. I andra delar av världen
            är tillgången till snabbt bredband sämre och tack vare förutsättningarna
            här är Sverige ett av de absolut största länderna i världen inom
            e‑sport och producerar en stor andel elitspelare till flera av
            de största spelen.
          </p>
          <p xml:id="i-7tAR4j3Xzw3ai9Zft1nyyH">
            Genom att klassa e‑sport som en officiell sport som även inkluderas
            i kulturbegrep­pet kommer många av de hinder som idag föreligger
            att lösa sig per automatik. Bidrag kan då sökas av lokala e‑sportföreningar
            för att de ska kunna bedriva sin verksamhet på samma villkor som
            den lokala schackklubben. Spel och dobbel inom e‑sport skulle
            kontrolleras i samma utsträckning som spel på fotboll och hockey,
            stora svenska e‑sportevent kan lättare ta emot utländska tävlande
            som inte blir beroende av ett turist- eller arbetsvisum för att
            kunna delta osv. E‑sport klassas idag som en officiell sport i
            över 20 länder.
          </p>
          <p xml:id="i-7B613MhsXuu6VBoHoCxufd">
            Sverigedemokraterna föreslår därför att man som ett samlat grepp
            klassar e‑sport som en officiell idrott för att dels erkänna e‑sporten
            i sig, dels ge e‑sporten samma förutsättningar som annan sport
            och idrott i Sverige.
          </p>
          <head xml:id="i-U7jhjboZDj3gHsPdDSecSu" type="h2">
            Är e-sport en idrott eller sport?
          </head>
          <p xml:id="i-7LM9CNR8Ttr4ef2Ufzr6tw">
            Med idrott avses en kroppslig aktivitet eller kroppslig träning
            som kan utföras på egen hand eller i större grupp. Med sport avses
            samma typ av aktivitet men med tillägg av tävlingsmomentet, dvs
            att man mäter sin prestation i förhållande till andra utövare.
            Schack och poker är två exempel på sporter där ansträngningen
            snarare är mental framför den fysiskt ansträngande. På samma vis
            är e‑sporten en sådan typ av aktivitet som bygger på mental ansträngning,
            fokus och koncentration som i samband med tävling kan pågå i flera
            timmar. Precis som inom andra typer av idrotter finns inom e‑sporten
            tränare, psykologer, fysioterapeuter, kostrådgivare m.fl.
          </p>
          <p xml:id="i-Qxbaw1K7fUks83EgrriteC">
            Länge har samhället sett på e‑sporten utifrån en förlegad bild
            om en ung man intagandes läsk och chips i kombination med ett
            användande av en dator med ljud på en ohälsosamt hög volym. Trots
            att denna bild idag är långt ifrån den verklighet som faktiskt
            råder lever bilden kvar, vilket i sin tur är en av anledningarna
            till motståndet mot att erkänna e‑sport som en officiell sport
            och idrott.
          </p>
          <p xml:id="i-Toc1VPMhbdcM5wd93WvQJS">
            Exempelvis är vikten av att äta rätt för att hålla blodsockernivån
            på en jämn nivå en grundsten för en professionell e‑sportare.
            Gärna i kombination med kondition och styrketräning för att kroppsligt
            orka med längre spelsessioner.
          </p>
          <p xml:id="i-NKsJRVDzF9GNESPT9DN8Em">
            Det är fortfarande av relevans att vi fortsätter att poängtera
            skillnader såväl som likheter mellan sport och idrott. E‑sport
            har i första hand inga fysiskt krävande tävlingsmoment utan har
            istället många och längre koncentrationsmoment. Det är viktigt
            att vi fortsätter skilja på sport och idrott även om e‑sport klassas
            som en officiell sport i samband med medlemskap i Riksidrottsförbundet.
          </p>
          <head xml:id="i-Tsnx4ymSfgcr54G2y7MEQV" type="h2">
            Dataspel som kulturform
          </head>
          <p xml:id="i-5cdNtbi9nEAabbUnZu2XM7">
            Fler av de frågor som lyfts i denna motion skulle sannolikt lösas
            i de fall e‑sport klassas som en sport och idrott enligt Riksidrottsförbundet
            samt som en formell kulturform av Kulturrådet varför dessa två
            förslag är att se om de enskilt viktigaste för att säkerställa
            Sveriges fortsatta roll som en ledande nation inom e‑sport.
          </p>
          <p xml:id="i-MVj7onvwH7ArwJku4YGqGB">
            E-sport idag klassas inte som varken en sport eller idrott enligt
            Riksidrottsförbundet trots att spelare inom e‑sport har tränare,
            analytiker, tävlingar, cuper och mästerskap. Ett stort antal människor
            världen över livnär sig på sitt spelande och likt annan idrott
            finns det världsstjärnor med fans. Svenska världsstjärnor inom
            gaming som Emil ”HeatoN” Christensen eller Patrik ”f0rest” Lindberg
            är bara några exempel. Felix ”PewDiePie” Kjellberg är ett annat
            exempel som kanske inte är att klassa som en ”gamer” men en välkänd
            profil inom e‑sportvärlden med över 25,7 miljarder visningar på
            sin Youtube­kanal. Den 3 juni 2014 meddelade Sveriges Radio att
            ”PewDiePie” var en av de 58 som valts ut att vara sommarvärd i
            radioprogrammet Sommar i P1 2014.
          </p>
          <p xml:id="i-Wr5CtQpF5MFgoj6YLY9mHg">
            På grund av det internationella intresset för ”PewDiePies” sommarprogram
            spelades det in på både svenska och engelska. Programmet sändes
            i Sveriges Radio på svenska, men samtidigt som sändningen började
            publicerade Sveriges Radio den engelska versionen på nätet. Den
            engelska versionen gjordes tillgänglig på en egen server med extra
            kapacitet för att inte riskera att Sveriges Radios webbplats skulle
            krascha.
          </p>
          <p xml:id="i-8x7wVih4uJBRrQt3r1LB9S">
            Även sponsringen av spelare är idag på en likvärdig nivå som
            de stora sporterna som exempelvis fotboll och hockey.
          </p>
          <p xml:id="i-2nRqEq9gXUjmgr8amjCx93">
            Vi menar på att dataspel är en kulturform som bör göras allmänt
            känd mer i de redan befintliga, ”klassiska” och redan definierade
            delarna av kulturrummen.
          </p>
          <p xml:id="i-71rcpMCaTv7vUStihwLX5D">
            Dataspel är en ny form av kulturuttryck som snabbt etablerat
            sig för den yngre generationen. Vi anser att det är dags att detta
            breddar sig så att även vuxna och äldre ser charmen med dataspel.
            Det finns många spel idag som är bildande och rörelsemotiverande
            och utmanar intellektuellt. Av denna anledning anser vi att kulturbegreppet
            bör breddas så att det även innefattar dataspel.
          </p>
          <head xml:id="i-8JmYkpYA29cmYCqLRZhEv5" type="h2">
            Utländska e-sportare
          </head>
          <p xml:id="i-LTWyYm56ZYF8Y6xZwnszW9">
            Likt de flesta andra sporter lockar e‑sporten spelare och lag
            från hela världen att besöka och tävla på andra kontinenter. I
            Sverige som inte ser e‑sport som en erkänd sport likställs dock
            inte en e‑sportare med exempelvis en fotbolls- eller hockeyspelare
            varför Migrationsverket behandlar dem på olika vis. En e‑sportare
            kan inte söka visum till Sverige för att delta i en tävling på
            samma vis som exempelvis en basketspelare kan.
          </p>
          <p xml:id="i-F7trNUWgsNKn4QBKw7mZD8">
            Visering till Sverige kan ges av många olika anledningar, men
            det rör sig inte om olika viseringar beroende på skälet till inresan.
            Däremot kan olika handlingar till styrkande av resans syfte behöva
            visas beroende på om det t.ex. rör sig om en turistresa eller
            en idrottare som önskar delta i en tävling. För idrottare kan
            även särskilda regler om arbetstillstånd aktualiseras. Det krävs
            bl.a. ett skriftligt kontrakt med en klubb eller förening i Sverige
            som är ansluten till Riksidrottsförbundet för att få arbetstillstånd.
            En professionell idrottsman som besöker Sverige för att delta
            i internationella tävlingar är undantagen från kravet på arbetstillstånd
            i tre månader under en tolvmånadersperiod.
          </p>
          <p xml:id="i-3SbV53g5mwhBdEfEH8wqWp">
            Här behöver Sverige komma ifatt övriga länder och ge tävlande
            lag och spelare från andra länder möjlighet att delta i tävlingar
            i Sverige på samma villkor som inom andra sporter. Som lagstiftningen
            är utformad idag hamnar Sverige på efterkälken och låter våra
            grannländer ta ledartröjan i en snabbt växande bransch. Migrationsverket
            behöver därför likställa e‑sportare med andra atleter och idrottsutövare
            i sin bedömning med att bevilja visum till Sverige i samband med
            större tävlingar och event.
          </p>
          <head xml:id="i-MV9zRrwwbYqpArrH96nyHL" type="h2">
            Ett nytt spelinstitut
          </head>
          <p xml:id="i-D4XRFdbvhDUocjKhikddPw">
            Införandet av ett e-sportinstitut behövs för att Sverige skall
            kunna behålla sin plats som världsledande. Syftet med institutet
            blir dels att marknadsföra det svenska e‑sportundret utomlands,
            dels att tillsätta ett e‑sportråd för att säkerställa den konstnärliga
            friheten inom utvecklingen av framtida spel. Tillsammans med Polismyndigheten
            säkerställer institutet att e‑sportens baksidor beaktas och att
            det finns kunskaper om desamma i exempelvis Polismyndighetens
            arbete mot onlinebedrägerier.
          </p>
          <p xml:id="i-M76HbxBh1uxW9pzy619pfz">
            Ambitionen för ett institut är även att vara en brygga mellan
            den svenska dataspels­branschen och staten och arbeta för att
            synliggöra eventuella hinder som branschen möter för att utveckla
            sin verksamhet så att dessa hinder kan arbetas bort. De kan även
            hjälpa branschen att samarbeta med andra kulturella näringar och
            kulturområden. På så vis vill vi att institutet aktivt ska arbeta
            för att främja den svenska dataspelsindustrin i stort och kunna
            vara en stödfunktion för branschen i kultur- och näringsfrågor.
          </p>
          <p xml:id="i-MAcoEemwsjiVoDT9dzfjGc">
            Sverigedemokraterna vill att infrastrukturen för hela spelutvecklingen
            ska finnas i Sverige och att vi ska vara långsiktigt världsledande.
            Det innebär att vi ska ha världens skickligaste programmerare,
            spelmanusförfattare, grafiker och tonsättare för detta.
          </p>
          <p xml:id="i-88MzKeMFARAtkkrqCpXaRN">
            I vårt grannland Norge är digitala spel underställt Kulturdepartementet.
            I Sverige finns Kulturrådet vilket är en myndighet underställd
            Kulturdepartementet. Detta råd fördelar statens bidrag till kulturen
            och är även den instans som avgör huruvida något skall anses vara
            kultur eller inte. Sverigedemokraterna anser att kulturbegreppet
            behöver breddas på sådant vis att e‑sport inkluderas och formellt
            klassas som kultur.
          </p>
          <head xml:id="i-X1x3sdS49t9LCboa62uWTe" type="h2">
            Sänkt moms på digitala spel
          </head>
          <p xml:id="i-A4xu6TSDCHUr9wzZCw9qbk">
            Momssatsen för digitala spel i Sverige är 25 %. Vissa försäljare
            försöker dock klassa spel som böcker för att på sådant vis komma
            runt lagstiftningen och sälja dessa spel med enbart 6 % moms.
            Om en lagstiftning får försäljare att behöva runda lagen för att
            kunna tävla på lika villkor som internationella aktörer behöver
            lagstiftningen ses över.
          </p>
          <p xml:id="i-PRkGkuHwdGvtGP34cSEdd3">
            I och med dessa skillnader i momssatser på köp av spel i olika
            länder, oftast via internet, så har det skapats så kallade grå
            spelnyckelmarknader, det vill säga marknader för köp av spel,
            digitala nycklar och konton från andra länder, för att komma bort
            från de svenska momssatserna. Samtidigt har det framkommit att
            många av spelnycklarna som sålts till konsumenter via dessa marknader
            varit köpta med stulna kreditkort, och skyddet mot bedrägerier
            är oftast bristfälligt.
          </p>
          <p xml:id="i-UFtSdmj54p4juGynGbMUSH">
            Prisskillnaderna kan ibland vara över hundra kronor per spel.
            Ett nytt spel till spel­konsoler som Playstation eller Nintendo
            har ofta ett konsumentpris över 600 kronor med 25 % moms inkluderat
            i Sverige.
          </p>
          <p xml:id="i-4RSJxKULXUZ9XdZrEf91m4">
            Sverigedemokraterna anser att det är viktigt att se över vilka
            åtgärder som behöver genomföras för att spelkonsumenter ska köpa
            spelen av officiella aktörer för försäljning av spel i Sverige.
            Dessa åtgärder skulle till exempel kunna vara att dels se över
            lagstiftningen på området, dels implementera kulturmoms på spel.
          </p>
          <head xml:id="i-ANbEwWzho2NofD7YHyQssg" type="h2">
            Uppmuntra äldre och pensionärer att engagera sig i e‑sport
          </head>
          <p xml:id="i-GiovQvxEDoJ24QmYsKWv71">
            Gällande e-sport finns flera studier som visar att dataspel medför
            vissa hälsofördelar. Exempel på dessa kan vara förbättrat minne,
            kognitiv förmåga, förmåga att resonera samt perception och problemlösning.
            Likt annan sport kan spel bidra till avslappning och minskad stress.
            Gällande äldre personer kan e‑sporten bidra till att behålla mental
            klarhet. Att spela onlinespel är även ett sätt för äldre att slippa
            ensamhet och istället träffa nya vänner online och det finns alltid
            någon att prata och ”umgås” med. Då en majoritet av de som utövar
            e‑sport är ungdomar finns även aspekten med en ökad och förbättrad
            dialog över generationer att beakta. E‑sport kan ses som generationsöverskridande
            där yngre och äldre kan mötas och umgås på lika villkor.
          </p>
          <p xml:id="i-XxCCSm147ymbyiKb26AqGa">
            I tider av pandemi har e‑sport även visat sig vara en mycket
            viktig plattform för att behålla dialog och kontakt med vänner
            och andra människor, särskilt i de länder där enskilda individer
            suttit isolerade och avskilda från världen i övrigt. Riksdagen
            bör därför med anledning av ovan utreda hur fler äldre kan uppmuntras
            att engagera sig i e‑sport.
          </p>
          <head xml:id="i-4fQ5ULaHMQRSGuPobuWfjE" type="h2">
            Avskaffa privatkopieringsersättningen (kassettskatten)
          </head>
          <p xml:id="i-16DC9pvwJ1T9t1nkLpq6Fw">
            Flera av dagens spel kräver inte bara påkostad hårdvara utan
            även stora mängder lag­ringsutrymme. För hårddiskar, som primärt
            är den typ av medium som används som lagringsmedium för spel,
            finns en privatkopieringsersättning, i folkmun och den allmänna
            debatten kallad ”kassettskatt”, vilket regleras i upphovsrättslagen
            kap. 2 § 26 k.
          </p>
          <p xml:id="i-D5W4vLcEbpKj5D4R48MSZP">
            Privatkopieringsersättningen är en lagstadgad kompensation för
            det inkomstbortfall kopiering för privat bruk av musik, film och
            tv från en laglig förlaga medför för kultur­skapare med upphovsrätt
            i de kopierade verken. Ersättningen betalas av tillverkare eller
            importörer av sådana lagringsmedier som är ”särskilt ägnade för”
            privatkopiering, såsom tomskivor, externa hårddiskar, usb-minnen
            och musikspelare vilka i sin tur höjer sitt pris gentemot slutkonsumenten
            för att kompensera för den extra kostnaden.
          </p>
          <p xml:id="i-4A84yvxEtZAMZJfowAWwHN">
            26 l § Ersättningen enligt 26 k § är:
          </p>
          <p xml:id="i-8wvW2ioyUYWpvmx2EGJ3Ex">
            För en anordning för analog upptagning: två och ett halvt öre
            för varje möjlig upptagningsminut,
          </p>
          <p xml:id="i-56hJ9CTPTXnJY3WKCT6Zb5">
            För anordningar där digital upptagning kan ske upprepade gånger:
            0,4 öre per megabyte lagringsutrymme,
          </p>
          <p xml:id="i-CEiE795RzdunjDxGcjdVQu">
            För andra anordningar där digital upptagning kan ske: 0,25 öre
            per megabyte lagringsutrymme.
          </p>
          <p xml:id="i-UsVjBQm7nccra1yXF3vLZb">
            Som ett konkret exempel kan nämnas spelkonsolen ”Sony Playstation
            5” som lanseras hösten 2020 med en inbyggd hårddisk. För denna
            lagring betalas en punktskatt motsva­rande ca 80 kronor. Till
            detta kommer kemikalieskatten om ca 550 kronor för samma spelkonsol.
            För slutkonsumenten innebär detta ett totalt förhöjt pris motsvarande
            ca 630 kronor i punktskatt, utöver den redan inkluderade momsen
            om 25 %.
          </p>
          <p xml:id="i-CETUA8Q8bMEFpfyPU4t1pT">
            I Sverige administreras och fördelas ersättningen till upphovsrättsinnehavarna
            av Copyswede
            <ref xml:id="i-J2C2gY1a9m4MHFE71Mv3eb" target="i-6U8kMqgM7Ew9i8xjpGLk7Y">
              [1]
            </ref>
            , som möter lagens krav på en ”organisation som företräder ett
            flertal ersättningsberättigade, det vill säga en sammanslutning
            av musiker, kompositörer, skådespelare, producenter, m.fl.”. Ersättningen
            återinfördes 1999 när varken plattformar som Steam, Netflix, Disney+
            eller Spotify hade fått genomslag. I dagens Sverige när piratkopieringen
            minskat radikalt till följd av dessa tjänster kan ersättningen
            anses ha spelat ut sin roll och bör således avskaffas. Det är
            direkt orimligt att laglydiga spelare och andra datoranvändare
            i behov av lagringsutrymme skall behöva betala en extra avgift
            för ett problem som i praktiken inte längre existerar.
          </p>
          <head xml:id="i-U4YGtB5rHsqKcmCBdabVRJ" type="h2">
            Avskaffa kemikalieskatten
          </head>
          <p xml:id="i-EjSukdxLTWBZEpMaqQ74BJ">
            Sverigedemokraterna vill avskaffa kemikalieskatten, det vill
            säga den särskilda punktskatten på elektronikprodukter. Undersökningar
            visar att kemikalieskatten har slagit hårt mot svensk handel.
            Kemikalieskatten har medfört att vart tionde köp har flyttats
            från svenska butiker till utländska hemsidor. Kemikalieskatten
            är alltså skadlig för näringslivet och leder till lägre intäkter
            och svagare förutsättningar för industriell utveckling och detaljhandel
            i Sverige. Sakkunniga menar även att kemikalieskatten inte fyller
            sitt syfte då den inte minskar användandet av farliga kemikalier
            i produkterna utan enbart innebär en straffbeskattning varpå köpen
            istället sker via utländska aktörer och plattformar. Företagens
            anpassning till det nya läget har medfört att de har flyttat delar
            av sin verksamhet bort från Sverige, färre svenska arbetstillfällen
            och i förlängningen mindre resurser till offentlig sektor.
          </p>
          <p xml:id="i-BFq9hD4ug5w7TiRaBF63vD">
            Som ett konkret exempel kan nämnas spelkonsolen ”Sony Playstation
            5” som lanseras hösten 2020. För denna konsol innebär kemikalieskatten
            en prishöjning om ca 550 kronor. För slutkonsumenten innebär detta
            tillsammans med privatkopieringsersätt­ningen om ca 80 kronor
            ett totalt förhöjt pris motsvarande ca 630 kronor i punktskatt,
            utöver den redan inkluderade momsen om 25 %.
          </p>
          <head xml:id="i-Pptk6n1xUUK1qdaXSzmyyu" type="h2">
            Jämställdhet inom e-sport
          </head>
          <p xml:id="i-CLNn2gtbZxREre9ctEAaz5">
            Utifrån aspekten delaktighet kan e-sport ses som en av de mest
            inkluderande och jämställda sporter som finns att tillgå. Nästan
            alla som önskar kan delta på lika villkor oavsett ålder, kön,
            flertalet funktionsvariationer, språk och social status. Självklart
            behövs tillgången till exempelvis en dator vilket kan likställas
            med andra sporter där man som utövare behöver tillgång till specifik
            utrustning.
          </p>
          <p xml:id="i-JKJxzXEPugRZ1sFkx7nHPn">
            Mobbing, näthat och trakasserier är ett stort problem på internet
            och i sociala medier. Så även inom e‑sport. Tyvärr drabbar detta
            ofta kvinnliga spelare. Precis som det är helt oacceptabelt i
            sociala medier och i samhället i stort är det oacceptabelt inom
            e‑sport. Det är därför rimligt att de aktörer som beviljas stöd
            och ekonomiskt bidrag aktivt skall verka för ökad jämställdhet,
            mot diskriminering och för en nolltolerans gällande trakasserier.
          </p>
          <p xml:id="i-H6Lo3R9McvSnEYaMuxH3Rb">
            Eftersom internet är en mötesplats utan nationsgränser där människor
            från hela världen möts på lika villkor behövs också ett gemensamt
            språk för att spelare skall kunna förstå varandra. Det engelska
            språket är det språk som primärt används i dessa muntliga och
            skriftliga samtal vilket har bidragit till förbättrade engelskkunskaper
            hos många spelare. Detta har inte bara märkts i vardagen, utan
            erfarna spelare i skolålder erhåller ofta goda betyg i just engelska.
          </p>
          <p xml:id="i-KsTyRRvoPkZpDsXcbZkstn">
            Genom att bli medlem i Riksidrottsförbundet legitimeras e‑sport
            och hundratusentals svenska e‑sportare kommer få ta del av ett
            rikt föreningsliv där alla har lika möjligheter.
          </p>
          <head xml:id="i-DyvLA2NG9YzhehBEL78Dbe" type="h2">
            E-sportkompetens och onlinebedrägerier
          </head>
          <p xml:id="i-RBjAMSW18jMs99KBYHPsrm">
            Enorma summor pengar, aktörer utan kontroll eller insyn, spelmissbruk
            med ekono­miska konsekvenser bland barn, ungdomar och vuxna samt
            penningtvätt. Detta är vardag på internet. Flera av dessa problem
            har en tydlig koppling till det faktum att e‑sport inte är erkänt
            som en sport och således inte uppmärksammas eller kontrolleras
            i den utsträckning som det borde.
          </p>
          <p xml:id="i-Ny8PpBrFcxGrDSmLM8AhCT">
            Professionella försäljare som lever på försäljning av ”skins”
            eller liknande skall beskattas som alla andra försäljare online.
            På så vis kan vi få bort många oseriösa aktörer. Det behövs ett
            starkare rättsskydd som ger berörda myndigheter möjlighet att
            agera.
          </p>
          <p xml:id="i-4gUefS5zuG8BXUHpbg8DyW">
            E-sportkompetensen hos Polismyndigheten kan bitvis vara mycket
            svag. Samtidigt är de onlinebedrägerier som förekommer inom bland
            annat e‑sport en del av polisens verksamhet. Sverigedemokraterna
            ser därför att ett spelinstitut tillsammans med polis kan säkerställa
            att nödvändig kompetens finns hos myndigheten.
          </p>
          <head xml:id="i-XTADaYPE6rUnuXWCDiaHj6" type="h2">
            Ekonomiska förutsättningar
          </head>
          <p xml:id="i-XhWVqdF9kWoZw9jgKecSTd">
            Eftersom e-sport inte klassas som en officiell sport hos Riksidrottsförbundet
            så saknar mindre och lokala e‑sportföreningar möjligheter att
            söka ekonomiska medel för sin verksamhet. I dagsläget är verksamheten
            helt beroende av eget kapital och sponsor­pengar. Genom att öppna
            upp för möjligheten att likt övriga föreningar ansöka om ekonomiska
            medel från Riksidrottsförbundet ges e‑sporten likvärdiga förutsättningar
            att utvecklas.
          </p>
          <head xml:id="i-WFzDf2wGAsTJP8q6Ccp2Ey" type="h2">
            E-sportgymnasium
          </head>
          <p xml:id="i-FCXADhAPGKB1Xh8FaYSahR">
            Redan idag kan e-sport erbjudas som utökad kurs hos vissa gymnasier,
            men det är inte tillåtet att starta ett e‑sportgymnasium på samma
            vis som andra gymnasier. Sverige­demokraterna anser att e‑sport
            har minst lika goda förutsättningar för professionellt utövande
            som många andra utbildningar. Som ett led i att likställa e‑sport
            med övrig sport är det rimligt att även e‑sportgymnasier kan starta
            vilket också skapar möjligheter att fokusera på frågor som ledarskap,
            uppförande på nätet och vikten av kost och motion för att prestera
            på högsta nivå.
          </p>
          <head xml:id="i-HPAwg7t9Ct4BCTnTUZA98A" type="h2">
            E-sportråd
          </head>
          <p xml:id="i-V1a4rFhkPxEeMBZNeoiRiE">
            När spel blir populära och lägger stora delar av världen under
            sina fötter följer andra utvecklare av naturliga skäl efter. Fantasin
            och viljan att prova något nytt måste stryka på foten för att
            inte riskera att stora investeringar inte resulterar i den framgång
            som man hoppats på. Detta resulterar i att spel blir alltmer lika
            varandra och att mångfalden minskar.
          </p>
          <p xml:id="i-6SRQWEoBzfKpd44wDeKdPY">
            För att råda bot på detta och säkerställa konstnärlig frihet
            inom spelutveckling med plats för nytänkande föreslår Sverigedemokraterna
            införandet av ett e‑sportråd. Spel­utvecklare med nya idéer presenterar
            sin idé för rådet vilket i sin tur fattar beslut och beviljar
            ekonomiska bidrag för att utvecklaren skall ges möjlighet att
            tänka nytt utan att behöva oroa sig för ekonomin. Målgruppen är
            med fördel fristående programmerare och spelutvecklare utan koppling
            till redan etablerade spelutvecklare. Upplägget kan när­mast jämföras
            med när en forskare ansöker om ett anslag för att bedriva forskning
            inom ett specifikt område som då föregåtts av att idén presenterats
            för ett råd.
          </p>
          <p xml:id="i-B5vCD7StyhpSUcKwyxVBJq">
            Politik skall inte blandas ihop med den fria kulturen mer än
            nödvändigt varför ett e‑sportråd lämpligen sätts samman av, och
            enbart består av, företrädare från den egna branschen.
          </p>
          <head xml:id="i-TXrfUNBaL2ghNb8oBsG6Pe" type="h2">
            Hälsoperspektivet
          </head>
          <p xml:id="i-24tyAsZqukSfF62GxohNeM">
            I vårt samhälle blir vi alltmer stillasittande och spel- och
            e‑sportbranschen är en viktig aktör för att motverka denna utveckling.
            E‑sport och spel kan med fördel användas för att uppmuntra till
            rörelse och fysisk aktivitet. Framgångsrika exempel är spel som
            ”Pokémon Go” eller ”Wii Fit” där den spelande når framgång genom
            fysisk ansträng­ning och rörelse. Ovan nämnda e‑sportråd och spelinstitut
            bör i sin verksamhet upp­muntra speltillverkare att skapa spel
            som i sin tur bidrar till fysisk aktivitet och rörelse. Vi menar
            på att e‑sport kan bidra till att man blir mer fysiskt aktiv om
            man uppmuntras till det i de spel man spelar men också när man
            förstår betydelsen av att hälsoperspek­tivet är viktigt om man
            som spelare vill nå framgång.
          </p>
          <p xml:id="i-XGpDKh3QTZ7U1imLZWe3Lq">
            Det finns ett flertal dokumenterade fall gällande skador och
            ohälsa inom e‑sport. Professionella spelare som ”Chessie” från
            Dota eller ”Olofmeister” från CS:GO har fått permanenta skador
            för att e‑sporten inte officiellt klassats som en sport och flertalet
            e‑sportare har heller inte fått någon utbildning gällande hur
            man e‑sportar och samtidigt bevarar sin hälsa utifrån aspekter
            som ergonomi, nutrition, fysisk träning eller sömn. Utövare av
            e‑sport befinner sig i en konstant riskzon så länge e‑sport endast
            ses som ”lek” framför att klassas som en officiell sport.
          </p>
          <head xml:id="i-4sYpEX7fQ619fqyzKxfwfQ" type="h2">
            Folkhälsoperspektivet
          </head>
          <p xml:id="i-88tPZ4TkLBqc1Qyr3yEDN7">
            Folkhälsoaspekten är central i sverigedemokratisk politik, där
            vi aktivt verkar för att minimera risken för att enskilda individer
            ska utveckla ett beroende. Genom att bredda begreppet och erkänna
            e‑sport som kultur och officiell sport skulle arbetet mot spelbero­ende
            kunna innefatta även e‑sportspelarna. De individer som riskerar
            att fastna i ett spelmissbruk har då rätt till hjälp eftersom
            spelmissbruk klassas som en beroendesjuk­dom vilket i sin tur
            omfattas av den allmänna sjukvården. Detta bidrar till att staten
            kan ta sitt ansvar i strävan att förhindra medborgare från att
            hamna i spelproblematik. Folkhälsoperspektivet är en viktig del
            att påminnas om i e‑spelandet.
          </p>
        </div>
        <div xml:id="i-A8mAnJTmf9LtXH1Jkrxnsq" type="signatureBlock">
          <list xml:id="i-1Q2bjpCxSnqiAiSoDchaV">
            <item xml:id="i-KL5PDJ5zm3YTmMn6uy1P8E" type="signature">
              Michael Rubbestad (SD)
            </item>
            <item xml:id="i-8WPP8SGs6HtJnbcnXB5Qxm" type="signature">
              Angelika Bengtsson (SD)
            </item>
            <item xml:id="i-8GFvakujM2X7TFpfx2iVXn" type="signature">
              Aron Emilsson (SD)
            </item>
            <item xml:id="i-YcKJhyyoi1VFEjRqZz91dE" type="signature">
              Jonas Andersson i Linköping (SD)
            </item>
            <item xml:id="i-BjQSNZAM23s4TXMnagyPik" type="signature">
              Cassandra Sundin (SD)
            </item>
          </list>
        </div>
        <div xml:id="i-2MP6V1qgXCnoCGnhG1ctLY" type="motNotes">
          <noteGrp xml:id="i-5kemz8TVp3KYpRoUEUGEFU">
            <note xml:id="i-6U8kMqgM7Ew9i8xjpGLk7Y">
              [1] www.copyswede.se/.
            </note>
          </noteGrp>
        </div>
      </div>
    </body>
  </text>
</TEI>
