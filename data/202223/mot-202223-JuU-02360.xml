<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-JuU-02360">
  <teiHeader>
    <fileDesc>
      <titleStmt>
        <title>med anledning av prop. 2022/23:87 Säkerhetsprövning av totalförsvarspliktiga m.m.</title>
        <author corresp="i-AcrNjdftfgEDKtVYDbE4tQ">av Gudrun Nordborg m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2360 av Gudrun Nordborg m.fl. (V)</title>
          <idno type="rdwebb">HA022360</idno>
          <rs type="number">2360</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HA022360/text</ref>
          <ref type="dokument_url_html">https://data.riksdagen.se/dokument/HA022360</ref>
          <ref type="dokumentstatus_url_xml">https://data.riksdagen.se/dokumentstatus/HA022360</ref>
          <ref type="pdf">https://data.riksdagen.se/fil/6348B403-73AE-433A-AF3F-57969A87450C</ref>
          <ref type="docx">https://data.riksdagen.se/fil/8A2F63CE-640C-42C4-B03A-8912BC3BBDC2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-S9N4wWD2qfoGM8u1D3QrvL</idno>
            <name>Nadja Awad</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WEvWjktyzaNccceUjywVYE</idno>
            <name>Frida Tånghag</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8uqsB1hXMwxGgiPqa59tPe" type="basedOn"/>
        <correspContext corresp="i-8uqsB1hXMwxGgiPqa59tPe">
          <ref>Proposition 2022/23:87</ref>
        </correspContext>
        <correspAction xml:id="i-4zLdfUB1ii3ZCiFX6xwud8" type="signed"/>
        <correspContext corresp="i-4zLdfUB1ii3ZCiFX6xwud8">
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-S9N4wWD2qfoGM8u1D3QrvL"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-WEvWjktyzaNccceUjywVYE"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-C1V6mzAN5nepp7PvsGxMXw" type="submitted">
          <date when="2023-03-28"/>
          <time when="13:36:25"/>
        </correspAction>
        <correspAction xml:id="i-3sDx7mHD1mTStQxoJTj8DB" type="reviewed">
          <date when="2023-04-04"/>
          <time when="15:42:12"/>
        </correspAction>
        <correspAction xml:id="i-M5E9iWgLsMAwdQaDFeyUkE" type="dismissed">
          <date when="2023-04-11"/>
        </correspAction>
        <correspAction xml:id="i-J8qgBwLXRMDDF1acdLK3SQ" type="referred">
          <date when="2023-04-12"/>
        </correspAction>
        <correspAction xml:id="i-9tR76uZV4WeQPGRA5BmaeD" type="assigned">
          <date when="2023-05-31"/>
          <time when="16:50:02"/>
        </correspAction>
        <correspContext corresp="i-9tR76uZV4WeQPGRA5BmaeD">
          <ref type="assignedTo">Justitieutskottet</ref>
        </correspContext>
        <correspAction xml:id="i-PbEGhAMhMTFK5z4w14eJiP" type="behandlas_i"/>
        <correspContext corresp="i-PbEGhAMhMTFK5z4w14eJiP">
          <ref type="uppgift">2022/23:JuU28</ref>
          <ref type="ref_dok_id">HA01JuU28</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU28</ref>
          <ref type="ref_dok_titel">Säkerhetsprövning av totalförsvarspliktiga m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:2360 av Gudrun Nordborg m.fl. (V)
          med anledning av prop. 2022/23:87 Säkerhetsprövning av totalförsvarspliktiga
          m.m.
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-TympZFnh7g9jNEEYS9CcB8">
            1 Förslag till riksdagsbeslut
          </head>
          <list>
            <item xml:id="i-JY6TVqCuTfHkf6vEMQEsZX" sortKey="Yrkande 1">
              Riksdagen ställer sig bakom det som anförs i motionen om att
              registerkontroller av Sveriges krigsplacerade totalförsvarspliktiga
              ej ska ske mellan grund- och repetitionsutbildningar och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-XnZFUv9N5MjKLQ2zCaEvb3" type="h1">
            2 Säkerhetsprövningen ska vara proportionerlig
          </head>
          <p xml:id="i-XEA2uHP8SsLcrc1DYLE6on">
            Regeringen föreslår i proposition 2022/23:87 Säkerhetsprövning
            av totalförsvarspliktiga m.m. ett antal ändringar i säkerhetsskyddslagen
            (2018:585). Det rör bl.a. Försvars­maktens värnpliktiga personal
            och de som är krigsplacerade i Försvarsmaktens verksamhet.
          </p>
          <p xml:id="i-ToWyMEpdbxv9C6VyD4xXFQ">
            Totalförsvarsplikten gäller för alla svenska medborgare och alla
            som bor i Sverige som är mellan 16 och 70 år. Alla som ingår i
            totalförsvarsplikten har en skyldighet att bidra, men det finns
            olika sätt att göra det på. I totalförsvarsplikten ingår värnplikt,
            civilplikt och allmän tjänsteplikt. Efter avslutad grundutbildning
            som värnpliktig blir man krigsplacerad i en befattning eller verksamhet
            som anses lämplig.
          </p>
          <p xml:id="i-RHjsiyKZpYkBy3N1VtLbBa">
            Att säkerhetskänslig verksamhet är skyddad mot spioneri, sabotage,
            terroristbrott och andra brott som kan hota verksamheten är centralt.
            Alla verksamheter som till någon del är av betydelse för Sveriges
            och befolkningens säkerhet ska vara väl skyddade.
          </p>
          <p xml:id="i-8zLAicZTqp4ETm8J9nGMs1">
            Säkerhetsprövning handlar ytterst om att bedöma om en person
            har tillräckliga förutsättningar och personlig lämplighet att
            delta i säkerhetskänslig verksamhet. Även om det är omöjligt att
            helt och fullt skydda sig mot att någon uppsåtligen eller av misstag
            t.ex. sprider säkerhetsklassad information är det helt nödvändigt
            att vidta riskreducerande åtgärder.
          </p>
          <p xml:id="i-Wr2SKMgMTNpRn2RXZT1F44">
            Regeringen skriver i propositionen om hur en säkerhetsprövning
            ofta aktualiserar frågor som kan uppfattas som mycket integritetskränkande
            för den enskilde. En säkerhetsprövning bör göras utifrån en helhetsbedömning
            som baseras på ett allsidigt underlag och innebär därför insamling
            av en stor mängd information om den enskilde individen. Det handlar
            bl.a. om att utreda personliga förhållanden, lojalitet, sårbarhet,
            ekonomiska förhållanden och liknande. Hur långtgående säkerhetsprövningen
            är beror på den aktuella säkerhetsklassningen. I säkerhetsskyddslagen
            slås fast att säkerhets­prövningen ska följas upp under tiden
            deltagandet i den säkerhetskänsliga verksamheten pågår.
          </p>
          <p xml:id="i-MABG4QjTdQciXoswtotUUw">
            I dag säkerhetsprövas alla som genomför grundutbildning med värnplikt.
            De allra flesta befattningar som är aktuella för värnpliktiga
            är placerade i säkerhetsklass 3, vilket medför att innan påbörjad
            grundutbildning med värnplikt säkerhetsprövas alla för en sådan
            placering. Skulle man komma i fråga för befattningar i annan säkerhetsklass
            genomgår man ytterligare säkerhetsprövning. Vid krigsplacering
            efter fullgjord grundutbildning följs säkerhetsprövningen upp.
          </p>
          <head xml:id="i-TKoKgL3SpeHADRpGBrYBPq" type="h2">
            2.1 Kontinuerlig säkerhetsprövning är inte motiverat
          </head>
          <p xml:id="i-U3p9gKRUwxTDnK1zpWdnWS">
            Den personliga integriteten är central i en demokrati. Respekten
            för den enskildes privatliv måste vara vägledande i all myndighetsutövning,
            så även inom Försvars­makten. Det finns tillfällen när intrång
            i den enskildes personliga integritet kan vara motiverade, t.ex.
            när det handlar om rikets säkerhet. Det är dock viktigt att sådana
            inskränkningar endast sker i undantagsfall. Därför bör möjligheterna
            till fortsatta registerkontroller efter att man fullgjort sin
            grundutbildning med värnplikt begränsas.
          </p>
          <p xml:id="i-4uDwM6B23BKCV76Kc5EwCF">
            Regeringen föreslår i propositionen att kravet på samtycke till
            registerkontroll i 3 kap. 18 § säkerhetsskyddslagen inte ska gälla
            en totalförsvarspliktig som skrivs in för värnplikt enligt lagen
            om totalförsvarsplikt eller en totalförsvarspliktig som efter
            avslutad grundutbildning med värnplikt har krigsplacerats enligt
            den lagen.
          </p>
          <p xml:id="i-CoGsvAG5HZFofyox3RThCd">
            Vänsterpartiet menar att det finns skäl för att undanta kravet
            på samtycke när det gäller plikttjänstgöring. Totalförsvarsplikt
            innebär att man omfattas av en skyldighets­lagstiftning och de
            som kallas till mönstring är skyldiga att infinna sig, liksom
            de som skrivs in till grundutbildning med värnplikt. För att inte
            frågan om samtycke ska bli en motsägelse till plikten är det rimligt
            att ett undantag görs. En sådan ordning kräver dock en hög grad
            av försiktighet och respekt för den enskilde individens integritet
            och privatliv. Därför är det också av särskild vikt att fortsatta
            registerkontroller inte sker utan väl grundade skäl.
          </p>
          <p xml:id="i-AYbqQ2Qx1S6LVym5TPBm3x">
            Regeringen föreslår vidare att ”en totalförsvarspliktig som efter
            avslutad grundut­bildning med värnplikt krigsplaceras enligt 3
            kap. 12 § lagen om totalförsvarsplikt i en befattning placerad
            i säkerhetsklass i Försvarsmaktens verksamhet ska anses delta
            i säkerhetskänslig verksamhet under den tid som beslutet om krigsplacering
            kvarstår”. Detta är någonting som både Totalförsvarets plikt-
            och prövningsverk och Pliktrådet motsätter sig.
          </p>
          <p xml:id="i-NF9hR1viE3dbLv7eyrtwZX">
            Regeringen motiverar förslaget med att det är av vikt att de
            krigsplacerade kan säkerhetsprövas under hela den tid som krigsplaceringen
            består för att Försvarsmakten tillräckligt snabbt ska kunna få
            tillgång till den personal som behövs. Men även om det finns behov
            av ett fullgott säkerhetsskydd måste det stå i proportion till
            den enskildes personliga integritet. Det är också någonting som
            Plikt- och prövningsverket skriver i sitt remissvar på SOU 2021:82.
            Där konstaterar man bl.a. att det faktum att någon är krigsplacerad
            inte per automatik innebär deltagande i säkerhetskänslig verksamhet
            och därför inte kan anses omfattas av säkerhetsskyddslagens bestämmelser.
            Myndigheten bedömer att antalet värnpliktiga som kommer att vara
            föremål för registerkontroll utan att samtycke givits kommer att
            uppgå till omkring 50 000 personer redan om två år. Antalet kommer
            därefter att öka i takt med att krigsorganisationen växer.
          </p>
          <p xml:id="i-FczAmUuHrRb7AkTTyjLo7h">
            Pliktrådet menar att förslaget om kontinuerlig säkerhetsprövning
            efter att man fullgjort sin grundutbildning med värnplikt är alltför
            långtgående då tiotusentals män och kvinnor som inte har mer med
            Försvarsmakten att göra än att de en gång gjort grundutbildning
            med värnplikt får sina register granskade av en extern myndighet.
            Vänsterpartiet delar den uppfattningen. Vi menar liksom Pliktrådet
            att de skäl som finns för att tvinga de som gör en värnpliktsutbildning
            att underkasta sig säkerhetsprövning vid mönstring samt registerkontroller
            saknas efter en fullgjord grundutbildning. Däremot finns det behov
            av säkerhetsprövningar i samband med tjänstgöring för krigsplacerade,
            varvid prövningarna endast bör genomföras i anslutning till tjänst­göringstillfällen.
            I propositionen menar regeringen att det skulle kräva ett mycket
            omfattande arbete att genomföra en ny säkerhetsprövning av alla
            som ska tjänstgöra inför varje sådant tillfälle. Detsamma gäller
            dock en regelbunden säkerhetsprövning av alla krigsplacerade,
            men det vore mindre motiverat och ett större intrång i den personliga
            integriteten.
          </p>
          <head xml:id="i-9gDQU9JZwgAGCb5VxhaNGG" type="h2">
            2.2 Legitimiteten för plikttjänstgöring
          </head>
          <p xml:id="i-LMk2BikEut7jf2tyc2hqQs">
            Sveriges totalförsvar bygger på en folklig förankring där värnplikten
            utgör en viktig del. För att människor ska känna förtroende för
            Försvarsmakten som arbetsgivare, inte minst med plikttjänstgöringen
            i åtanke, krävs en stor respekt för den enskildes integritet och
            personliga förutsättningar. En krigsplacering i Försvarsmaktens
            krigsorganisation med värnplikt kan gälla till 47 års ålder. Att
            registerkontroll utan samtycke kan pågå under så lång tid är som
            Plikt- och prövningsverket skriver i sitt remissvar till SOU 2021:82
            ”svårligen förenligt med värnandet om den personliga integriteten”.
            Myndigheten menar att det ”att underkasta individer en registerkontroll
            de aldrig haft möjlighet att samtycka till kan över tid påverka
            legitimiteten och det stöd som det svenska systemet med värnplikt
            är baserat på”.
          </p>
          <p xml:id="i-Psb86muZWMGf6kzpPsteyu">
            Registerkontroller av Sveriges krigsplacerade totalförsvarspliktiga
            mellan grund- och repetitionsutbildningar ska ej ske. Detta bör
            riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-4sh9YHfM7HPygvXQ5TGvBo" who="i-AcrNjdftfgEDKtVYDbE4tQ">
              Gudrun Nordborg (V)
            </item>
            <item xml:id="i-SxZbwqt8vUxF6ECBDaoEB1" who="i-S9N4wWD2qfoGM8u1D3QrvL">
              Nadja Awad (V)
            </item>
            <item xml:id="i-FmVgNesdPiMuhDu3Kvfzhy" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-7F1fpznaCn3hN2hRKSZifT" who="i-WEvWjktyzaNccceUjywVYE">
              Frida Tånghag (V)
            </item>
            <item xml:id="i-3CrB33Lj36xgtBCiqWma9Y" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
