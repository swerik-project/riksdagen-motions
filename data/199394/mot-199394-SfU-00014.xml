<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199394-SfU-00014">
  <teiHeader>
    <fileDesc>
      <titleStmt>
        <title>med anledning av prop. 1993/94:94 Mottagande av asylsökande m.m.</title>
        <author corresp="i-Xrj5P46hsif4EVQjEQc8eH i-Xrj5P46hsif4EVQjEQc8eH">av Georg Andersson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1993/94:94 Mottagande av asylsökande m.m.</title>
          <idno type="rdwebb">GH02Sf14</idno>
          <rs type="number">Sf14</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GH02Sf14/text</ref>
          <ref type="dokument_url_html">http://data.riksdagen.se/dokument/GH02Sf14</ref>
          <ref type="dokumentstatus_url_xml">http://data.riksdagen.se/dokumentstatus/GH02Sf14</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xrj5P46hsif4EVQjEQc8eH</idno>
            <name>Georg Andersson</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-Xrj5P46hsif4EVQjEQc8eH</idno>
            <name>Georg Andersson </name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-Gt1eaPMcwicyAW596G5HJo"/>
        <correspContext corresp="i-Gt1eaPMcwicyAW596G5HJo">
          <ref>Proposition 1993/94:94</ref>
        </correspContext>
        <correspAction xml:id="i-R6tx6D9HF1z1xPJjKW83rC" type="signed"/>
        <correspContext corresp="i-R6tx6D9HF1z1xPJjKW83rC">
          <note type="signatory" corresp="i-Xrj5P46hsif4EVQjEQc8eH"/>
          <note type="signatory" corresp="i-Xrj5P46hsif4EVQjEQc8eH"/>
        </correspContext>
        <correspAction type="referral" xml:id="i-5RkG7HX6p1efJXqsyBrtL8">
          <date when="1994-01-11"/>
        </correspAction>
        <correspAction type="dismissal" xml:id="i-RZ23BTBxDeuAngegKyyUcX">
          <date when="1994-01-10"/>
        </correspAction>
        <correspAction type="submission" xml:id="i-7aKWQcEwB93PCAgEv2eHno">
          <date when="1993-12-17"/>
        </correspAction>
        <correspAction type="referral" xml:id="i-UBjK3XNUcgnyvG1wWQfP8M">
          <date when="1994-01-11"/>
        </correspAction>
        <correspAction type="dismissal" xml:id="i-C31C2RwZEV8MTUjb5gPJzN">
          <date when="1994-01-10"/>
        </correspAction>
        <correspAction type="submission" xml:id="i-BsAc6FsS97NnBpxLDz5skB">
          <date when="1993-12-17"/>
        </correspAction>
        <correspAction type="assigned" xml:id="i-HdV3b3WTbJCMgMPeaTuHuu"/>
        <correspContext corresp="i-HdV3b3WTbJCMgMPeaTuHuu">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199394/mot_199394_SfU_14/mot_199394_SfU_14-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1993/94:Sf14
          </p>
          <p>
            av Georg Andersson (s)
          </p>
          <p>
            med anledning av prop. 1993/94:94 Mottagande av asylsökande m.m.
          </p>
          <p>
            I regeringens proposition 1993/94:94 föreslås en rad förändringar
            beträf- fande mottagandet av asylsökande och villkoren för deras
            vistelse i landet. I flera avseenden innebär regeringens förslag
            en skärpning av flyktingpoliti- ken. Många av förslagen i propositionen
            är oklara, varför effekterna är svåra att bedöma. Mina invändningar
            rör vissa organisatoriska frågor om asylmottagandet, villkoren
            beträffande arbetsplikt för asylsökande, föreslagna regler för
            bevil- jande av tidsbegränsade uppehållstillstånd och kriterierna
            för bifall till ny ansökan.
          </p>
          <p>
            Organisatoriska frågor
          </p>
          <p>
            Bland de riktlinjer för mottagande av asylsökande som regeringen
            föreslår anges bl.a. att mottagandet skall vara kostnadseffektivt.
            Ingen kan ha in- vändningar mot detta. Men regeringens förslag
            torde i ett viktigt hänseende få motsatt effekt. Det föreskriver
            nämligen att det skall finnas förläggnings- platser för alla asylsökande
            samtidigt som asylsökande på egen hand skall kunna skaffa sig
            bostad ute i samhället. I sådana fall skall utöver dagersätt-
            ning också utgå bidrag för bostadskostnaderna. En sådan ordning
            kommer att skapa ännu större svårigheter att planera asylmottagandet
            på ett kostnadseffektivt sätt än vad som gäller för närva- rande.
            Detta accentueras ytterligare av att all förläggningsverksamhet
            skall vara öppen för entreprenad. Risken är därför uppenbar att
            Invandrarverket tvingas att kontraktera ett stort antal platser
            som inte kommer att utnyttjas av asylsökande därför att somliga
            väljer att ordna sin vistelse under viss tid i eget boende och
            erhåller bidrag för detta. Erfarenheterna från flyktingmottagandet
            under 1980-talet har visat att det föreligger flera nackdelar
            både för de asylsökande och kommunerna med den ordning regeringen
            föreslår. Fram till i slutet av 1980-talet tillämpades nämligen
            den ordningen att många asylsökande placerades i eget boende i
            kommuner. Detta försvårade utredningen av deras ansökan om uppehålls-
            tillstånd vilket bidrog till förlängda handläggningstider. Det
            var framför allt för att skapa förutsättningar för kortare väntetider
            som det nuvarande syste- met infördes vilket innebär placering
            i förläggning av praktiskt taget alla asylsökande. Vi föreslår
            därför att asylsökande i väntan på beslut om uppe- hållstillstånd
            hänvisas till boende i förläggning. Detta bör inte hindra att
            om
          </p>
          <pb facs="riksdagen-motions-pdf/data/199394/mot_199394_SfU_14/mot_199394_SfU_14-002.pdf"/>
          <p>
            särskilda skäl föreligger, t.ex. släktskapsförhållande till någon
            i Sverige, asylsökande kan få bidrag för eget boende. Regeringens
            förslag beträffande ansvaret för svenskundervisningen av asylsökande
            synes vara dåligt anpassat till att asylsökande skall få rätten
            att ordna sitt boende på egen hand. Denna undervisning skall,
            enligt regering- ens mening, kommunerna inte ha ansvar för. Den
            skall ordnas inom Invand- rarverkets försorg. Det förefaller vara
            en synnerligen opraktisk lösning. Om asylsökande kommer att vara
            spridda i enskilt boende i ett stort antal kom- muner, där Invandrarverket
            inte har någon verksamhet i övrigt, kan det inte vara rimligt
            att verket skall ha ansvar för svenskundervisningen för dem.
          </p>
          <p>
            Arbete för asylsökande
          </p>
          <p>
            Regeringen föreslår ett system som i praktiken innebär arbetsplikt
            utan er- sättning för asylsökande. De villkor som anges är synnerligen
            oklara både praktiskt och rättsligt. Vilka arbetsuppgifter skall
            kunna komma i fråga? Vem kan anvisa ifrågavarande arbetsuppgifter?
            Som exempel på oklarheten i dessa avseenden vill jag peka på att
            propositionen nämner arbeten inom landskaps- och fornminnesvård.
            Det är svårt att se dessa uppgifter som inslag i skötseln av förläggningar.
            Enligt regeringens förslag skall en asylsökande som inte deltar
            i anvisat arbete kunna drabbas av avdrag på dagersättningen. Undantag
            skall kunna göras för den som har giltiga skäl för att inte arbeta.
            Det bör, heter det, an- komma på Invandrarverket att fatta beslut
            om en eventuell nedsättning av dagersättningen. Men underlaget
            för detta beslut kan tas fram och doku- menteras av en entreprenör.
            Detta är, enligt min mening, ett orimligt system som Öppnar för
            ett stort mått av godtycke. Den entreprenör som har avtal med
            Invandrarverket om att mot viss ersättning driva en förläggning
            skall alltså kunna utnyttja de asylsökande för de arbetsuppgifter
            vederbörande entreprenör anvisar. Den asylsökande får ingen ersättning.
            I stället kan han/- hon straffas genom nedsatt dagersättning ifall
            entreprenören bedömer att den asylsökande utan giltig orsak undandragit
            sig arbetet. Regeringen avvisar tanken att Invandrarverket skulle
            samråda med fack- lig organisation eller Länsarbetsnämnd innan
            avtal om sysselsättning för asylsökande träffas. Om en sådan ordning
            skulle införas finns det, säger re- geringen, risk för att vissa
            arbeten inte skulle komma att stå öppna för asyl- sökande. Regeringen
            vill uttryckligen ge Invandrarverket rätt att bedöma huruvida
            de arbeten som de asylsökande utför är sådana som inte kan utföras
            på marknadsmässiga villkor och att deltagande i verksamheten inte
            går över till att bli ett reguljärt arbete. Jag finner det oacceptabelt
            att arbetsmark- nadsmyndigheten och de fackliga organisationerna
            på detta sätt fråntas av- göranden i så centrala frågor inom arbetsmarknadspolitiken.
            Jag anser där- för att regeringens förslag i dessa hänseenden
            bör avslås.
          </p>
          <p>
            Tidsbegränsade uppehållstillstånd
          </p>
          <p>
            Regeringen föreslår att möjligheterna att ge asylsökande tidsbegränsade
            up- pehållstillstånd skall vidgas utöver det som gäller för närvarande.
            Detta för-
          </p>
          <p>
            Mot. 1993/94 Sf14
          </p>
          <p>
            10
          </p>
          <pb facs="riksdagen-motions-pdf/data/199394/mot_199394_SfU_14/mot_199394_SfU_14-003.pdf"/>
          <p>
            slag väcker många allvarliga betänkligheter. Som lagen är utformad
            i rege- ringens proposition ser jag risker för att tidsbegränsade
            uppehållstillstånd kan komma att tillämpas i växande omfattning.
            Jag tycker att det också i detta fall är viktigt att bygga lagstiftningen
            på de erfarenheter som redan gjorts. Ser man i backspegeln på
            de förhållanden som gällt under hela tiden efter andra världskriget
            kan jag inte finna något exempel när tillämpning av ett kollektivt
            beslut om tidsbegränsat uppehålls- tillstånd kunnat underlätta
            eller lösa något problem. Alla de konflikter som uppstått och
            gett anledning till flykt till vårt land har varit av sådan art
            och varaktighet att tidsbegränsade tillstånd om ett år inte fyllt
            någon funktion. Om en sådan lagstiftning hade tillämpats skulle
            den troligen bara ha medver- kat till fördröjd handläggning och
            förlängd tid i ovisshet för den asylsökande. Regeringen anför
            att tidsbegränsade tillstånd främst bör användas då skyddssökande
            flyr undan konflikter och kriser som kan bedömas ha en kor- tare
            varaktighet. Av formuleringen framgår att regeln kan tillämpas
            också i andra sammanhang. Vilka framgår dock inte. Detta öppnar
            för godtycke. Ett system som innebär att vissa grupper av asylsökande
            får tidsbegrän- sade uppehållstillstånd torde skapa en B-klass
            av flyktingar i vårt land. Detta framgår också av regeringens
            förslag om att dessa inte skall ingå i det kom- munala flyktingmottagandet
            utan omfattas av mottagandet av asylsökande. De torde därför i
            flertalet fall komma att få bo kvar i förläggningar trots att
            de har uppehålls- och arbetstillstånd. Det förtjänar att påpekas
            att alla flyktingar med permanenta uppehållstill- stånd har full
            frihet att återvända till sitt hemland när de själva önskar och
            bedömer det möjligt. Erfarenheten visar också att många vill göra
            detta — i synnerhet om möjligheten öppnas efter en relativt kort
            tids vistelse i motta- garlandet. Även många av dem som bott länge
            i Sverige väljer att återvända när förutsättningar för detta öppnas
            i hemlandet. Så pågår för närvarande en omfattande återflyttning
            till Chile. Men det har varit av stor betydelse för dem och andra
            grupper att de fått möjligheten att själva välja och under ti-
            den veta att de har rätten att bo kvar i Sverige om de så önskar.
            Jag befarar att om man nu vidgar möjligheten att tillämpa tidsbegränsade
            uppehållstill- stånd, då ökar risken för en ytterligare utvidgning
            av detta system. Därmed kommer allt fler att tvingas vistas under
            allt längre tid i ovisshet om de får stanna eller ej. Jag yrkar
            mot denna bakgrund avslag på regeringens förslag om tidsbegränsade
            uppehållstillstånd.
          </p>
          <p>
            Förnyad ansökan
          </p>
          <p>
            Regeringen föreslår i ovannämnda proposition också att kriterierna
            ändras för bifall till förnyad ansökan om uppehållstillstånd efter
            lagakraftvunnet be- slut om avvisning eller utvisning. Detta förslag
            syftar till att minska rund- gången i systemet. Det är ett vällovligt
            syfte. Jag tycker därför att det är rätt att flytta avgörandet
            i dessa frågor från Invandrarverket till Utlännings- nämnden.
            Men jag kan inte tillstyrka lagförslaget om ändrade kriterier.
            För närvarande finns möjlighet att bifalla förnyad ansökan om
            det finns ”synnerliga skäl av humanitär art”. Denna formulering
            vill regeringen ändra
          </p>
          <p>
            Mot. 1993/94 Sf14
          </p>
          <pb facs="riksdagen-motions-pdf/data/199394/mot_199394_SfU_14/mot_199394_SfU_14-004.pdf"/>
          <p>
            till ”innebära fara för utlänningens liv eller bestående men
            för hans psykiska eller fysiska hälsa”. Jag anser detta vara en
            oacceptabel skärpning av lagtex- ten och föreslår därför att den
            nuvarande utformningen av lagen bibehålls.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i mo- tionen anförts
            om asylsökandes boende, 2. att riksdagen beslutar avslå regeringens
            förslag beträffande ar- bete utan ersättning för asylsökande,
            3. att riksdagen beslutar avslå regeringens förslag beträffande
            tids- begränsade uppehållstillstånd, 4. att riksdagen beslutar
            avslå regeringens förslag till ändring av 2 kap. 5 $ i utlänningslagen
            beträffande skärpta kriterier för bifall till förnyad ansökan.
          </p>
          <p>
            Stockholm den 16 december 1993
          </p>
          <p>
            Georg Andersson (s)
          </p>
          <p>
            Mot. 1993/94 Sf14
          </p>
        </div>
      </div>
    </body>
  </text>
</TEI>
