<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-SoU-00325">
  <teiHeader>
    <fileDesc>
      <titleStmt>
        <title>Flickors rätt till abort</title>
        <author corresp="i-EgqHRHVoW5y9USDYuNoYuA">av Hillevi Larsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Flickors rätt till abort</title>
          <idno type="rdwebb">GS02So325</idno>
          <rs type="number">So325</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GS02So325/text</ref>
          <ref type="dokument_url_html">http://data.riksdagen.se/dokument/GS02So325</ref>
          <ref type="dokumentstatus_url_xml">http://data.riksdagen.se/dokumentstatus/GS02So325</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Te2dqu6inGX5Cw2zNAT4gA" type="signed"/>
        <correspContext corresp="i-Te2dqu6inGX5Cw2zNAT4gA">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-QmAR6P2dteUYyyqLdLfFmn" type="referral">
          <date when="2004-10-14"/>
        </correspAction>
        <correspAction xml:id="i-K1hDwMgYhsNbHNyRKWoCTg" type="dismissal">
          <date when="2004-10-14"/>
        </correspAction>
        <correspAction xml:id="i-9ksCDSA5MXzZwHhGypbo2" type="submission">
          <date when="2004-10-05"/>
        </correspAction>
        <correspAction xml:id="i-UjjPvXbyq5ZLpdFPBFxLLJ" type="assigned"/>
        <correspContext corresp="i-UjjPvXbyq5ZLpdFPBFxLLJ">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_So_325/mot_200405_So_325-0001.pdf"/>
      <div xml:id="i-2KqemFmxNwkjxKxQvQYjLi" type="motHeader">
        <div xml:id="i-7XZV6gVTMWQ8YiEMm7AHZ1" type="motTitle"/>
        <div xml:id="i-AjLLtVfMkpGqCUnc8bfV39" type="motSubmissionInfo"/>
      </div>
      <div xml:id="i-RMN9KfC6MgNCEaKCGon2o3" type="motBody">
        <div xml:id="i-CEhpqute6xVr5vnQNPm8aZ">
          <p xml:id="i-RRizayjQaLkdTfqKjCU5Cw">
            2004/05 mnr: S0325 pnr: s21003
          </p>
          <p xml:id="i-HzNThhccNx95ZV7vuLCnUN">
            Motion till riksdagen 2004/05:S0325
          </p>
          <p xml:id="i-Xiu17CvKJGbvdEupsXZwRC">
            av Hillevi Larsson (s)
          </p>
          <p xml:id="i-GymDHN4uJg5tn2Lcwa2q24">
            Flickors rätt till abort
          </p>
          <p xml:id="i-4u8akxTQnNW9yXzySZYh25">
            Förslag till riksdagsbeslut
          </p>
          <p xml:id="i-9WSUwsiCLYfMib3CMBRHhk">
            Riksdagen tillkännager för regeringen som sin mening vad i motionen
            anförs om att ge Socialstyrelsen instruktioner som garanterar
            omyndiga abortsökande sekretess gentemot vårdnadshavaren om de
            abortsökande så önskar.
          </p>
          <p xml:id="i-AYHrkUBisc6kUPViW8dcmF">
            Motivering
          </p>
          <p xml:id="i-DEaCyQ3vT5ungQfN7n3F8r">
            Unga flickor har generellt sett en låg ställning i samhället.
            De anses inte vuxna nog att fatta egna beslut och omges därför
            med ”skydd” som inte sällan istället yttrar sig i förmynderi och
            förtryck. Ett tydligt exempel på detta är att flickor under 18
            år inte omfattas av rätten till fri abort på samma sätt som andra
            kvinnor. Värst av allt är att det inte blivit bättre med tiden.
            Tvärtom tydliggjorde Socialstyrelsen nyligen sina ”allmänna råd”
            och gjorde det därmed ännu lättare för läkare och barnmorskor
            att mot flickans vilja informera hennes föräldrar om aborten.
            Resonemanget hos Socialstyrelsen när det gäller detta råd ställt
            mot rätten till fri abort är att man har skilt dessa åt. Rätten
            till fri abort sägs fortfarande gälla, medan det allmänna rådet
            ska ses som information till föräldrarna om att deras barn planerar
            ett ingrepp. Enligt Socialstyrelsen är det alltså inte något som
            kan komma att påverka rätten till fri abort. Därmed bortser man
            helt från det oerhörda inflytande föräldrarna har över sina minderåriga
            barn, särskilt om de fortfarande bor hemma och står i ett ekonomiskt
            beroendeförhållande. Sociala, kulturella eller ekonomiska skäl
            kan mycket väl i detta fall skapa en situation där aborten inte
            genomförs, fast ”rätten” till den fortfarande finns kvar. Rimligtvis
            bör detta inte få ske! Även om man är minderårig när man bli gravid
            är ju beslutet att skaffa barn något man får leva med resten av
            livet. Givetvis ska man själv styra över detta beslut, inte föräldrarna.
          </p>
          <pb facs="riksdagen-motions-pdf/data/200405/mot_200405_So_325/mot_200405_So_325-0002.pdf"/>
          <p xml:id="i-NVFQ4Cwis3hLgKQicMdric">
            2004/05:S0325
          </p>
          <p xml:id="i-DxXnVoCyFBXCugx9AoMA5x">
            Det är dessutom en avsevärd integritetskränkning att mot flickans
            vilja informera hennes föräldrar i en så känslig fråga. I många
            fall innebär denna kränkning ett minst lika stort trauma som aborten
            i sig. Med motiveringen att man vill ”hjälpa” flickan orsakar
            man därmed dubbelt så stor skada. Fokuseringen enbart på flickan
            innebär dessutom ett gammaldags tänkande där hon görs ansvarig
            för något det krävs två för. Man ser det som att hon inte tar
            ansvar/är självdestruktiv medan pojken/mannen helt undslipper
            påföljder. Han kan göra hur många flickor som helst gravida utan
            att samhället ser något behov av att ”ringa in” och sätta stopp
            för hans destruktiva beteende. Jag kan inte se något annat motiv
            för Socialstyrelsens skärpta bestämmelser än just detta, föräldrarna
            ska kunna informeras så att de ska sätta stopp för flickans ”destruktiva
            beteende”. Handlar det bara om hjälp och stöd för flickan så hjälper
            man henne mer genom att skapa tillit i förhållande till vårdpersonalen.
            Redan idag erbjuds kuratorsamtal där hon har möjlighet att prata
            om abortbeslutet och om eventuella bakomliggande problem. Inte
            sällan kan problemen dessutom handla om en jobbig situation i
            hemmet. Flickorna uppmuntras vanligen att berätta om aborten för
            sina föräldrar, för att få hjälp och stöd. Vårdpersonalen erbjuder
            sig dessutom att hjälpa till med att kontakta hemmet. Men uppmuntran
            att berätta är något helt annat än att mot flickans uttryckliga
            vilja kontakta föräldrarna. Det innebär samma integritetskränkning
            som om en kurator skulle föra vidare det hennes elev berättat
            i förtroende. Givetvis skulle det dessutom fullständigt rasera
            förtroendet för kuratorn. Av dessa skäl är det förbjudet för en
            kurator att informera föräldrarna om det som framkommit under
            förtroliga samtal, även om det är betydligt allvarligare saker
            än att man blivit gravid av misstag. Socialstyrelsen skapar genom
            sina ”allmänna råd” ett utrymme för godtycke där orimlig makt
            läggs i händerna på den enskilde läkaren eller barnmorskan. Det
            blir helt upp till denna person att tolka när föräldrarna ska
            informeras. Visserligen anges i gällande lagstiftning att särskilt
            integritetskänsliga uppgifter inte får röjas om det kan antas
            att vårdnadshaven kommer att missbruka uppgifterna på ett sätt
            som allvarligt skadar barnet. Men vad är en allvarlig skada? På
            ett annat ställe står det: ”Att den unga finner det obehagligt
            eller tror att vårdnadshavaren kommer att vidta åtgärder som hon
            motsätter sig men som inte kan anses medföra betydande men för
          </p>
          <p xml:id="i-3wja9sWnv5wBjraXaMgx8W">
            henne är inte tillräckligt.” Detta kan jämföras med att en förälder
            i smyg läser flickans dagbok och sedan konfronterar henne med
            det hon skrivit. Kan detta anses innebära en allvarlig skada?
            Barnet får ju inga fysiska men av en sådan kränkning, även om
            den psykiska kränkningen av barnet kan upplevas som ett värre
            trauma än att bli misshandlad. Tolkningen av vad som är en ”allvarlig
            skada” blir godtycklig och lämnas över till en enskild läkare
            eller barnmorska. Denna person råder också över när behov finns
            att informera föräldrarna. En harmonisk, välmående tonårsflicka
            som av misstag blev gravid när pojkvännens kondom sprack kan av
            en enskild behandlande läkare betraktas som ”promiskuös” och
          </p>
          <pb facs="riksdagen-motions-pdf/data/200405/mot_200405_So_325/mot_200405_So_325-0003.pdf"/>
          <p xml:id="i-R6bYYDS3x5AzG9CFH9wfzN">
            ”självdestruktiv” och med denna motivering skickas hem till föräldrarna
            för att bli uppläxad. Socialstyrelsen bortser helt från det faktum
            att enskilda i vårdpersonalen kan vara färgade av sina religiösa
            eller moraliska uppfattningar. Det är allmänt känt att det förekommer
            att medlemmar i t.ex. Livets ord och bokstavstroende katoliker
            arbetar på svenska abortkliniker. Genom de ”allmänna råden” får
            dessa enskilda läkare och barnmorskor ”carte blanche” i sina försök
            att förhindra aborter. Det värsta är att Socialstyrelsen inte
            övervägt de mer allvarliga konsekvenserna av sin ytterligare inskränkning
            av den fria aborten. Risken är stor att de flickor som är i störst
            behov av hjälp och stöd skjuter upp ingreppet eftersom de våndas
            inför att föräldrarna ska bli informerade. Medan flickan väntar
            fortskrider graviditeten och blir jobbigare både fysiskt och känslomässigt
            när den väl genomförs. Vad föräldrainformationen kan komma att
            innebära för flickor i hederskulturer vågar man knappt tänka på.
            En enda missbedömning, där föräldrarna informeras trots flickans
            protester, kan innebära en fullständig katastrof. Bara det att
            flickan inte längre är oskuld kan utgöra fara för hennes liv,
            men att hon dessutom är gravid utan att vara gift är det värsta
            som kan hända. Förutom fysisk och psykisk terror finns risken
            att hon mot sin vilja illa kvickt gifts bort för att dölja ”Skammen”
            och därmed tvingas föda barnet vare sig hon vill eller ej. Hotet
            om ”föräldrainformation” kan i värsta fall leda till att flickor
            från hederskulturer i framtiden söker sig till illegala alternativ
            för att göra abort, trots de stora fysiska risker detta medför.
            Även om Socialstyrelsens ”allmänna råd” inte är bindande, innebär
            de ändå i praktiken ett sätt att kringgå den fria aborten. Givetvis
            bör det inte accepteras att lagen om fri abort på detta sätt urholkas!
          </p>
          <p xml:id="i-UYxUi4YFhuvbVTvXXTeEsM" type="date">
            Stockholm den 27 september 2004
          </p>
          <p xml:id="i-EuoSxiRp33pSdeLMr21Ctu" type="signatureBlock">
            Hillevi Larsson (s)
          </p>
          <p xml:id="i-LqR9XDqwvfqVUicMsHXeHR">
            2004/05:S0325
          </p>
        </div>
      </div>
    </body>
  </text>
</TEI>
