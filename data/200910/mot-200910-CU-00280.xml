<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00280">
  <teiHeader>
    <fileDesc>
      <titleStmt>
        <title>Utvecklad lagstiftning för ägarlägenheter</title>
        <author corresp="i-LmthhHLPxzMMpEiXSys13u">av Ulrika Karlsson i Uppsala (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utvecklad lagstiftning för ägarlägenheter</title>
          <idno type="rdwebb">GX02C280</idno>
          <rs type="number">C280</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C280/text</ref>
          <ref type="dokument_url_html">http://data.riksdagen.se/dokument/GX02C280</ref>
          <ref type="dokumentstatus_url_xml">http://data.riksdagen.se/dokumentstatus/GX02C280</ref>
          <ref type="doc">http://data.riksdagen.se/fil/535FA392-D1F8-4D25-AA4E-CA8744482ABF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson i Uppsala</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-D2smw4zWSatjsi9mkoevTv" type="signed"/>
        <correspContext corresp="i-D2smw4zWSatjsi9mkoevTv">
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction type="numbering" xml:id="i-WxGmXsMm2qrzUpWSeb8czX">
          <date when="2009-10-05"/>
        </correspAction>
        <correspAction type="submission" xml:id="i-6LNB2GsTKNC172zZLb8BpM">
          <date when="2009-10-01"/>
        </correspAction>
        <correspAction type="transfer" xml:id="i-TazAgfJaZ2EmNtynA2bke7">
          <date when="2009-09-30"/>
        </correspAction>
        <correspAction type="assigned" xml:id="i-Fi5RdzRxxwNC2aNnTF9HQC"/>
        <correspContext corresp="i-Fi5RdzRxxwNC2aNnTF9HQC">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-CyAAFuDFHKAp7GFp9X9yyT">
            Förslag till riksdagsbeslut
          </head>
          <list style="ol">
            <item xml:id="i-DXqsHTMgs2y1Zb9kt1K5yz">
              Riksdagen tillkännager för regeringen som sin mening vad som
              anförs i motionen om att tillbyggnad och ombyggnad av befintliga
              byggnader, som tidigare inte använts för bostadsändamål, också
              ska kunna fungera som ägarlägenheter.
            </item>
            <item xml:id="i-5UEBMCJyXBU6hJV6JYdkY3">
              Riksdagen tillkännager för regeringen som sin mening vad som
              anförs i motionen om möjligheten till en ny typ av hyreskontrakt
              med fri hyressättning.
            </item>
            <item xml:id="i-DNcCzqBEwTPwmuMEFdyZvJ">
              Riksdagen tillkännager för regeringen som sin mening vad som
              anförs i motionen om ombildning av upplåtelseform till ägarlägenhet
              för befintligt bostadsbestånd.
            </item>
          </list>
        </div>
        <div type="motContent">
          <head type="h1" xml:id="i-ENFZpRdPZnsxp7rwHf29dr">
            Motivering
          </head>
          <p xml:id="i-WYoWDez9gTYheaweTRmQf1">
            Det är glädjande att det från och med den 1 april 2009 är möjligt
            att vid nyproduktion upprätta så kallade ägarlägenheter som bostadsform.
            Det är en ny upplåtelseform och tillåter ett enskilt ägande av
            en specifik lägenhet i en fastighet samt en gemensam förvaltning
            av en samfällighet. Tidigare ägde en medlem i en bostadsrättsförening
            endast en rätt till nyttjande av en lägenhet i föreningen. Ägarlägenheter
            möjliggör för människor att faktiskt äga sin lägenhet och är därmed
            ett komplement till befintliga upplåtelseformer. Att äga en ägarlägenhet
            kan jämställas med att äga ett hus. Genom införandet av ägarlägenheter
            ökar man bostadskonsumentens valfrihet. En enskild hyresgäst tillåts
            i och med att ägarlägenheter införs att köpa sin lägenhet, samtidigt
            som grannarna fortsätter att vara hyresgäster och utan att en
            bostadsrättsförening måste bildas. Därtill kommer ägarlägenheter
            att klassificeras som fast egendom, till skillnad från exempelvis
            en bostadsrätt, vilket ger än högre grad av ägande. I ett system
            med ägarlägenheter äger den boende sin fysiska bostad då den liksom
            småhuset är fast egendom. Andra fördelar med ägarlägenheter är
            att exempelvis värme- och vattenförbrukningen för varje lägenhet
            i ett flerbostadshus kommer att kunna separeras. Detta skapar
            incitament för ett hushållande med energi som inte finns inom
            bostadsrättsföreningar där detta betalas gemensamt via föreningen.
          </p>
          <head type="h2" xml:id="i-6DcNkyUTMoDdZuc9ETukkE">
            Ombildning av upplåtelseform för befintligt bostadsbestånd
          </head>
          <p xml:id="i-R3hcBkWVJjVPH6z2hyUAWF">
            Det finns många fördelar med den nya upplåtelseformen men viktigast
            är den ökade mångfalden. Det är viktigt att människor ges möjlighet
            att välja den boendeform som passar dem bäst. Idag är ca 16 procent
            av alla bostäder bostadsrätter. Dessa är juridiskt endast lösöre
            som inte kan intecknas och inte kan få lagfart. En bostadsrättsinnehavare
            äger inte sin lägenhet, han äger bara dispositionsrätten. I ett
            system med ägarlägenheter äger den boende sin fysiska bostad då
            den liksom småhuset är fast egendom. För banken har fast egendom
            större kreditvärde än lös­öre, och ägaren kan därmed få lägre
            ränta. Dessutom har innehavaren av en ägarlägenhet ett tryggare
            ägande jämfört med en innehavare av en bostadsrätt. I en bostadsrättsförening
            kan en grannes ekonomiska situation förändra den ekonomiska bilden
            för alla andra medlemmar i föreningen. Om en medlem i en bostadsrättsförening
            kommer på obestånd och lämnar sin lägenhet tvingas bostadsrättsföreningen
            fördela kostnaden för denna lägenhet på övriga medlemmar. Med
            ägarlägenheter är detta inte möjligt då ägarens ekonomiska situation
            inte påverkar någon annan än ägaren själv. En ombildning av upplåtelseformen
            från bostadsrätt till ägarrätt stärker den enskilde. I den nya
            lagen är dock konstruktionen ägarlägenhet enbart avsett för nyproduktion.
            Jag menar att även befintliga fastighetsbestånd av typen flerbostadshus
            skall kunna ombildas till ägarlägenheter, liksom hyresrätter i
            dag har möjlighet att ombildas till bostadsrätter.
          </p>
          <head type="h2" xml:id="i-FgdPWqpmKPzTq2Ju1oc6TB">
            Ägarlägenheter i befintligt bostadsbestånd vid tillbyggnad och
            ombyggnad
          </head>
          <p xml:id="i-NvdL9z3yhmrYtQFHre6HT4">
            Det är viktigt att ge möjlighet för den enskilde att under förutsättningar
            som bäst passar denne få nyttja eller äga sitt boende. Även tillbyggnad
            och ombyggnad av befintliga byggnader som tidigare inte använts
            för bostadsändamål måste möjliggöras. I storstäder där efterfrågan
            på bostäder är hög kan tidigare kontorsbyggnader, som i dag kanske
            inte uppfyller de krav som marknaden ställer på ändamålsenliga
            kontorslokaler, göras om till ägarlägenheter i fall regelverket
            blir mer flexibelt. Det skulle gynna konsumenterna.
          </p>
          <head type="h2" xml:id="i-AZ4XHr3PiNJKiuHYapqkKi">
            Hyreskontrakt och hyressättning med grund i småhuset
          </head>
          <p xml:id="i-Tw6CYa78LQacQopmKZXujv">
            En av fördelarna med ägarlägenheter är att innehavaren av en
            ägarlägenhet får ett ökat självbestämmande som innebär att denne
            inte behöver tillstånd från annan för att hyra ut lägenheten.
            På så sätt kan antalet bostäder till uthyrning öka och fler bostadssökande
            ges en möjlighet att komma in på bostadsmarknaden. Samma regler
            för hyressättning av ägarrätt måste gälla för dem som bor direkt
            på marken, det vill säga i småhus, som för dem som bor någon våning
            upp, det vill säga ägarlägenhet. Hyreskontrakt för ägarlägenheter
            måste ta sin grund i småhuset med fri hyressättning. Det är viktigt
            att upplåtelseformen ägarlägenhet i så stor utsträckning som möjligt
            likställs med att äga ett hus.
          </p>
        </div>
        <div type="motSignatures">
          <list>
            <item xml:id="i-2cHZarUVnqNLDfb2C2sjSX">
              Ulrika Karlsson i Uppsala (m)
            </item>
          </list>
        </div>
      </div>
    </body>
  </text>
</TEI>
