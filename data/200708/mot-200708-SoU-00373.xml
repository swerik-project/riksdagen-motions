<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00373">
  <teiHeader>
    <fileDesc>
      <titleStmt>
        <title>Förebyggande av aborter</title>
        <author corresp="i-TECanR77Prb79DHwPvLitN">av Annelie Enochson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förebyggande av aborter</title>
          <idno type="rdwebb">GV02So373</idno>
          <rs type="number">So373</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So373/text</ref>
          <ref type="dokument_url_html">http://data.riksdagen.se/dokument/GV02So373</ref>
          <ref type="dokumentstatus_url_xml">http://data.riksdagen.se/dokumentstatus/GV02So373</ref>
          <ref type="doc">http://data.riksdagen.se/fil/C5FC2D97-B09A-4791-B938-C2FD9387E85F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ANhKhUtcS1ppkYrFCiMnJH" type="signed"/>
        <correspContext corresp="i-ANhKhUtcS1ppkYrFCiMnJH">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-R48R7jAcA5tZkSLp4CMLxC" type="referral">
          <date when="2007-10-16"/>
        </correspAction>
        <correspAction xml:id="i-TgkrnxveCy7ibeWunx5yKZ" type="dismissal">
          <date when="2007-10-16"/>
        </correspAction>
        <correspAction xml:id="i-4vcrjrThsxeKoD6wNUuTkH" type="numbering">
          <date when="2007-10-05"/>
        </correspAction>
        <correspAction xml:id="i-GJsjkuTxCBz6AGsKpyqrxj" type="submission">
          <date when="2007-10-03"/>
        </correspAction>
        <correspAction xml:id="i-EPXod8fqXS9LjPZdDWnnQA" type="transfer">
          <date when="2007-10-03"/>
        </correspAction>
        <correspAction xml:id="i-RG5v8TpeHregqzzn3tk2Zc" type="assigned"/>
        <correspContext corresp="i-RG5v8TpeHregqzzn3tk2Zc">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DNYvExPQSe8pEAD45VJSxK" type="motBody">
        <div xml:id="i-AR766FskbNSioM9hw7rp7J" type="motProposal" subtype="förslag">
          <head xml:id="i-BvJpjxiUUURSfanbuGobPL">
            Förslag till riksdagsbeslut
          </head>
          <list xml:id="i-K51hcetgZR4Lt7qCQhoqkv" style="ol">
            <item xml:id="i-FRnFNryiEk4g9V3Qfz1xq">
              Riksdagen tillkännager för regeringen som sin mening vad som
              anförs i motionen om behovet av stöd till abortförebyggande åtgärder.
            </item>
            <item xml:id="i-TAv3fT5zac15ewHUrSztWL">
              Riksdagen tillkännager för regeringen som sin mening vad som
              anförs i motionen om betydelsen av manlig personal vid ungdomsmottagningarna.
            </item>
            <item xml:id="i-Py5FDYDMSdYX6jLwcgTnhJ">
              Riksdagen tillkännager för regeringen som sin mening vad som
              anförs i motionen om behovet av ytterligare stöd till dem som
              gått igenom en abort.
            </item>
            <item xml:id="i-NXcNmr9SY2ShjSizYQAqJZ">
              Riksdagen tillkännager för regeringen som sin mening vad som
              anförs i motionen om samråd med omyndiga abortsökandes vårdnadshavare.
            </item>
            <item xml:id="i-HetZaHVixKSo9x4FUcMVfd">
              Riksdagen tillkännager för regeringen som sin mening vad som
              anförs i motionen om aborter på grund av selektion.
            </item>
          </list>
        </div>
        <div xml:id="i-FUa6A6u6VrcWt7Gpvx3pZY" type="motContent">
          <head xml:id="i-GuCjECL7XHXRVf5cCN38Fx" type="h1">
            Motivering
          </head>
          <p xml:id="i-QAaRuxp5a2dHbaGXLdgNex">
            Sedan den nuvarande abortlagstiftningen infördes i Sverige för
            trettio år sedan har en miljon aborter utförts. Situationer där
            abort upplevs som den enda lösningen kan vara mycket påfrestande
            för alla involverade. En abort är i de flesta fall ett svårt beslut
            för kvinnan. Enighet råder om att aborttalen måste sänkas. Ett
            aktivt förebyggande arbete för att förhindra oönskade graviditeter
            är den viktigaste åtgärden. Tillgång till kvalitativ information,
            betryggande stöd och god rådgivning är oumbärligt i en eventuell
            abortsituation.
          </p>
          <p xml:id="i-PwdGZLY6SH2h72Vwhvr16m">
            Skolan har ett stort ansvar att förmedla grundläggande etiska
            värderingar när det gäller sex- och samlevnadsfrågor. En god sexual-
            och samlevnadsundervisning, i vilken dessa etiska perspektiv är
            djupare integrerade än idag, bör ges samtliga elever. Det förebyggande
            arbetet sker till stor del genom ungdomsmottagningarna. I dag
            finns ca 200 ungdomsmottagningar i landet, vars personal och besökare
            till 96 respektive 92 procent utgörs av kvinnor. Insatser för
            att minska antalet tonårsaborter kan inte enbart fokusera på flickorna.
            Pojkarna utgör minst halva problematiken. Det är därför viktigt
            att ungdomsmottagningarna arbetar med riktade insatser för att
            även nå ut till pojkar med information. För att skapa det nödvändiga
            förtroendet mellan ungdomsmottagningarna och pojkarna krävs mer
            manlig personal.
          </p>
          <p xml:id="i-Nn5UJDHe2tkmxcuyQcac4N">
            Vid en oönskad graviditet bör informationen varsamt belysa det
            etiska perspektivet samt upplysa om alternativ och tillgängliga
            stödåtgärder. Viktigt är att kvinnan också informeras om möjlighet
            till adoption. Det bör sammanställas och tillgängliggöras ett
            informationsmaterial om processen för spädbarnsadoption samt kvinnans
            rättigheter vid adoption. Även information om abortens medicinska
            risker ska finnas tillgänglig.
          </p>
          <p xml:id="i-5xJYg4yTgrNPjHCV4vpzLG">
            Enligt kartläggningar upplever kvinnor en enorm press inför abortbeslutet.
            I samband med rådgivningen inför en eventuell abort bör kvinnan
            inbjudas till en lugn beslutsmiljö med boende och samtalsresurser.
            Till ensamstående gravida kvinnor bör stödfamiljer vid behov kunna
            erbjudas som hjälp. Stödsamtal bör endast genomföras av personer
            med utbildning i etisk rådgivning. Alla stödsamtal bör vara kostnadsfria
            och inga journaler föras. Det måste i detta sammanhang framhållas
            att fadern uppfyller sin del av ansvaret, tar del av informationen,
            deltar i samtalen (om inte särskilda omständigheter gör detta
            olämpligt) och sedan är med och diskuterar beslutet. Stödåtgärder
            måste vidare erbjudas kvinnor även efter en utförd abort. Inte
            minst behövs stödsamtal för dem som önskar få hjälp med att bearbeta
            det inträffade.
          </p>
          <p xml:id="i-5Nx8ojiKFaczob8rkcYR8P">
            Av särskild vikt är att stödja de abortsökande som är omyndiga.
            I ett uppmärksammat fall 2003 och 2004 avled i vårt land en ung
            kvinna som genomgått abort med s.k. abortpiller. Den unga kvinnans
            föräldrar visste ingenting om aborten och hade därmed inga som
            helst möjligheter att stödja henne i hennes situation eller lika
            lite ingripa när hon insjuknade i sviterna efter aborten. Förvisso
            kan ämnet vara väldigt känsligt för tonåringar men det är ändå
            oacceptabelt att föräldrar till tonåringar inte får chansen att
            ta sitt föräldraansvar trots att barn både enligt Föräldrabalken
            och FN:s barnkonvention förblir barn till 18 års ålder och har
            rätt till föräldrars stöd. Rimligt vore givetvis att vården samråder
            med föräldrarna innan abort utförs. Undantag ska endast kunna
            göras vid synnerliga omständigheter. Sådant undantag ska dokumenteras
            i särskild ordning.
          </p>
          <p xml:id="i-7n5xqvfPKvTTnGMo6q6qmL">
            En oroande tendens i stora delar av världen är abort efter en
            medveten selektion på grund av barnets kön eller eventuella handikapp.
            I takt med den alltmer utvecklade tekniken och inte minst fosterdiagnostiken
            växer möjligheterna för barnets föräldrar att kunna välja sitt
            barns kön eller andra egenskaper. Inom en inte alltför avlägsen
            framtid kan det tänkas att barn designas utifrån föräldrars önskemål
            om t ex ögonfärg. Det innebär en urholkning av det unika och okränkbara
            människovärdet varigenom varje människa har ett värde oavsett
            egenskaper. Det är därför angeläget att samhället inte medverkar
            till sådan selektion.
          </p>
        </div>
        <div xml:id="i-NpPMpaZ7Yuj2FQya3YhmKQ" type="signatureBlock">
          <list xml:id="i-L1wTZZQLTxxsu94c6wb9y6">
            <item xml:id="i-9QsEA67kL8WNm38Z69h3mc" who="i-TECanR77Prb79DHwPvLitN" type="signature">
              Annelie Enochson (kd)
            </item>
          </list>
        </div>
      </div>
    </body>
  </text>
</TEI>
