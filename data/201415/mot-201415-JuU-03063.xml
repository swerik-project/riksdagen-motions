<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-JuU-03063">
  <teiHeader>
    <fileDesc>
      <titleStmt>
        <title>med anledning av prop. 2014/15:77 Genomförande av brottsofferdirektivet</title>
        <author corresp="i-PAfMpaW8KP2UfRTBpXARTc">av Linda Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:3063 av Linda Snecker m.fl. (V)</title>
          <idno type="rdwebb">H2023063</idno>
          <rs type="number">3063</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H2023063/text</ref>
          <ref type="dokument_url_html">http://data.riksdagen.se/dokument/H2023063</ref>
          <ref type="dokumentstatus_url_xml">http://data.riksdagen.se/dokumentstatus/H2023063</ref>
          <ref type="docx">http://data.riksdagen.se/fil/96F11EC9-5468-4453-ABF7-54125C05F84C</ref>
          <ref type="pdf">http://data.riksdagen.se/fil/13FDD8B1-FA34-4E80-9808-DB4309DFE656</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8V1VyNX4ZV2Fj5X9cMq2KA" type="basedOn"/>
        <correspContext corresp="i-8V1VyNX4ZV2Fj5X9cMq2KA">
          <ref>Proposition 2014/15:77</ref>
        </correspContext>
        <correspAction xml:id="i-MBK7wZTNmgkabpfjepwbar" type="signed"/>
        <correspContext corresp="i-MBK7wZTNmgkabpfjepwbar">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-QhCwMVePn4V6uHEEpbQvPw" type="submitted">
          <date when="2015-04-01"/>
          <time when="14:43:54"/>
        </correspAction>
        <correspAction xml:id="i-S52WPH8Hj9aHDoJRjKZbrN" type="dismissed">
          <date when="2015-04-07"/>
        </correspAction>
        <correspAction xml:id="i-W1bxTqkz2aeVLDoNdefajh" type="referred">
          <date when="2015-04-08"/>
        </correspAction>
        <correspAction xml:id="i-Jr8HRQ8aNQKbbWojxdtyL2" type="assigned">
          <date when="2016-05-04"/>
          <time when="14:15:14"/>
        </correspAction>
        <correspContext corresp="i-Jr8HRQ8aNQKbbWojxdtyL2">
          <ref type="assignedTo">Justitieutskottet</ref>
        </correspContext>
        <correspAction xml:id="i-BvAQoJmucYCgBktxFqKJ3W" type="behandlas_i"/>
        <correspContext corresp="i-BvAQoJmucYCgBktxFqKJ3W">
          <ref type="uppgift">2014/15:JuU21</ref>
          <ref type="ref_dok_id">H201JuU21</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU21</ref>
          <ref type="ref_dok_titel">Genomförande av brottsofferdirektivet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XEYKPfx1pBhcZXYx4eQqsK" type="motHeader">
        <div xml:id="i-Vj6DPxzV3wLiRYB5HeYtgH" type="motTitle">
          Motion till riksdagen 2014/15:3063 av Linda Snecker m.fl. (V)
          med anledning av prop. 2014/15:77 Genomförande av brottsofferdirektivet
        </div>
      </div>
      <div xml:id="i-5SdtA9sSTuhgsMHpKwujDD" type="motBody">
        <div xml:id="i-NQ1kLt6Pk8hDc1avmiXtYw" type="motProposal" subtype="förslag">
          <head xml:id="i-YQ6gcj9Ng2q5TZ8jcGdswB">
            1 Förslag till riksdagsbeslut
          </head>
          <list xml:id="i-5UbodhrCeaabfd9e8cRoFw" style="ol">
            <item xml:id="i-RNpcFAhvw9MvAvDdoNdLx7">
              Riksdagen tillkännager för regeringen som sin mening vad som
              anförs i motionen om att regeringen bör utreda om lagen (1999:997)
              om särskild företrädare för barn ska utvidgas till att även gälla
              barn som har bevittnat våld i nära relationer.
            </item>
            <item xml:id="i-RYy8Y9r3w3JQTbHaph9Lh2">
              Riksdagen tillkännager för regeringen som sin mening vad som
              anförs i motionen om att regeringen bör ge Polismyndigheten i
              uppdrag att meddela särskilda föreskrifter som syftar till att
              tillgodose behov hos och rättigheter för våldsutsatta barn, inklusive
              barn som upplever våld i nära relationer, och att införa dessa
              i förundersökningskungörelsen (1947:948).
            </item>
            <item xml:id="i-4WJBmPzuzE5PaMadCFn3pD">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag på åtgärder för att stärka insatserna för fortbildning
              av rättstillämpare i syfte att säkerställa att brottsoffer bemöts
              på ett respektfullt, professionellt och icke-diskriminerande sätt.
            </item>
            <item xml:id="i-PRt6E35CndDZoArtatzS6B">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett lagförslag som innebär att bestämmelser som motsvarar
              de som anges i artikel 3 i brottsofferdirektivet införs i svensk
              lag.
            </item>
            <item xml:id="i-XDSLicrqhorfHBDB3ticCu">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag på åtgärder för att begränsa risken för att brottsoffer
              blir utsatta för sekundär och upprepad viktimisering vid myndighetskontakter.
            </item>
            <item xml:id="i-KYECRrG72MJV5G6Jm2aqbp">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag på hur efterlevnaden av 13 a § förundersökningskungörelsen
              (1947:948) kan förbättras.
            </item>
          </list>
        </div>
        <div xml:id="i-AsEXr6WzSKEMTxPNoFq2YX" type="motContent">
          <head xml:id="i-YSbp1zLvNSzxuRNUoSgV6m" type="h1">
            2 Inledning
          </head>
          <p xml:id="i-AeV7HL8HVPLxsGAb7Dzm1m">
            Det öppna samhället bygger på demokrati, frihet och respekt för
            alla människors rätt att forma sina liv så länge man inte inkräktar
            på sina medmänniskors frihet. Våld, övergrepp och andra brott
            kan aldrig accepteras och måste bekämpas oavsett vilka som är
            de bakomliggande motiven. Det är en mänsklig rättighet både att
            slippa att utsättas för våld och övergrepp och att få skydd och
            stöd om så ändå sker. Att utsättas för en brottslig gärning är
            kränkande och påverkar människor på olika sätt. Under de senaste
            decennierna har brottsoffers rättigheter i Sverige stärkts, men
            det finns fortfarande en rad brister i rättssystemet och samhället
            i övrigt som Vänsterpartiet anser behöver uppmärksammas och åtgärdas
            för att tillgodose de behov av skydd och stöd som ett brottsoffer
            kan ha.
          </p>
          <p xml:id="i-3bZLdyXHuNiqs7oDZgXDeW">
            Vänsterpartiet är i stora delar positivt till propositionen och
            vi ställer oss i huvudsak bakom förslagen. Vi ställer oss dock
            frågande till om de förslag som presenteras i propositionen är
            tillräckliga för att leva upp till direktivets krav. Vi beklagar
            även att regeringen i anslutning till utredningen av direktivet
            inte tagit ett större grepp kring brottsoffers rättigheter i Sverige
            och närmare utrett vilka förbättringar som krävs på området, inte
            bara för att leva upp till direktivets standarder. I direktivet
            framgår det dessutom uttryckligen i skäl 11 att medlemsstaterna
            får utvidga de rättigheter som fastställs i direktivet för att
            tillhandahålla en högre skyddsnivå. Vänsterpartiet anser att Sverige
            inte bör nöja sig med att leva upp till miniminivåer, utan ha
            en högre ambition och göra mer för att säkerställa brottsoffers
            rättigheter.
          </p>
          <p xml:id="i-DSBRwyvqzo4APKaBJjU3s3">
            De föreslagna förändringarna är, liksom en stor del av gällande
            rätt, bra och medför ett starkt skydd för brottsoffers rättigheter.
            Det har skett en positiv utveckling när det gäller skydd och stöd
            av brottsoffer under senare tid och flera frågor befinner sig
            i en förändringsfas i rätt riktning. I vissa avseenden anser vi
            dock att behövliga förbättringar tar för lång tid alternativt
            att tillämpningen av gällande lagstiftning brister som en konsekvens
            av bristande rutiner, felaktiga prioriteringar eller p.g.a. att
            regleringen helt enkelt inte är bindande för den berörda myndigheten.
            Vänsterpartiet kan konstatera att det i promemorian (Ds 2014:14)
            samt i propositionen i många avseenden hänvisas just till riktlinjer,
            praxis och handböcker, som inte är juridiskt bindande, och vi
            finner det tveksamt om Sverige kan anses uppfylla direktivet med
            hänvisning till en reglering som inte är bindande. Eftersom flertalet
            av artiklarna i direktivet är formulerade utifrån ett rättighetsperspektiv
            anser vi att det behöver finnas motsvarande formuleringar i svensk
            lag, dels för att säkerställa att brottsoffer och alla berörda
            inom rättsväsendet ska känna till dem och dels för att ett brottsoffer
            ska kunna hävda sina rättigheter. I dag står det t.ex. ingenstans
            i lagen att polis, åklagare eller domstol måste anpassa och ta
            hänsyn till personer med funktionsnedsättningar. Förutom vissa
            lagändringar anser vi att utbildningsinsatser är en nyckel för
            att i praktiken uppnå ett starkt och välfungerande skydd för brottsoffer
            i Sverige.
          </p>
          <head xml:id="i-NWNecqKzRtpTkvcNgop9Pq" type="h1">
            3 Brottsoffer
          </head>
          <head xml:id="i-97PeD5yWSxQM3CJodsanip" type="h2">
            3.1 Barn som brottsoffer
          </head>
          <p xml:id="i-Gnbxn3iXjwMLVFhpDqonbm">
            I direktivet anges särskilt att det när brottsoffret är ett barn
            ska säkerställas att barnets bästa kommer i främsta rummet. Det
            åläggs också medlemsländerna att inta ett barnorienterat förhållningssätt.
            Vänsterpartiet anser att betänkandet inte i tillräcklig grad intar
            ett sådant barnorienterat förhållningssätt i frågeställningarna
            som direktivet kräver, och att det därmed inte till fullo tas
            hänsyn till barnets bästa.
          </p>
          <p xml:id="i-Cob7KXCdaeVuqoKAVpbM8e">
            I direktivet anges att barn som brottsoffer har specifika skyddsbehov
            och Vänsterpartiet uppfattar i likhet med remissinstansen Rädda
            Barnen att barnens situation kopplad till förundersökning, rättsprocess,
            stöd- och skyddsåtgärder etc. inte är tillräckligt belyst vare
            sig i utredningen eller propositionen. Promemorian behandlar i
            sin helhet barns specifika behov i en relativt låg utsträckning,
            vilket återspeglas i såväl promemorians resonemang som bedömningar
            och förslag.
          </p>
          <p xml:id="i-3QhzbfjaxM39aTtiCSQMWx">
            Det finns omfattande kunskap om att barn som upplever våld mot
            en nära anhörig påverkas negativt på samma sätt som barn som utsätts
            för våld mot sin egen person. Ändå åtnjuter dessa barn inte samma
            rättigheter. Den forskning som finns om konsekvenser av att uppleva
            våld i nära relationer är tydlig och väl underbyggd. Den visar
            att upplevelse av våld har negativa effekter som många gånger
            drabbar barnet på såväl kort som lång sikt och både ekonomiskt,
            somatiskt, psykiskt och socialt. Vi anser därmed att barn som
            upplever våld i nära relationer faller in under den definition
            som avser brottsoffer i direktivet.
          </p>
          <p xml:id="i-SLkZEi8zHaZJZ8cs4koLSd">
            Barn som bevittnat våld mot en närstående betraktas redan i dag
            i Sverige som ett brottsoffer och har möjlighet att få brottsskadeersättning.
            Dessutom utgör brott som varit ägnat att skada tryggheten och
            tilliten hos ett barn i dess förhållande till en närstående person
            enligt 29:2 BrB en straffskärpningsgrund.
          </p>
          <p xml:id="i-8YwayjNw4akx7P6uiF5C5G">
            För att ett barn som bevittnat brott ska kunna få brottsskadeersättning
            krävs i de allra flesta fall en fällande dom för det brott som
            barnet bevittnat. Dessutom måste det finnas någon form av dokumentation,
            helst i förundersökning, gärningsbeskrivning eller dom, som visar
            att barnet sett eller hört brottet.
          </p>
          <p xml:id="i-LCpgjVniChvatU8isw4CYw">
            Den modell som finns i dag med möjlighet till brottsskadeersättning
            har dock inte visat sig vara tillräcklig för att tillgodose barns
            behov av rättsskydd och upprättelse. I utredningen (SOU 2012:26)
            till den nya brottsskadelagen som trädde i kraft den 1 juli 2014
            uppmärksammades att barns närvaro på brottsplatser inte uppmärksammas
            i tillräckligt hög grad samt att majoriteten av barns brottsskadeansökningar
            av det skälet avslås. I samband med hanteringen av proposition
            2013/14:94 En ny brottsskadelag beslutade riksdagen att det skulle
            vidtas ytterligare åtgärder för att säkerställa att barn som har
            bevittnat brott uppmärksammas i större utsträckning. Det är bra,
            men Vänsterpartiet anser att det även bör utredas hur dessa barn
            kan få ett starkare skydd och sina rättigheter bättre tillgodosedda.
          </p>
          <p xml:id="i-LH7putEqx6f2MSCgzftijQ">
            Utöver problematiken som rör möjligheten att få ekonomisk ersättning
            finns flera andra aspekter där dessa barns behov inte tillgodoses
            i en straffrättslig mening.
          </p>
          <p xml:id="i-9v4CL1TiCFmwBVV2aLFD83">
            Barn är ofta huvudvittnen till våld i hemmet, men det förekommer
            att barn som vill vittna inte får göra det. Alla har en lagstadgad
            rätt att vägra vittna mot närstående, och i fall där vittnet är
            väldigt ungt är det vårdnadshavaren som bestämmer om barnet ska
            vittna eller ej, även om det är denne som står åtalad för brott.
            Rätten att vittna eller att avstå från det handlar om att skydda
            barnet och det bör således inte vara upp till exempelvis den misstänkte
            förövaren att styra över.
          </p>
          <p xml:id="i-RXSFJPaUvj1jNBasRayadx">
            Barnets bästa ska komma i främsta rummet både vid beslut om förhör
            under förundersökning och vid huvudförhandling. En bedömning av
            vad som är barnets bästa blir beroende av omständigheterna i det
            enskilda fallet. Ett grundläggande behov som är nödvändigt och
            som bör ingå i bedömningen av barnets bästa är att barn har behov
            av respekt för sin integritet. I detta behov ingår att barnet
            måste få tycka om sina föräldrar även om de är i konflikt med
            varandra. Barn ska således inte behöva riskera att bli gisslan
            för sina föräldrars olika och ibland motstående intressen. De
            barn som vill bör således få komma till tals under en rättsprocess
            samtidigt som ett barn varken ska behöva känna sig tvingat att
            ta ställning eller att vittna.
          </p>
          <p xml:id="i-6TC8Rbq6MjZoji6STWJa86">
            Barn som själva utsatts för brott av sin vårdnadshavare får alltid
            ett särskilt ombud. Det innebär att den särskilda företrädaren
            i vårdnadshavarens ställe ska ta till vara barnets rätt under
            såväl förundersökningen som rättegången. På samma sätt anser vi
            att det är rimligt att även barn som bevittnat brott mot närstående
            ska ha en möjlighet att få en särskild företrädare, en objektiv
            vuxen person, som kan tillgodose deras rättigheter i en rättsprocess.
          </p>
          <p xml:id="i-V3vooSd2vfneQvwVYPZ96R">
            Vänsterpartiet anser att det skydd, stöd och den möjlighet till
            upprättelse som i dag omfattar barn som upplever våld i en nära
            relation är otillräckligt och att det därmed bör utredas om även
            dessa barn ska omfattas av lag (1999:997) om särskild företrädare
            för barn. Som anges i inledningen uppställs inget hinder i direktivet
            för att gå längre än vad direktivet stadgar för att stärka skyddet
            för brottsoffer. Enligt vår mening skulle det höja berörda barns
            ställning som brottsoffer och möjlighet till upprättelse och dessutom
            öka deras möjligheter till att få ett individanpassat stöd om
            de hade rätt till en särskild företrädare.
          </p>
          <p xml:id="i-6uxQhgtAB2sCUfZcThWM1i">
            Regeringen bör därmed utreda om lag (1999:997) om särskild företrädare
            för barn ska utvidgas till att även gälla barn som bevittnat våld
            i nära relationer. Detta bör riksdagen som sin mening ge regeringen
            till känna.
          </p>
          <p xml:id="i-D7QmHppCNWTaRL2N6sBoPH">
            Vänsterpartiet anser även att det bör uppdras åt Polismyndigheten
            att meddela särskilda föreskrifter som syftar till att tillgodose
            behov och rättigheter hos våldsutsatta barn inklusive barn som
            upplever våld i nära relation och som införs i förundersökningskungörelsen.
            Sådana föreskrifter bör även innehålla förfaringssätt vid upprättandet
            av en polisanmälan, anmälan till socialtjänsten vid misstanke
            om att ett barn far illa eller riskerar att fara illa, skyldighet
            samt tillvägagångssätt gällande skyddsbedömning och konsekvensanalyser,
            bemötandefrågor samt hur information ska lämnas till barnet. Föreskrifter
            som omfattar barn som upplever våld finns inom socialtjänstens
            område men behövs även inom polisen. Det råder stora regionala
            skillnader i hur barn uppmärksammas och deras behov tillgodoses
            i polis och åklagares arbete. Att meddela föreskrifter i ovanstående
            frågor, som är tvingande, skulle medföra ett mer likvärdigt bemötande
            och ökad rättssäkerhet för våldsutsatta barn inklusive barn som
            upplever våld inom ramen för anmälnings- och förundersökningsfasen
            samt en eventuell fortsatt juridisk process.
          </p>
          <p xml:id="i-Vwe2dKWr7anS2u5KjchKxk">
            Regeringen bör därför uppdra åt Polismyndigheten att meddela
            särskilda föreskrifter som syftar till att tillgodose behov och
            rättigheter hos våldsutsatta barn inklusive barn som upplever
            våld i nära relation och som införs i Förundersökningskungörelse
            (1947:948). Detta bör riksdagen som sin mening ge regeringen till
            känna.
          </p>
          <p xml:id="i-DuhSQqqGSJWnzGMJVGYNdc">
            Personer som blivit utsatta för olika kränkningar på nätet är
            en annan grupp utan ett fullgott rättsskydd. Rasistiska och sexistiska
            budskap har en stor spridning på nätet och för många unga är hat
            via nätet vardag i dag. De utsätts, ser andra utsättas och utsätter
            själva andra. De möter kränkningar, hot och trakasserier i bloggar,
            kommentarsfält och sociala medier. I en undersökning från Ungdomsstyrelsen
            som presenterades i mars 2014 framgår det att så många som hälften
            av de unga i åldern 16–25 år har blivit utsatta för näthat. I
            en tredjedel av fallen rör det sig om hatbrott, dvs. trakasserier
            p.g.a. hudfärg, sexuell läggning eller tro. Ungdomsstyrelsens
            rapport Nätkränkningar som utgavs i september 2014, visar också
            att just hatiska, kränkande och diskriminerande kommentarer av
            hatbrottskaraktär är vanliga på internet. Ett tydligt resultat
            är att erfarenheterna av kränkningar med hatbrottskaraktär är
            större i åldersgruppen 16–25 år än i åldersgruppen 25–40 år.
          </p>
          <p xml:id="i-D9Yfn1aKbc7yJSoXfiFHLt">
            Dagens lagstiftning ger inte ett tillräckligt skydd mot kränkningar
            och hot på nätet, oavsett om brottet har karaktären av ett hatbrott
            eller inte. Dessutom saknas möjlighet att få brottsskadeersättning
            om nätbrottet bedömts som ett ärekränkningsbrott eftersom Brottsoffermyndigheten
            inte får gå in och ersätta ärekränkningsbrott. Vänsterpartiet
            anser att det behöver vidtas ett flertal åtgärder på detta område,
            men eftersom frågor som rör det straffrättsliga skyddet för den
            personliga integriteten just nu är föremål för en utredning avser
            vi att återkomma i frågan vid ett senare tillfälle.
          </p>
          <head xml:id="i-2tW4whWGvdbKCpr1TxYNJZ" type="h2">
            3.2 Bemötande och fortbildning av rättstillämpare
          </head>
          <p xml:id="i-V3NEz2JxpqXdXASCpBn8oe">
            Vänsterpartiet anser att det är självklart att alla som utsatts
            för brott ska behandlas på ett bra och respektfullt sätt. Det
            är viktigt inte minst för brottsoffrets skull men också för att
            allmänhetens förtroende för rättsväsendet ska vara så högt att
            människor vågar och vill anmäla när de utsatts för en brottslig
            gärning. Ett respektfullt och värdigt bemötande handlar bl.a.
            om att brottsoffer ska få möjligheter att göra sig förstådda och
            kunna känna sig trygga i förhörssituationen men även om att de
            personer som hörs i domstolen ska kunna lämna en fri, fyllig och
            korrekt berättelse. Ett gott bemötande är således ytterst en rättssäkerhetsfråga.
          </p>
          <p xml:id="i-VHXPwEg2xNL7umyAqiZQe3">
            Det har pågått och pågår nu flertalet olika utbildningsinsatser
            inom bl.a. sexualbrottsområdet och andra insatser kring barns
            specifika behov och rättigheter, men det är inte tillräckligt.
            Att stärka kompetensen kring brottsofferfrågor generellt och särskilt
            när det gäller sexualbrott och hatbrott eller när brottsoffret
            är ett barn, har en funktionsnedsättning eller är en hbtq-person,
            är ett arbete som kan och måste bli bättre. Vänsterpartiet anser
            att personal inom rättsväsendet både på grundutbildningen och
            som yrkesverksam regelbundet ska ges adekvat utbildning för att
            kunna garantera brottsoffer, oavsett vem hen är, ett respektfullt,
            professionellt och icke-diskriminerande bemötande. Detta arbete
            måste bedrivas både systematiskt och kontinuerligt samt intensifieras
            för att säkerställa förbättringar på området framgent.
          </p>
          <p xml:id="i-HhqME1YoVSdpH5QCKu27i">
            Utifrån vad som stadgas i direktivets artikel 25 och vad som
            framkommit i utredningen, propositionen och remissvaren delar
            Vänsterpartiet inte regeringens bedömning om att Sverige uppfyller
            kraven i nämnda artikel. Dessutom anser vi att den kritik som
            framförts av flertalet remissinstanser, såsom RFSL, Handikappförbunden
            och Rädda Barnen, just vad det gäller kompetensbehov och bemötandefrågor
            tydligt talar för att åtgärder behöver vidtas på området. Regeringen
            bör därför återkomma till riksdagen med förslag på åtgärder för
            att stärka fortbildningsinsatserna av rättstillämpare i syfte
            att säkerställa att brottsoffer bemöts på ett respektfullt, professionellt
            och icke-diskriminerande sätt. Detta bör riksdagen som sin mening
            ge regeringen till känna.
          </p>
          <head xml:id="i-Bhkyk9fHdRTTDdtSLH86a9" type="h1">
            4 Information och stöd
          </head>
          <head xml:id="i-4bjfmoChGZEzHg8Rn2KJos" type="h2">
            4.1 Brottsutsatta med funktionsnedsättning
          </head>
          <p xml:id="i-Ujbtro2DaYmgonNYtkaQho">
            Vänsterpartiet anser att det behövs ytterligare åtgärder för
            att behoven för brottsutsatta med funktionsnedsättning ska tillgodoses.
            Direktivets artikel 3 om rätten att förstå och bli förstådd är
            viktigt och utgör ett slags portalbestämmelse som även får betydelse
            för andra delar av direktivet. Motsvarande rättigheter bör finnas
            uttryckligt lagfästa i svensk rätt.
          </p>
          <p xml:id="i-Gif3J9txDRusZgDQhvNwYF">
            För att en person med kognitiv funktionsnedsättning ska kunna
            omfattas av rättssäkerhet och rättstrygghet krävs stora anpassningar.
            I dag saknas bra förutsättningar för att bli trodd när en uttrycker
            sig och tänker på ett annorlunda sätt jämfört med personer utan
            funktionsnedsättningar. Remissinstansen Handikappförbundet m.fl.
            anser att det inte räcker med anpassad information utan att det
            även krävs anpassningar i kommunikationen vid möten, förhör och
            förhandlingar för att leva upp till artikeln.
          </p>
          <p xml:id="i-SpDxS2PgWnSGfQNXukE9Rp">
            För personer med hörselnedsättning är rätten till tolk och hjälpmedel
            etablerad, men personer med andra funktionsnedsättningar har också
            behov av ”tolk” och hjälpmedel. När det kommer till personer med
            exempelvis kognitiva funktionsnedsättningar eller psykisk ohälsa
            finns ofta ett behov av kommunikationshjälpmedel och stöd av någon
            som känner personen väl och kan hjälpa till.
          </p>
          <p xml:id="i-9f6iUeX4aTBKUap4uJkyP">
            I svensk lag finns ingen uttrycklig regel om rätten att åtföljas
            av stödperson vid första myndighetskontakten utom när den första
            kontakten utgörs av ett förhör. I promemorian och propositionen
            hänvisas det till att eftersom det saknas regler som hindrar detta
            så får det generellt sett anses tillåtet att åtföljas av en stödperson
            i samband med att ett brott anmäls. I likhet med Handikappförbunden
            menar vi att det är stor skillnad mellan en rättighet och något
            som ”inte hindras” av regelverket.
          </p>
          <p xml:id="i-W9ZhXewXGABPFu2UhQAU44">
            Vi vill därmed understryka vikten av att brottsoffret faktiskt
            kan utnyttja den rätt att åtföljas av en stödperson redan från
            första kontakten med behöriga myndigheter såsom det stadgas i
            direktivet. Avsaknaden av en motsvarande svensk reglering kan
            resultera i att brottsoffrets möjlighet att använda sig av denna
            rättighet kan komma att skilja sig åt beroende på var i landet
            brottsoffret befinner sig eller på den myndighetsperson som brottsoffret
            först träffar. Det är inte en tillfredställande ordning.
          </p>
          <p xml:id="i-QmxEf4gEN5SArv7UkX3NSm">
            Regeringen bör återkomma till riksdagen med ett lagförslag som
            innebär att motsvarande bestämmelser som anges i brottsofferdirektivets
            artikel 3 införs i svensk lag. Detta bör riksdagen som sin mening
            ge regeringen till känna.
          </p>
          <head xml:id="i-Jo352KnmXDd6U2AKSZ5exM" type="h2">
            4.2 Brottsoffers rätt till hjälp och stöd från stödverksamheter
          </head>
          <p xml:id="i-5DJh5xEeaRUCmnAnZMdWv6">
            I dag finns inget tydligt nationellt ansvar för brottsofferjourer.
            Ansvaret är i stället genom socialtjänstlagen (2001:453) i huvudsak
            delegerat till kommunerna. Dock finns det endast s.k. ska-krav
            på kommunerna vad gäller kvinnor som utsatts för våld eller andra
            övergrepp av närstående samt barn som utsätts för brott eller
            bevittnar våld eller andra övergrepp mot eller av närstående.
          </p>
          <p xml:id="i-SDwSMTrMg1sejGthsu5CDw">
            Den nuvarande ordningen innebär att möjligheten till hjälp och
            stöd påverkas dels av de lokala prioriteringar som görs och dels
            av att fungerande verksamheter inte finns tillgängliga över hela
            landet. Det gör också att mindre kommuner kan sakna kompetens
            och medel att erbjuda specialiserad kunskap om olika former av
            utsatthet. Detta kan sammantaget leda till sekundär viktimisering,
            dvs. nya kränkningar genom ett bristfälligt bemötande av brottsoffret,
            eller genom felaktiga bedömningar i socialtjänstens utredningar
            och orimliga krav för att bevilja en insats.
          </p>
          <p xml:id="i-V1gZAsr5BDbCLWEG3VbUwW">
            Direktivet uppställer krav om att medlemsstaterna ska begränsa
            risken för sekundär och upprepad viktimisering vid bl.a. myndighetskontakt,
            krav som vi inte anser att Sverige uppfyller. Den tid det tar
            för brottsoffer och deras anhöriga att få kontakt med en kommunal
            stödinsats varierar och skiftar kraftigt över landet. En annan
            allvarlig brist är bristen på skyddade boenden och riskbedömningen
            för ärenden där hbtq-personer söker skydd hos socialtjänst. Insatserna
            för hbtq-personer behöver utökas och målgruppen måste inkluderas
            i fler begrepp, såsom partnervåld och hedersrelaterat våld.
          </p>
          <p xml:id="i-9HPMwoZhajC2dQyNw6tEDP">
            Regeringen bör återkomma till riksdagen med förslag på åtgärder
            för att begränsa risken för brottsoffer att bli utsatta för sekundär
            och upprepad viktimisering vid myndighetskontakter. Detta bör
            riksdagen som sin mening ge regeringen till känna.
          </p>
          <head xml:id="i-8Q8UE34y33TCsohZqE7eHu" type="h2">
            4.3 Information om möjligheten till stödperson m.m.
          </head>
          <p xml:id="i-DcbQipQiDjbxaSBFoMNvqd">
            Vänsterpartiet anser att det är viktigt att alla som har rätt
            till ett målsägandebiträde också får det. Det är därför mycket
            viktigt att rutinerna inte brister i detta hänseende. Tillgången
            till ett målsägandebiträde måste prioriteras och det tidigt i
            processen. På samma sätt anser vi att det är viktigt att målsägande
            i ett tidigt stadium informeras om möjligheten att söka hjälp
            och stöd av en stödperson från en brottsofferjour.
          </p>
          <p xml:id="i-KawBTeKddQtUJ6WjRVrGtY">
            När det gäller målsägandens första kontakter med polisen räcker
            det inte med överlämnande av information om exempelvis det fortsatta
            förfarandet. Det är ofta centralt att en stödperson kan komma
            in i bilden på ett tidigt stadium både för att ge stöd och för
            att ge närmare vägledning i en mängd frågor som kan vara svåra
            att ta ställning till i den utsatta situation som en målsägande
            kan befinna sig i. Vår uppfattning är att en stödperson på ett
            bra sätt kompletterar målsägandebiträdesfunktionen.
          </p>
          <p xml:id="i-RD8heBM6982J6xyhWsJmJb">
            Enligt 13 a § Förundersökningskungörelse finns en skyldighet
            att bl.a. förmedla information till målsägande om rättegångsbalkens
            regler för stödperson samt om vilka myndigheter, organisationer
            och andra som kan lämna stöd och hjälp. Nyligen presenterad statistik
            från Brottsofferjouren Sverige (BOJ) visar på en låg grad av förmedling
            samt att polisens förmedling till Brottsofferjouren fortsätter
            att minska. På flera håll fungerar förmedlingen bra, men ambitionsnivån
            och förutsättningarna måste generellt sett höjas för att alla
            brottsutsatta ska ha lika goda möjligheter till stöd oavsett var
            i landet de bor. Ett sätt skulle kunna vara att uppställa krav
            om att informationen ska lämnas såväl skriftligt som muntligen
            samt att det sker en uppföljning för att säkerställa att målsägande
            tillgodogjort sig innehållet i informationen.
          </p>
          <p xml:id="i-9cXxSLUDEygHdWzAzeZ97G">
            Regeringen bör därför återkomma till riksdagen med förslag på
            hur efterlevnaden av 13 a § Förundersökningskungörelse (1947:948)
            kan förbättras. Detta bör riksdagen som sin mening ge regeringen
            till känna.
          </p>
        </div>
        <div xml:id="i-Gv7BTcLwQcvoe1gErwGS4y" type="signatureBlock">
          <list xml:id="i-RJoVajrjTdWxEiMiEvwsJf">
            <item xml:id="i-H5VNN8rv85kFQZnzjxiTS3" who="i-PAfMpaW8KP2UfRTBpXARTc" type="signature">
              Linda Snecker (V)
            </item>
            <item xml:id="i-HMjiToG36FbY7odHcPVBq1" who="i-8voj19hLWTGJHkxNP79tRb" type="signature">
              Nooshi Dadgostar (V)
            </item>
            <item xml:id="i-RRyWpDvsjZXTSgMYEBxpRZ" who="i-7Gy2xwC7Jyimjy9QTKnQEf" type="signature">
              Rossana Dinamarca (V)
            </item>
            <item xml:id="i-46WfKu2bUELSaWK4uzVbS9" who="i-7EGhEVdWhirq9oiHvVcrQR" type="signature">
              Lotta Johnsson Fornarve (V)
            </item>
            <item xml:id="i-GN7pBYfppXNoKMCrXQzTR2" who="i-3SiHjpmKqDX1ahURx9ZWt3" type="signature">
              Maj Karlsson (V)
            </item>
            <item xml:id="i-QyhgmXVrAc2wfSeE4NjCow" who="i-9XTMNkDLu5u66FsWiwysh1" type="signature">
              Karin Rågsjö (V)
            </item>
            <item xml:id="i-KrAVvT23LQng3DtdkU7GSD" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
