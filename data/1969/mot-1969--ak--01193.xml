<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__1193/mot_1969__ak__1193-001.pdf"/>
      <fw>
        6 Motion i Andra kammaren, nr 1193 år 1969
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 1193
          </p>
          <p>
            Av herr Jonsson i Mora, i anledning av Kungl. Maj:ts proposition
            nr 95, med förslag till lag om ändring i kommunalskattelagen den
            28 september 1928 (nr 370), m.m.
          </p>
          <p>
            I proposition nr 95 föreslås vidgad avdragsrätt för folkpensionärer
            med inkomster vid sidan av folkpensionen. Bakgrunden till förslaget
            är de orimliga avbränningar som enligt gällande regler träffar
            folkpensionärers extrainkomster, när dessa över- stiger en viss
            nivå. Den extremt höga marginalbelastningen — ibland överstigande
            100 96, d.v.s. mer än hela inkomstökningen — har uppkommit genom
            en snabb avtrappning av vissa inkomstprövade folkpensionsförmåner,
            vilken ofta sammanfallit med att skatt börjat utgå. Folkpensionärens
            extra avdrag för nedsatt skatteförmåga har urholkats och upphört,
            och kommunalskatten har börjat utgå vid relativt blyg- samma inkomster.
            Som departementschefen anför har därigenom den sammanlagda effekten
            av pensions- och skattereglerna blivit att pensionärens bruttoinkomstökning
            i vissa inkomstlägen kommer att motsvaras av en mycket blygsam
            ökning av hans nettobehållning och att i vissa inkomstlägen ibland
            t.o.m. en minskning inträder. Detta förhållande är givetvis såväl
            socialt som samhällsekonomiskt i avsaknad av all sak- lig motivering.
            Från vårt håll har också sedan länge krav rests på en ändring
            av bestämmelserna. Departementschefen förordar nu att bestämmelserna
            om reducering av avdraget för nedsatt skatteförmåga skall avpassas
            så att den samlade effekten av bortfall av folkpensionsförmåner
            och minskat extra avdrag blir mindre kännbar för den enskilde
            folkpensionären. Enligt departementschefen skall det ankomma på
            riksskattenämn- den att lämna anvisningar och upprätta tabeller
            för de extra avdragens storlek vid ökade sidoinkomster. Som vägledning
            för riksskattenämnden säger departements- chefen därefter följande:
            ”Utgångspunkten bör givetvis vara att ökade sidoinkomster inte
            helt konsumeras.” Enligt detta yttrande kommer med de nya reglerna
            i så måtto en förbättring att inträda att en marginell belastning
            på 100 9 eller däröver skall vara utesluten. Avbräck på 70, 80
            och t. o. m. upp till 99 Jo kommer däremot fort- farande att kunna
            förekomma att döma av departementschefens formuleringar. Frågan
            om folkpensionärernas beskattning har vid flera tillfällen tidigare
            varit föremål för riksdagens behandling. År 1967 framhöll ett
            enigt bevillningsutskott (BeU 2) att reglerna för beskattningen
            av folkpensionärernas sidoinkomster var för- enade med påtagliga
            brister och i vissa fall ledde till orimliga resultat. Utskottet
            till- styrkte en riksdagsskrivelse med begäran om skyndsam utredning
            av frågan om be- skattningen av folkpensionärernas sidoinkomster.
            Denna utredning kunde enligt ut-
          </p>
          <pb facs="riksdagen-motions-pdf/data/1969/mot_1969__ak__1193/mot_1969__ak__1193-002.pdf"/>
          <fw>
            Motion i Andra kammaren, nr 1193 år 1969 7
          </fw>
          <p>
            skottet lämpligen verkställas med förtur inom den pågående utredningen
            om defi- nitiv källskatt. Riksdagen godkände utskottets betänkande.
            Trots riksdagens begäran om en skyndsam utredning av frågan om
            beskattningen av folkpensionärernas sidoinkomster har, som framgick
            bl. a. av finansministerns svar på en interpellation i ärendet
            av herr Wedén, något målinriktat utredningsarbete ej igångsatts.
            Departementschefen avvisar i den föreliggande propositionen direkt
            riks- dagens mening att en översyn bort kunna ske inom ramen för
            källskatteutredningens arbete. I stället säger finansministern
            nu att skattereglerna för alla kategorier av låg- inkomsttagare
            — således även för folkpensionärerna — skall överses och att förslag
            därefter kommer att föreläggas riksdagen. Jag hälsar med tillfredsställelse
            att rege- ringen beslutat om en översyn av låginkomsttagarnas
            skattesituation; utvecklingen under det senaste decenniet har
            medfört en relativt sett större skatteskärpning för de lägre inkomsttagarna
            än för personer med medelstora eller höga inkomster. Jag vill
            dock samtidigt beklaga att det för två år sedan av riksdagen gjorda
            uttalandet, att beskattningen av folkpensionärernas sidoinkomster
            skyndsamt borde utredas, ej re- spekterats av regeringen. Därigenom
            är underlaget för ett beslut som skulle leda till en rimlig behandling
            av folkpensionärernas sidoinkomster sämre än som annars varit
            fallet. Även efter de förbättringar som föreslås i propositionen
            kommer folkpensionärer med skäligen blygsamma sammanlagda inkomster
            att träffas av mycket hårda mar- ginella avbräck; enligt departementschefens
            ord på intill 100 96. Den inte helt pre- ciserade reform som departementschefen
            nu förordar är enligt min mening inte till- räckligt radikal och
            långtgående. Jag föreslår därför att riksdagen anger att utgångs-
            punkten för riksskattenämnden, vid dess utarbetande av anvisningar
            och tabeller för de extra avdragens storlek vid ökande sidoinkomster,
            bör vara att ökade sido- inkomster ej i något fall skall kunna
            konsumeras till mer än 80 Jo mot 99 Jo i pro- positionen genom
            bortfall av inkomstprövade folkpensionsförmåner och ökad skatte-
            belastning. Under hänvisning till vad ovan anförts hemställer
            jag, att riksdagen vid behandlingen av proposition nr 95 måtte
            uttala att riksskattenämndens anvisningar och tabeller för storleken
            av avdraget för nedsatt skatteförmåga vid stigande extrainkomster
            utformas så att den samlade effekten av bortfall av folkpensions-
            förmåner och minskat extra avdrag ej i något fall må överstiga
            80 70 av sidoinkomstens ökning.
          </p>
          <p>
            Stockholm den 28 april 1969
          </p>
          <p>
            Anders Jonsson (fp)
          </p>
          <p>
            i Mora
          </p>
        </div>
      </div>
    </body>
  </text>
</TEI>
