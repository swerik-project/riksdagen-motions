<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-JoU-00416">
  <teiHeader>
    <fileDesc>
      <titleStmt>
        <title>Fisket i Vänern</title>
        <author corresp="r-0">Magnus Persson m. fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fisket i Vänern</title>
          <idno type="rdwebb">G902Jo416</idno>
          <rs type="number">Jo416</rs>
          <orgName type="comitteeAbbreviation">JoU</orgName>
          <ref type="dokument_url_text">http://data.riksdagen.se/dokument/G902Jo416/text</ref>
          <ref type="dokument_url_html">http://data.riksdagen.se/dokument/G902Jo416</ref>
          <ref type="dokumentstatus_url_xml">http://data.riksdagen.se/dokumentstatus/G902Jo416</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>Magnus Persson</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-YRTvhFgkzgwVT9mYHw8btB</idno>
            <name>Erik Janson</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-VXkZessNxc9eyPfvwLgWcK</idno>
            <name>Kristina Svensson</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PczhJx84hnmGpyf82E5Pds" type="signed"/>
        <correspContext corresp="i-PczhJx84hnmGpyf82E5Pds">
          <note type="signatory" corresp="r-0"/>
          <note type="signatory" corresp="i-YRTvhFgkzgwVT9mYHw8btB"/>
          <note type="signatory" corresp="i-VXkZessNxc9eyPfvwLgWcK"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_jo_416/mot_198586_jo_416-001.pdf"/>
      <div xml:id="i-DhsPuoGdubnEZVNju1neWp" type="motHeader">
        <div xml:id="i-5ZBGParHef69hwAu8LVgL3" type="motTitle"/>
        <div xml:id="i-FzjSwE6dmxoCbR7hG8vPyy" type="motSubmissionInfo"/>
      </div>
      <div xml:id="i-GF7GUk8dd9GGNnhfbPjeeT" type="motBody">
        <div xml:id="i-AAVxNQ6o69yrf9jzathLRt">
          <p xml:id="i-FGAV9t5QJ8FqhLoDtGJ3BA">
            Motion till riksdagen 1985/86:J0416
          </p>
          <p xml:id="i-sfbUphPjdCkR7nZM68jnx">
            Magnus Persson m. fl. (s) Fisket i Vänern
          </p>
          <p xml:id="i-Uopx38MBSjLFbNZjCJq5ud">
            Sjön Vänern är inte bara en unik naturföreteelse utan utgör också
            ett enastående produktionssystem. Detta naturens eget ”perpetuum
            mobile” har utgjort en betydelsefull faktor för välståndsutveckling
            i landet. Man kan bara peka på den betydelse som Vänern-Göta älv
            haft för samhällsbyggandet såväl inom Vänernområdet som för vissa
            delar av västkusten. En stor befolkning är direkt beroende av
            sjön som vattentäkt, och den utnyttjas i betydande omfattning
            som recipient för avloppsvatten från både samhällen och industrier.
            Liksom andra stora vattensystem används den också för fiske, sjöfart,
            rekreation och för en mängd andra ändamål. Konkurrensen om denna
            naturtillgång har skärpts under senare år, men på grund av sjöns
            storlek har direkta intressekonflikter hittills i huvudsak kunnat
            undvikas. En ökad välfärd medför allt starkare krav på en god
            miljö, och rent vatten kommer sannolikt att bli en allt viktigare
            del av vår levnadsstandard. Vänern är med en yta av 5 550 km?
            och ett innehåll av 140 km? vatten Sveriges största sjö. Medelvattenföringen
            vid utloppet genom Göta älv uppgår till 540 m?/sekund. Fallhöjden
            mellan Vänern och haven som är 44 m utnyttjas i tre kraftverk
            med en sammanlagd årlig produktion av 1 300 GWh1. ”Råvaruvärdet”
            av detta energiinnehåll i vattnet kan uppskattas till 40-50 milj.
            kr per år. Sjöns kapitalvärde skulle således enbart från energisynpunkt
            motsvara ett belopp av storleksordningen 1 miljard kronor. Vänern
            är en ”pärla” och har av statsmakterna klassificerats som ett
            område med riksintresse för rekreation och fiske i samband med
            behandling- en av den fysiska riksplaneringen. I Vänern bedrivs
            landets största insjöfiske och ett ytterst livligt fritidsfiske.
            Fisken utgör också en mycket viktig proteinreserv. Lax och öring
            utgör en naturlig länk i Vänerns ganska komplicerade näringskedja.
            Sötvattenlabora- toriet har under de senaste åren gjort omfattande
            fiskeribiologiska undersök- ningar i Vänern, vilket medfört att
            man nu i princip känner till hur sjön fungerar. I åtgärdsprogrammet
            för Vänern har vattenlaboratoriet föreslagit en rad åtgärder.
            Vår största sjö spelar en framträdande roll i fiskesammanhang.
            Den är artrikast bland landets sjöar med inte mindre än 35 olika
            fiskarter. Den har flest sikarter — 5 stycken — och den har landets
            mest snabbväxande och största insjööring. Men framför allt är
            den ensam i landet om att hysa bestånd av relikt atlantlax. Med
            relikt menas då en havslevande art som inspärrats i sötvatten
            och anpassats till liv i sötvatten. Till yttermera visso rymmer
            detta
          </p>
          <p xml:id="i-4qbGq5726FggyHJ3NWvSwj">
            12
          </p>
          <pb facs="riksdagen-motions-pdf/data/198586/mot_198586_jo_416/mot_198586_jo_416-002.pdf"/>
          <p xml:id="i-QeKWHNp1RL9nG8qDBdnEaZ">
            laxbestånd ett delbestånd — gullspångslaxen — som måhända är
            en av de värdefullaste laxfiskarna i världen. Vänerns naturliga
            förutsättningar för fiske är sålunda utomordentliga. Vänernlaxen,
            som Vänerns lax och öring gemensamt kallas i vardagstal, var ursprungligen
            havsvandrande. Mot slutet av istiden, närmare bestämt ancylustid
            övergick de till att hela sitt liv leva i sötvatten i samband
            med att Vänern blev insjö och Trollhättefallen spärrade lekvandringen
            från havet. Sådana relikta laxbestånd är fåtaliga: sammanlagt
            är åtta bestånd kända i Europa och några få i östra Nordamerika.
            Vänernlaxen har sedan urminnes tider varit högt skattad och gett
            utkomst åt ett stort antal människor. De historiska dokumenten
            därom går tillbaka till början av 1200-talet. Under 1200- och
            1300-talen förlänades de bästa laxfiskena i Klarälven och gullspångsälven
            till de stora klostren, Gudhem, Riseberga, Alvastra, Vadstena,
            Rackaby och Nydala. Gustav Vasa drog givetvis in dessa stora naturvärden
            till Kronan. De historiska dokumenten omvittnar att Vänern och
            dess laxälvar hört till landets laxrikaste vatten. Ända långt
            uppe i Trysil i Klarälvens norska del kunde enligt skildringar
            från 1700-talet närmare 1 000 laxar fångas vissa år. Av uppgifter
            från 1800-talets förra hälft framgår att fångsterna i Vänernsyste-
            mets svenska del tidvis torde ha överstigit 200 ton. En från biologisk
            synpunkt mycket viktig åtgärd är att restaurera de tidigare bestånden
            av lax och öring i Vänern. Laxen (bland svenska sjöar fanns den
            ursprungligen enbart i Vänern) och öringen ingick tidigare som
            en naturlig viktig länk i sjöns ganska komplicerade näringskedja.
            Genom utbyggnaden av vattenkraften har de flesta reproduktionsområdena
            i älvar och åar runt Vänern totalförstörts, vilket återspeglas
            i en kraftigt dalande fångstkurva. 1881 fångades exempelvis 135
            ton lax och öring i Vänern, och den absoluta bottennoteringen
            nåddes 1973, då det fångades endast 0,5 ton. Före kraftverksepoken
            (år 1906) fångades i Vänern årligen upp till 200 ton lax och öring.
            Under första hälften av 1800-talet fångades laxen huvudsakli-
            gen i älvarna, och enbart i Klarälven kunde fångsten uppgå till
            100 ton per år. En restaurering av laxbeståndet (de bästa återfångsterna
            fås med gullspångs- lax som sätts ut i öppna sjön — dessa är lönsamma
            och ger en utdelning på minst två gånger de spenderade pengarna)
            är av stort allmänintresse, vilket gynnar ett stort antal fritidsfiskare,
            turismen och yrkesfisket. Sjön får ett betydligt ökat värde —
            en status som gör oss mer angelägna att skydda den mot negativa
            förändringar. Laxen kan då få samma betydelse för Vänern som rödingen
            i dag har för Vättern. Vänerns ursprung som ett laxrikt innanhav
            kan förverkligas. Vänerns vatten är till största delen ” allmänt
            vatten”, där staten är direkt ansvarig för vattnets skötsel och
            skydd. Enligt fiskeristyrelsen och samstäm- mig expertis skulle
            det vara av utomordentlig betydelse för Vänern att omfattande
            inplanteringar av lax och öring av den mycket värdefulla gullspångsstammen
            kunde ske samt att återstående reproduktionsområden i Gullspångsälven
            förbättras och får ett lagstadgat skydd. Under 1985 startades,
            på initiativ av länsstyrelsen i Värmlands län i samarbete med
            länsstyrelserna i Älvsborgs län och Skaraborgs län, ett projekt
            kallat Laxfond för Vänern.
          </p>
          <p xml:id="i-JeXEWDs8BbDa6yiWDETwza">
            Mot. 1985/86 Jo416
          </p>
          <p xml:id="i-sgcAAP1h6GMeiWwkE685r">
            13
          </p>
          <pb facs="riksdagen-motions-pdf/data/198586/mot_198586_jo_416/mot_198586_jo_416-003.pdf"/>
          <p xml:id="i-UELYAJDosDYut9mkxPgoqw">
            Projektet skall lägga fram förslag till handlingsprogram i syfte
            att väsentligt och varaktigt öka sysselsättnings- och rekreationsmöjligheterna
            i Vänernom- rådet genom att bl. a. i hög grad öka tillgången av
            lax och öring i Vänern samtidigt som förslag till åtgärder skall
            presenteras för att bevara Vänerns unika och synnerligen värdefulla
            lax- och öringstammar. Detta skall åstadkommas bl. a. genom att
            återställa vissa naturliga reproduktionsområden för Vänerns stammar
            av lax och öring, att förstärka skyddet av naturligt reproducerad
            lax och öring i fiskebestäm- melserna för Vänern, att förbättra
            tillsynen av fiskebestämmelsernas efterlevnad, att odla och sätta
            ut så stora mängder lax och öring i Vänern som det är möjligt
            av biologiska och andra skäl, att successivt utveckla en kommersiellt
            lönsam fisketurism i Vänernom- rådet, att skapa förutsättningar
            för ökad lönsamhet i yrkesfiske och ökad matfiskodling i Vänern.
            I projektarbetet deltar, förutom ovannämnda länsstyrelse, bl.
            a. Sveriges Turistråd samt representanter för fiskeristyrelsen,
            Sveriges sportfiske- och fiskevårdsförbund, Sveriges fiskevattenägarförbund
            och de regionala turist- organisationerna. I projektets referensgrupp
            ingår därutöver företrädare för berörda lands- ting, kommunförbundets
            länsavdelningar, utvecklingsfonder och Vänerns Fiskareförbund.
            Projektarbetet beräknas vara avslutat i maj månad 1986. För projektets
            räkning har fiskeristyrelsen och projektledningen gemen- samt
            finansierat ett särskilt forskningsuppdrag hos genetiska institutionen
            vid Stockholms universitet med syfte att utreda Vänerns lax- och
            öringstam- mars genetiska status. Projektgruppen arbetar med en
            rad åtgärder och bl. a. ingår odling och utsättning av lax- och
            öringsmolt i Vänern. Det hårda fisketrycket och en obetydlig naturlig
            reproduktion av lax och öring leder till att Vänerns lax- och
            öringsbestånd är i farozonen. Omedelba- ra åtgärder måste sättas
            in dels för att bevara Vänerns unika och synnerligen värdefulla
            lax- och öringstammar, dels genom odling och utsättning väsent-
            ligt öka tillgången på lax och öring i Vänern. Även om senare
            års utsättningar — drygt 100 000 smolt per år (enligt ålägganden
            i vattendomar och med vissa andra tillgängliga medel) — gett ett
            visst resultat bedöms detta som helt otillräckligt. Projektet
            har satt som ett första mål att omkring år 1990 nå upp till årliga
            återfångster av lax och öring på ca 200 ton (för närvarande drygt
            60 ton/år). För att nå detta mål bedömer projektgruppen att, utöver
            de utsättningar som redan görs i dag, årliga utsättningar av minst
            500 000 smolt behövs under ett antal år framöver. Utan att föregripa
            ett ställningstagande till projektets slutliga rapport, förslag
            till handlingsprogram och finansiering är det synnerligen angeläget
            att redan nu påbörja smoltutsättningar i större skala. Här är
            tillgången på utsättningsbar smolt en betydelse. Projektgruppen
            bedömer att ca 100 000 lax- och öringsmolt finns tillgänglig för
            utsättning under år 1986.
          </p>
          <p xml:id="i-QUjLpoQf7nJZU8GCvo7kCz">
            Mot. 1985/86 Jo416
          </p>
          <p xml:id="i-JuK6cR3K8gTqpY6GRdsp1S">
            14
          </p>
          <pb facs="riksdagen-motions-pdf/data/198586/mot_198586_jo_416/mot_198586_jo_416-004.pdf"/>
          <p xml:id="i-PXGxUhJedBishGXWyqR8WP">
            SR RE AO Re 0 AS
          </p>
          <p xml:id="i-U31oSV245V5Y6r2o8ZRhBT">
            Projektering av arbeten i Klarälven och Gullspångsälven Mot.
            1985/86
          </p>
          <p xml:id="i-6NcR8394uF8yG8U8CoVkt5">
            Vattenkraftutbyggnader i de båda älvar där Vänerns unika och
            värdefulla ORG
          </p>
          <p xml:id="i-79rCoaxFhczGmHQ36ZW7Ks">
            lax- och öringstammar är präglade utgör de enda områden där naturlig
            reproduktion kan ske. Den naturliga reproduktion som nu äger rum
            är helt otillräcklig för att bevara de ursprungliga stammarna.
            Det råder stor enighet bland forskarna på området att de ifrågavarande
            stammarnas genetiska status förändras i odling och den enda möjligheten
            att bevara densamma är att återställa vissa naturliga reproduktionsområden
            i Klarälven och Gull- spångsälven. För att utreda och projektera
            sådana åtgärder och arbeten erfordras ytterligare projekteringsmedel.
          </p>
          <p xml:id="i-Sub5jYZ2QyznxR42Y6s8cu">
            Effektivare övervakning av fiskebestämmelsernas efterlevnad
          </p>
          <p xml:id="i-EqSKUj6aDzR53s5qVXrzgH">
            Fisketrycket i Vänern har under senare år ökat markant. Bl. a.
            har antalet nät och nätfiskare mångdubblats under den senaste
            tioårsperioden. År 1975 fanns mellan 300-400 personer registrerade
            för utestående redskap och dessa hade ca 4 000 nät. 1985 hade
            antalet registrerade nätfiskare ökat till över 3 000 och dessa
            hade 38 000 nät, varav 35 000 stormaskiga. Om samtliga nät läggs
            ut i Vänern samtidigt motsvarar detta en sammanlagd sträcka på
            115 mil. Ökningen under perioden 1975-1985 ligger helt på icke
            förvärvsfiskare. Detta omfattande nätfiske utgör ett stort hot
            mot Vänerns fiskbestånd, inte bara mot förekomsten av lax och
            öring utan även mot andra arter exempelvis gös, gädda och sik,
            vilka har stor betydelse för såväl förvärvsfis- ket som sport-
            och fritidsfisket. I syfte att främst begränsa detta omfattande
            nätfiske har förslag lagts fram till ny fiskestadga för Vänern.
            Detta förslag innebär bl. a. att för den som fiskar begränsas
            nätinnehavet till 150 meter. Dispenser kan ges till yrkes- och
            deltidsfiskare. Motsvarande begränsning finns redan exempelvis
            i Vättern och Hjälmaren. Den nya stadgan avses träda i kraft fr.o.m.
            april månad 1986. Erfarenheter visar emellertid att de ”skärpta”
            bestämmelserna inte får önskad effekt om inte samtidigt den nu
            helt otillfredställande övervakningen av bestämmelsernas efterlevnad
            avsevärt kan förbättras. En betydligt effektivare övervakning
            än nuvarande är nödvändig att åstadkomma. Exempel från Stockholms
            skärgård visar att en effektiv övervakning under ett par säsonger
            ger önskat resultat. Som vi tidigare påpekat var laxavkastningen
            i början på 1970-talet nere i knappt ett ton per år. 1984 hade
            den genom förutsättningarna stigit till 66 ton. Hela yrkesfisket
            i Vänern inbringade 9,8 milj. kr. i förstahandsvärde. Därav utgjorde
            laxfångsten 1,7 milj. kr. Laxen är alltså av väsentlig betydelse
            för yrkesfisket och än mer för yrkesfiskets utvecklingsmöjligheter.
            Laxbeståndets största potentiella värde ligger emellertid i fritidsfiskemöj-
            ligheterna. Inget är tillnärmelsevis så attraktivt för sportfiskaren
            som ett gott laxfiskevatten. Genom de undersökningar som gjorts
            bl. a. i samband med laxutredningen har det framgått att laxfiskaren
            i de sammanlagda utgifterna för sitt fiske är beredd att per kilo
            betala upp till åtta gånger så mycket som laxarnas köttvärde.
            Från ett annat håll betraktat är detta inkomster för den som hyr
            ut övernattningsmöjligheter och båtar, säljer redskap och utrust-
            ning, tillhandahåller transporter och information etc.
          </p>
          <p xml:id="i-VjJC8BNV6JyQYdErJWr3Z3">
            Pre
          </p>
          <p xml:id="i-AM5n3E2GCzxEAyHTPFxuiC">
            15
          </p>
          <pb facs="riksdagen-motions-pdf/data/198586/mot_198586_jo_416/mot_198586_jo_416-005.pdf"/>
          <p xml:id="i-Q5nENpApRAVikfYBDQVqqW">
            Det finns alltså alla skäl att försöka utveckla sportfisket efter
            lax. Till bilden hör också Vänerns utomordentliga geografiska
            läge, nära de stora befolkningscentra i landet och nära kontinenten.
            Utsättningarnas lönsamhet är mycket god. Laxens höga värde gör
            att dess betydelse för yrkesfisket är mycket större än vad fångstmängderna
            visavi andra fiskarter utvisar. Sålunda ligger lax- och öringsfångsten
            numera bland de allra högsta i värde i Vänerfisket och har vissa
            år (1979, 1980) toppat listan. Om man därtill räknar in ett utnyttjande
            av laxen i fritids- och turistfiske blir lönsamheten utomordentlig.
            Den amerikanska tumregeln i samman- hanget lyder: Varje dollar
            man sätter in i form av laxungar ger 15 dollar åter. Fångsten
            i husbehovs- och fritidsfiske prissätts till två gånger förstahands-
            priset (hänsyn då ej taget till rekreationsvärde). Fångsten i
            organiserat turistfiske prissätts till 16 gånger förstahandspriset
            (Lax. Ds Jo 1984:5) Ett förverkligande av projekt Laxfond för
            Vänern skulle på sikt ge landet och regionen betydande inkomstförstärkningar
            och därmed sammanhängan- de arbetstillfällen. Vi motionärer är
            övertygande om att en satsning på nämnda projekt skulle tillföra
            landet och regionen ett stort antal turister från när och fjärran.
            För att förverkliga projektet Laxfond för Vänern behövs särskilda
            medel från statsmakterna. En restaurering av laxbeståndet i Vänern
            skulle snabbt ge återbäring i form av ökade laxfångster för såväl
            yrkesfisket som fritidsfisket. Laxen stannar ju kvar i Vänerhavet
            och kan följaktligen inte fångas av andra länders yrkesfiskare.
            För att förverkliga Laxfondsprojektet i Vänern krävs vissa initialåtgärder
            för att öka odlingskapaciteten för sättfisk av Vänerns lax- och
            öringstammar. Nuvarande sättfiskodlingar av Vänerns lax- och öringsbestånd
            har icke tillräcklig odlingskapacitet att förverkliga Laxfondsprojektet
            med den ökade efterfrågan på smolt som blir följden av projektet.
            Om Laxfondens framtida planer skall realiseras är det således
            av synnerli- gen stor betydelse att ytterligare odlingar runt
            Vänern kan etableras. Dessa bör uppföras med statliga och kommunala
            medel för att Laxfonden skall få kontroll över att genetiskt riktigt
            avelsmaterial används och bevaras samt för att få kontroll över
            prissättningen på framodlad sättfisk. Från sjukdomssyn- punkt
            är det fördelaktigt att producera sättfisk på ett flertal platser.
            Riskerna för utslagning av sättfiskmaterialet kan då spridas och
            nedbringas. Karlstads kommun överväger att investera i en sättfiskodling
            i Edsvalla vid Norsälven ca 20 meter väster om Karlstad. Lokaliseringen
            är fördelaktig med tanke på den goda vattentillgången med självfallsmöjlighet,
            byggbara markytor och tillgång till teknisk försörjning. För närvarande
            planeras att återskapa en vandring av lax och öring i Norsälven
            vilket möjliggör både avelstäkt och utsättning av smolt i älven
            intill sättfiskodlingen. Vid ett framtida laxfiske i älven kan
            också anläggningen med fördel integreras med serviceanordningar
            för det turistiska laxfiskets behov. Den fiskodling som här planeras
            är i storleksordningen 100 000 st. sättfisk/år. Denna fiskodling
            torde i framtiden utgöra en väsentlig del i en ökad utveckling
            av laxfisket vid Norsälven och i Vänern. Fiskodlingen ger utöver
            värdefulla tillskott av lax- och öringstammar i Vänern även ett
          </p>
          <p xml:id="i-Ut1jQT8M4Ko7Fs4LgHJxYo">
            Mot. 1985/86 Jo416
          </p>
          <p xml:id="i-A84fbaQvkoHmgPGBp5dzoU">
            16
          </p>
          <pb facs="riksdagen-motions-pdf/data/198586/mot_198586_jo_416/mot_198586_jo_416-006.pdf"/>
          <p xml:id="i-J1euKtwZgLr4z83duycgiC">
            välkommet sysselsättningstillskott i denna hårt drabbade kommundel.
            Det allvarliga sysselsättningsläget i Vålbergs- och Edsvallaområdet
            (bl. a. Svenska Rayon) kräver speciella insatser ifrån statsmakternas
            sida. Den kombination som här kan uppnås bör aktivt stödjas av
            generösa bidrag och lån till investering av fiskodlingen. Det
            gynnsamma lokaliserings- läget vid Norsälven ligger inom den zon
            som drabbats hårt av arbetslöshet.
          </p>
          <p xml:id="i-HrWnDDTjvd4PdDjoGxqm7B">
            Hemställan
          </p>
          <p xml:id="i-5w9r49ZoshXv7CsbEQt5EG">
            Med hänvisning till vad i motionen anförts hemställs 1. att riksdagen
            som sin mening ger regeringen till känna vad som i motionen anförts
            om behovet av en sättfiskanläggning vid Norsälven, 2. att riksdagen
            som sin mening ger regeringen till känna vad som i motionen anförts
            om behovet av att ökade resurser skapas för att snabbt öka inplanteringen
            av laxsmolt och öring i Vänern, 3. att riksdagen som sin mening
            ger regeringen till känna vad som i motionen anförts om stöd från
            statsmakternas sida för att tillsammans med övriga intressenter
            förverkliga projektet Laxfond för Vänern, 4. att riksdagen uttalar
            sig för återstående reproduktionsområden i Vänern och dess biflöden
            ges ett lagstadgat skydd.
          </p>
          <p xml:id="i-Sryi6geZqiWGewkBpyeug6" type="date">
            Stockholm den 24 januari 1986
          </p>
          <div xml:id="i-APRtHDTVcrZJ9q1Pu6mbW1" type="signatureBlock">
            <list xml:id="i-TCb6tb4qb6ydz3HaCoJqZC">
              <item xml:id="i-8R7okTRVW6dgoHKWNyUGaV" who="unknown" type="signature">
                Magnus Persson (s)
              </item>
            </list>
          </div>
          <p xml:id="i-XTa8Rh36Yx395ooEPNfw1V">
            Erik Janson (s) Kristina Svensson (s)
          </p>
          <p xml:id="i-W9LhynNqU1Ftv1ymEJEVBr">
            Mot. 1985/86 Jo416
          </p>
          <p xml:id="i-LxLBgb1xnANJLTTKzMpz9k">
            17
          </p>
        </div>
      </div>
    </body>
  </text>
</TEI>
