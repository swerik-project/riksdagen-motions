<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__fk__198/mot_1943__fk__198-001.pdf"/>
      <div type="motHeader" xml:id="i-7nG1YjWBhFWq7D2CSXSFkc">
        <div type="motTitle" xml:id="i-Py16SQLQvaQ9PydzaMo4HC"/>
        <div type="motSubmissionInfo" xml:id="i-3wupg4UWqNhEwHgk4qzd5Y"/>
      </div>
      <div type="motBody" xml:id="i-WYhb2yeVnz1quodY7j53dd">
        <div xml:id="i-RwVDwoQ51YnSPfve4N2VRG">
          <p xml:id="i-G6tLRo2AzGshRgKVxkNkre">
            2 Motioner i Första kammaren, nr 198.
          </p>
          <p xml:id="i-TjmgBcnbrUSC7NnJD2Z1QS">
            Nr 198.
          </p>
          <p xml:id="i-N5GudQPiY7FAHuB6XNauPw">
            Av herr Åqvist, i anledning av Kungl. Maj:ts proposition med
            för- slag till förordning om erkända skatteförmedlingskassor,
            m. m.
          </p>
          <p xml:id="i-W3uwqzTmUTViNZ4TKBhUfV">
            Det förslag till förordning om erkända skatteförmedlingskassor,
            som fram- lagts i Kungl. Maj:ts proposition nr 17, löser ju inte
            det missförhållande, som nu är rådande genom att skatteuppbörderna
            ske först cirka två år efter inkom- stens förvärvande. Emellertid
            kommer det framlagda förslaget, därest det antages av riksdagen,
            helt visst att i någon mån och speciellt för de mindre in- komsttagarna
            underlätta utskyldernas erläggande. Denna möjlighet till plane-
            ring av utgifterna för skatter och liknande regelbundet återkommande
            utgif- ter finns som bekant redan genom anslutning till statens
            intressekontor, kom- munala intressekontor och liknande institutioner
            vid våra industrier och ban- ker. Särskilt de större industrierna
            synas i stor omfattning ha vidtagit dylika åtgärder för sina anställda.
            Erfarenheten har visat, att till intressekontoren och skattekassorna
            ansluta sig personer, som ha en bestämd vilja att ordna sin ekonomi.
            De personer där- emot, som betrakta skatterna som en utgift, som
            man om möjligt skall försöka komma ifrån, stå oftast likgiltiga
            för de anordningar, som vidtagits. Man kan därför utgå ifrån att
            anordnandet av erkända skatteförmedlingskassor knappast i någon
            större utsträckning kommer att medföra förbättring av uppbördsresul-
            taten och indrivningsresultaten, men väl att underlätta erläggandet
            av utskyl- derna. Till kostnaderna för dessa skatteförmedlingskassor
            skulle staten bidraga med 25 öre pr verkställd utbetalning av
            utskylder genom kassorna. Översynen av kassorna liksom antagandet
            av desamma och fastställandet av reglementen skulle åvila länsstyrelserna,
            och vidare skulle utmätningsmännens arbetsuppgifter i samband
            med beviljandet av anstånd med restförda utskylder ökas. Ehuru
            bästa resultatet otvivelaktigt skulle erhållas, om tvångsanslutning
            till kassorna bestämdes för personer, som äro restförda för skatter,
            kan jag i prin- cip vara med om att anslutningen till kassorna
            tills vidare sker frivilligt. Skulle däremot frågan om skatteuppbörd
            vid inkomstkällan inte så småningom kunna lösas på ett tillfredsställande
            sätt, anser jag, att tvångsanslutning till skatte- förmedlingskassorna
            åter borde övervägas. Emellertid tror jag, att genom vissa förändringar
            i det föreliggande försla- get, som jag här nedan skall påpeka,
            kostnaderna något kunde minskas och an- slutning vinnas av ytterligare
            några kategorier av samhällsmedlemmar. Att såsom föreslagits skatteförmedlingskassorna
            skola ha rätt att bevilja an-
          </p>
          <pb facs="riksdagen-motions-pdf/data/1943/mot_1943__fk__198/mot_1943__fk__198-002.pdf"/>
          <p xml:id="i-NxShzhWyZ5exrGTtHWkCgv">
            Motioner i Första kammaren, nr 198. 3
          </p>
          <p xml:id="i-K1CeSAg4wA3GUs5QDpx4Fx">
            stånd med erläggandet av utskylder, som förfalla till betalning
            vid de två upp- bördsstämmor, vilka utlöpa närmast efter anslutningen,
            anser jag icke nödvän- digt. Det finnes anledning antaga, att
            ett dylikt medgivande i viss mån kunde missbrukas och att personer,
            som hittills betalat sina skatter ordentligt, vid an- slutningen
            till en skatteförmedlingskassa i viss utsträckning komme att begagna
            sig av möjligheten att erhålla anstånd utan att detta är nödvändigt.
            Detta skulle sålunda öka arbetet för utmätningsmännen och andra
            statliga och kommunala tjänstemän, som ha att upprätta restlängder.
            De personer, som besjälas av viljan att klara upp sina skatter,
            kunna helt säkert ansluta sig till skatteför- medlingskassa i
            så god tid, att tillräckligt stort belopp hinner inflyta till
            ifråga- varande uppbördsstämmors förfallodagar. Beträffande skatteförmedlingskassornas
            rätt att vid skattskyldigs inträde i kassa bevilja anstånd med
            redan restförda utskylder, skulle det säkert under- lätta arbetet
            för kassorna och kontrollen av desamma, om denna bestämmelse utformades
            så, att indrivning av dessa utskylder fortsatte i vanlig ordning
            men till ett jämkat belopp. Detta belopp borde t. ex. sättas så,
            att de restförda ut- skylderna vore slutbetalda inom två år från
            den dag, anslutningen till kassan ägde rum; dock givetvis senast
            vid den tidpunkt, då utskylderna eljest skulle vara preskriberade.
            Det skulle åligga utmätningsmannen att på anmodan av skatteförmedlingskassa
            jämka det belopp, som sålunda beslutats indrivas per vecka eller
            annan tidsenhet. Utmätningsmannen skulle kontrollera, att det
            rest- förda beloppet kunde genom jämkningen beräknas att i sin
            helhet vara betalt i enlighet med bestämmelserna, samt verkställa
            notering härom i restlängden och underrätta arbetsgivaren om att
            jämkning av införsel i avlöning beviljats. Om ansluten till skatteförmedlingskassa
            icke skulle förmå att inbetala de be- lopp, som beräknats enligt
            den upprättade inbetalningsplanen, skulle — därest detta medförde
            att någon uppbörd härigenom försummades — meddelande först omedelbart
            efter uppbördsstämman delges av skatteförmedlingskassan till utmätningsmannen,
            som då hade att omedelbart vidtaga indrivningsåtgärder i full
            utsträckning. För att undvika missbruk av denna bestämmelse kunde
            för nyansluten medlem stipuleras, att planen under de första tre
            veckorna måste helt följas. Försummades därefter uppbördsstämman
            skulle de innestående medlen användas till de restförda skatterna.
            Om ansluten till skatteförmedlings- kassa emellertid lämnade densamma
            eller kassan med bestämdhet kunde befara, att vid nästkommande
            uppbördsstämma förfallen skatt ej kunde erläggas, skulle givetvis
            detta omedelbart meddelas utmätningsmannen. I Kungl. Maj:ts proposition
            är det visserligen stipulerat, att utmätningsmannen omedelbart
            skall underrättas, om skattskyldig lämnar kassan eller icke fullföljer
            den upp- gjorda inbetalningsplanen, men därtill är stipulerat,
            att anmälningsskyldighet inte skulle föreligga, då underlåtenheten
            är av tillfällig natur och inte äventy- rar planens fullföljande.
            Här sättas skatteförmedlingskassorna på svåra prov, och jag är
            övertygad om att denna bestämmelse kommer att tolkas mycket olika
            av kassorna och utmätningsmännen.
          </p>
          <pb facs="riksdagen-motions-pdf/data/1943/mot_1943__fk__198/mot_1943__fk__198-003.pdf"/>
          <p xml:id="i-16QRWMapRjcmWFRNUnPLF9">
            4 Motioner 1 Första kammaren, nr 198.
          </p>
          <p xml:id="i-XhquTzTYjardJoruNcycnD">
            En bestämmelse efter de riktlinjer, jag härovan angivit, skulle
            i stället med- föra, att intet tvivel behövde råda om när utmätningsmannen
            skulle underät- tas och att kontrollen av kassorna blir lättare
            att utföra av vederbörande myn- digheter. Ett förhållande, som
            mycket påverkat min uppfattning i föreliggande fall, har varit,
            att jag är medveten om att det kan uppstå stora svårigheter att
            fullfölja en uppgjord inbetalningsplan för vissa grupper av arbetare.
            Vi ha nämligen i vårt land en del industrier, där arbetarna utföra
            mycket säsong- betonat arbete. Vissa kortare perioder äro dessa
            arbetare helt sysslolösa, och andra perioder arbeta de med betydligt
            förkortad arbetstid. Då dessa perioder komma, ha dessa arbetare
            oftast inte möjligheter att fullfölja inbetalningsplanen för nå-
            gon tid. När avlöningen är normal kunna de inbetala större belopp,
            men då ar- betslöshet och korttidsarbete förekomma, måste i många
            fall inbetalningen helt upphöra under denna tid. Då arbetarna
            i stor utsträckning inte veta, när dessa uppehåll eller förkortningar
            av arbetstiden infalla, är det svårt för dem att bestämma en viss
            plan för inbetalningarna. Samma förhållande torde råda för mindre
            hantverkare o. d., som inte på förhand veta, när de erhålla likvid
            för utförda beställningar. Man har anledning befara, att om t.
            ex. dylika arbetare inte kunde fullgöra några av sina inbetalningar
            enligt planen, skulle kassan nödgas, för att skydda sig, emedan
            kassan icke alltid kan känna till vederbörandes arbetsförhållan-
            den, att omedelbart meddela förhållandet till utmätningsmannen,
            och hela pla- neringen av vederbörandes ekonomi skulle tillintetgöras.
            Det sätt, som här föreslagits, skulle emellertid skapa en bestämdare
            gräns även i detta fall, och då uppbörderna som regel fördela
            sig på sex stämmor under ett kalenderår, skulle denna åtgärd icke
            fördröja indrivningen i någon nämnvärd omfattning, om vederbörande
            inte kunde fullfölja sina avsikter mot kassan beträffande skattebetalningen.
            Det skulle i stället, som framhållits, un- derlätta arbetet för
            kassorna, och de anslutna skulle veta, vad de ha att rätta sig
            efter. Givetvis skulle inbetalningsplanerna följas, där så vore
            möjligt, eme- dan detta är en förutsättning för ordnad ekonomi,
            men vägen borde lämnas öppen även för personer med oregelbundna
            avlöningsbelopp. Med stöd av vad här ovan anförts får jag vördsamt
            yrka,
          </p>
          <p xml:id="i-PAUHzHVMGqPTZZw1P96LYJ">
            att riksdagen vid behandlingen av Kungl. Maj:ts proposition nr
            17 med förslag om erkända skatteförmedlingskassor ville företaga
            sådana ändringar i propositionen, att ovanstående syn- punkter
            finna beaktande.
          </p>
          <p xml:id="i-DUsWYiDV2tR7jFHgUgRSJU">
            Stockholm den 9 februari 1943.
          </p>
          <p xml:id="i-CNbiHxZHBosDA8yf7uaL8W">
            Ernst Åqvist.
          </p>
        </div>
      </div>
    </body>
  </text>
</TEI>
