<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SoU-00344">
  <teiHeader>
    <fileDesc>
      <titleStmt>
        <title>Hepatit C, HPV och vaccineringsfrågor</title>
        <author corresp="i-Lw92TAaAVgG8Kdf7YxhViy i-MakV1EvC3LLnePpBXzwg5H">av Markus Wiechel och Jennie Åfeldt (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:344 av Markus Wiechel och Jennie Åfeldt (båda SD)</title>
          <idno type="rdwebb">H602344</idno>
          <rs type="number">344</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H602344/text</ref>
          <ref type="dokument_url_html">http://data.riksdagen.se/dokument/H602344</ref>
          <ref type="dokumentstatus_url_xml">http://data.riksdagen.se/dokumentstatus/H602344</ref>
          <ref type="docx">http://data.riksdagen.se/fil/D0AB2280-9B0C-42EA-909B-11727AC0E086</ref>
          <ref type="pdf">http://data.riksdagen.se/fil/B3E141B2-13FC-4A02-ADB8-B3D8EDBE7834</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8h3MDZRbriCPYXq64NYRQ3" type="signed"/>
        <correspContext corresp="i-8h3MDZRbriCPYXq64NYRQ3">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-MakV1EvC3LLnePpBXzwg5H"/>
        </correspContext>
        <correspAction xml:id="i-DWZhTojwELMjpFoPcpJBof" type="submitted">
          <date when="2018-11-13"/>
          <time when="16:05:31"/>
        </correspAction>
        <correspAction xml:id="i-WDE7Dv8USER6mXyFV7ZVsN" type="reviewed">
          <date when="2018-11-14"/>
          <time when="10:39:30"/>
        </correspAction>
        <correspAction xml:id="i-Rg8uVYkFTHvjvT2ZSdixrq" type="referred">
          <date when="2018-12-05"/>
        </correspAction>
        <correspAction xml:id="i-14YBmpGGGoXBpNxKZZDWor" type="assigned">
          <date when="2019-05-07"/>
          <time when="16:11:23"/>
        </correspAction>
        <correspContext corresp="i-14YBmpGGGoXBpNxKZZDWor">
          <ref type="assignedTo">Socialutskottet</ref>
        </correspContext>
        <correspAction xml:id="i-7VvNeMhvmZpQCepe3k9x2e" type="behandlas_i"/>
        <correspContext corresp="i-7VvNeMhvmZpQCepe3k9x2e">
          <ref type="uppgift">2018/19:SoU7</ref>
          <ref type="ref_dok_id">H601SoU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU7</ref>
          <ref type="ref_dok_titel">Apoteks- och läkemedelsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FhtQMzGj2QBTDMQj1RLV8n" type="behandlas_i"/>
        <correspContext corresp="i-FhtQMzGj2QBTDMQj1RLV8n">
          <ref type="uppgift">2018/19:SoU11</ref>
          <ref type="ref_dok_id">H601SoU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU11</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5JTrB6gk7cqvxPYGMMCHqz" type="motHeader">
        <div xml:id="i-ApzekMghUsEVBUfjMHf45M" type="motTitle">
          Motion till riksdagen 2018/19:344 av Markus Wiechel och Jennie
          Åfeldt (båda SD) Hepatit C, HPV och vaccineringsfrågor
        </div>
      </div>
      <div xml:id="i-9oTPrFb4hLNBK3QE97CF7f" type="motBody">
        <div xml:id="i-BEj9ddiTMNN3zHYmmoMnCc" type="motProposal" subtype="förslag">
          <head xml:id="i-DUuTWk3aNuwdrXJAghqbg5">
            Förslag till riksdagsbeslut
          </head>
          <list xml:id="i-3onG8hpePP3YvbsX2y73Ya" style="ol">
            <item xml:id="i-3moBGos3ddkV8Ka2kLYiGS">
              Riksdagen ställer sig bakom det som anförs i motionen om åtgärder
              för ökad kunskap kring hepatit C och tillkännager detta för regeringen.
            </item>
            <item xml:id="i-5Gzcjx4UsQEc5VKzsTdSu2">
              Riksdagen ställer sig bakom det som anförs i motionen om att
              möjliggöra för alla invånare att testa sig för hepatit C och tillkännager
              detta för regeringen.
            </item>
            <item xml:id="i-2oe3aAjCMz8SGiQsEVDKsj">
              Riksdagen ställer sig bakom det som anförs i motionen om att
              erbjuda de som drabbats av hepatit C en väl fungerande behandling
              på lika villkor och tillkännager detta för regeringen.
            </item>
            <item xml:id="i-P4yFQFSFmQcV25bP3ZzpX4">
              Riksdagen ställer sig bakom det som anförs i motionen om att
              anta en nationell strategi för att eliminera hepatit C och tillkännager
              detta för regeringen.
            </item>
            <item xml:id="i-AWVF4sqTJVZd57CzRhh8QA">
              Riksdagen ställer sig bakom det som anförs i motionen om att
              öka informationen om vaccination mot HPV och tillkännager detta
              för regeringen.
            </item>
            <item xml:id="i-2CdoBhBAfHKQyo38V1rdnP">
              Riksdagen ställer sig bakom det som anförs i motionen om att
              kön inte ska ha betydelse för att få en kostnadsfri vaccination
              mot HPV genom det allmänna vaccinationsprogrammet och tillkännager
              detta för regeringen.
            </item>
            <item xml:id="i-8pyTNBnNWtSo55sbJsr8Xe">
              Riksdagen ställer sig bakom det som anförs i motionen om full
              ersättning till dem som drabbats av narkolepsi till följd av Pandemrixvaccinering,
              och detta tillkännager riksdagen för regeringen.
            </item>
          </list>
        </div>
        <div xml:id="i-Amyh29LEheZD1wNhiaVJ1w" type="motContent">
          <head xml:id="i-CCHzQsfg7fv7VkB6m1aQEV" type="h1">
            Åtgärder mot hepatit C
          </head>
          <p xml:id="i-SQf3YJLUvG47oWU9kJEyMj">
            Hepatit C är en infektion som orsakas av hepatit C-viruset och
            primärt drabbar levern. Hepatit C är svårt att upptäcka då det
            ofta inte ger några symptom. Dock kan resultatet bli mycket allvarligt,
            och en kronisk infektion kan leda till ärrbildning i levern som
            efter många år leder till skrumplever. Patienter med skrumplever
            kan också drabbas av leversvikt, levercancer eller svullna vener
            i matstrupen och magen, vilket i sin tur kan leda till förblödning.
            Huvudsakligen drabbas människor av hepatit C via blodkontakt från
            intravenös droganvändning, icke-steril medicinsk utrustning och
            blodtransfusioner.
          </p>
          <p xml:id="i-K7ohcbmkjvEdLDn9v2yMVj">
            Tidigare har sjukvården använt sig av peginterferon och ribavirin
            som standardmediciner, och av de patienter som använt dessa botas
            mellan 50 och 80 procent. Under 2014 godkändes dock ett nytt läkemedel,
            Sofosbuvir, som läkemedel i Europa. Läkemedlet, som saknar biverkningar,
            kan bota smittade människor men ges idag enbart till de allra
            mest sjuka och erbjuds bara i vissa landsting. Skälet till att
            inte alla får läkemedlet är främst den höga kostnaden; exempelvis
            kostar en tremånadersbehandling 360 000 kronor. Under 2015 behandlades
            2 196 patienter, och under 2016 har 2 442 patienter behandlats.
          </p>
          <p xml:id="i-LFAXevVchgKAiC3ru3RKPQ">
            Ungefär 41 000 svenskar bär idag på hepatit C-viruset i Sverige.
            Varje år diagnosticeras ytterligare 2 000 svenskar och ungefär
            180 svenskar dör som följd av viruset. Det finns idag ett stort
            kunskapsbehov kring frågan om hepatit C och de möjligheter som
            finns i och med de nya behandlingarna. Samtidigt bör vi vara medvetna
            om att sjukvården för drabbade inte sker på lika villkor.
          </p>
          <p xml:id="i-DrzpUz67HERSRzsn5drJ47">
            I maj 2016 antog WHO:s World Health Assembly en ny strategi som
            uppmanar världens alla länder att arbeta fram nationella strategier
            för att bekämpa hepatit C. Inom denna strategi inkluderas ett
            stöd för de länder som vill och arbetar för att eliminera viruset.
            Flera europeiska länder har därför tagit fram egna nationella
            strategier för att eliminera hepatit C i linje med WHO:s rekommendationer,
            men tyvärr inte Sverige.
          </p>
          <p xml:id="i-8HvJ8fXEys9K1XVA2EYg4V">
            Regeringen bör vidta åtgärder för att samtliga ska få chansen
            att testa sig för hepatit C samt utöka arbetet för kunskap kring
            hepatit C (som är sex gånger vanligare i Sverige än exempelvis
            hiv). Regeringen bör likaså garantera att samtliga drabbade erbjuds
            den medicin de behöver och får en likvärdig behandling oavsett
            vilket landsting de tillhör samt skapa en nationell strategi för
            att helt eliminera viruset.
          </p>
          <head xml:id="i-Rw1hvrkHe2GoBQSfrvjUSW" type="h1">
            Vaccinering mot HPV
          </head>
          <p xml:id="i-PFFTAjGdt537vD6WuLwmoc">
            Sedan 2012 har flickor vaccinerats mot det så kallade humana
            papillomviruset (HPV), världens vanligaste sexuellt överförbara
            virus. HPV är ett mycket vanligt virus som finns i fler än hundra
            olika varianter. Vissa sorter kan ge den drabbade vårtor på händer,
            fötter eller i underlivet, men majoriteten av de som smittas märker
            överhuvudtaget inte att de har HPV. De flesta typer av HPV är
            ofarliga, men det finns fall då den drabbade kan få cellförändringar
            och cirka 70 procent av alla fall av livmoderhalscancer tros bero
            på detta virus. För att förebygga detta kallas numer alla kvinnor
            som fyllt 23 år till gynekologisk cellprovtagning vart tredje
            år.
          </p>
          <p xml:id="i-ANZgkNCkp9mLSXxtezXLKs">
            Det finns idag vaccin mot HPV-viruset varför flickor under 13
            år har möjligheten att kostnadsfritt bli vaccinerade hos elevhälsan.
            Vaccinering bör ske så tidigt som möjligt, innan den berörda personen
            blivit sexuellt aktiv, men det går att bli vaccinerad även vid
            ett senare stadium. Trots att man smittats av en typ av HPV-virus
            går det alltså att skydda sig mot andra typer vid en senare vaccination.
          </p>
          <p xml:id="i-PUJzcok6ZuxDKkUUVdrLMK">
            Idag kan även pojkar eller män vaccinera sig mot HPV, för att
            få skydd mot bland annat kondylom och vissa ovanliga cancerformer.
            Att pojkar vaccineras är däremot inte lika vanligt på grund av
            att det inte ingår i det så kallade allmänna vaccinationsprogrammet.
            Likaså är det inte helt känt att möjligheten till denna vaccinering
            finns, varför brist på information kan vara en bidragande orsak.
          </p>
          <p xml:id="i-BoVrJPXkoP7B7znkcCiWvG">
            I vårt grannland Norge har man nu beslutat att båda könen ska
            inkluderas för kostnadsfri vaccinering. Ett liknande beslut i
            Sverige skulle enligt beräkningar förebygga upp till 60 cancerfall
            per år bland män, varför vaccinationen även bör ses som en förebyggande
            åtgärd mot cancer. Enligt Folkhälsomyndigheten, som förespråkar
            en inkludering även av pojkar, är omkring 300 cancerfall per år
            HPV-relaterade bland män (och 700 bland kvinnor). Enligt beräkningar
            skulle en inkludering av män inte kosta mer än ungefär 18 miljoner
            kronor.
          </p>
          <p xml:id="i-9Jtb2Q54gRd2LPBAA6XkXw">
            Riksdagen bör ge regeringen i uppgift att öka informationen om
            vaccinationsmöjligheten gällande HPV i samhället samt göra så
            att vaccination som ingår i det kostnadsfria vaccinationsprogrammet
            inte diskriminerar någon baserat på kön.
          </p>
          <head xml:id="i-e2imco5RTmTYRDB6Kwv9n" type="h1">
            Ersättning för narkolepsi till följd av Pandemrixvaccinering
          </head>
          <p xml:id="i-2iV74ZMD47HxS7XaX2yfxS">
            Den 12 maj 2016 var för många narkolepsidrabbade en sorgens dag,
            och det innebar för många unga ett svek av deras respektive makthavare.
            Då beslutade en stor majoritet av Sveriges riksdag att fastställa
            taket på 10 miljoner kronor per person i ersättning från läkemedelsförsäkringen
            och staten till barn och unga som drabbats av narkolepsi efter
            att ha vaccinerats med Pandemrix, ett vaccin som användes flitigt
            i Sverige år 2009 då det genomfördes massvaccineringar mot svininfluensan.
            Det var först efter vaccineringen som det framkom att Pandemrix
            kunde öka risken för vissa personer att få narkolepsi.
          </p>
          <p xml:id="i-8tHfE8gRxg8QN6mmJDd3AB">
            Den neurologiska sjukdomen narkolepsi kan medföra ett enormt
            lidande. Kronisk trötthet, sömnattacker och störd nattsömn är
            bara några symptom som kan komma av sjukdomen. En stor andel av
            de drabbade och deras anhöriga svävar i stor ovisshet om vilken
            arbetsförmåga de kommer att ha i framtiden, som följd av sin sjukdom
            som de fått för att de följt uppmaningen om att vaccinera sig
            mot svininfluensan. För dessa skulle en garanti om full ekonomisk
            trygghet ha stor betydelse för livskvaliteten men också innebära
            ett tydligt ställningstagande från statens sida att de får det
            stöd de bör vara berättigade till, vilket de skulle om de bodde
            i exempelvis Norge eller Finland. Det bör vara det minsta staten
            kan göra när människor uppmanats till att ta ett vaccin som orsakat
            ett livslångt och oåterkalleligt lidande.
          </p>
          <p xml:id="i-3Z276Hr4qcvfEmCU99tZLt">
            Regeringen bör säkerställa att de som drabbats av narkolepsi
            som följd av Pandemrixvaccinering ska få full ersättning.
          </p>
        </div>
        <div xml:id="i-DJeiyVL74QfBpG8DtL9to4" type="motSignatures">
          <list xml:id="i-BybYgugEfMqGCkKYzrJ4X4">
            <item xml:id="i-B4tLcFsuByYTwnT4pfG3Ti" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-M25YVrsxJT7gmhbZB5AjBr" who="i-MakV1EvC3LLnePpBXzwg5H">
              Jennie Åfeldt (SD)
            </item>
          </list>
        </div>
      </div>
    </body>
  </text>
</TEI>
