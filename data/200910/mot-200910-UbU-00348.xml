<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00348">
  <teiHeader>
    <fileDesc>
      <titleStmt>
        <title>Politik för lycka</title>
        <author corresp="i-Q6UywURdDfH4kXfTm7hwEb">av Max Andersson m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Politik för lycka</title>
          <idno type="rdwebb">GX02Ub348</idno>
          <rs type="number">Ub348</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub348/text</ref>
          <ref type="dokument_url_html">http://data.riksdagen.se/dokument/GX02Ub348</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub348</ref>
          <ref type="doc">http://data.riksdagen.se/fil/1F5EFC12-D283-4352-87FF-ECDE6C700C85</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PHhaf6sUXVnGJtYrtGors6" type="signed"/>
        <correspContext corresp="i-PHhaf6sUXVnGJtYrtGors6">
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-PPtpTU7erj7n8C4rdQihuK"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-C2s3YhmmVmNkgvznmmnD4x"/>
        </correspContext>
        <correspAction type="transfer" xml:id="i-PNnMjbHwzVQxLsW83AgJbB">
          <date when="2009-10-02"/>
        </correspAction>
        <correspAction type="submission" xml:id="i-K6zJcYAyoMozXfhWgMuRSs">
          <date when="2009-10-02"/>
        </correspAction>
        <correspAction type="numbering" xml:id="i-Ue4cg9rFHxgif1kvp1zYeP">
          <date when="2009-10-06"/>
        </correspAction>
        <correspAction type="assigned" xml:id="i-SDi4MiwvjAdbzdWERhtiYE"/>
        <correspContext corresp="i-SDi4MiwvjAdbzdWERhtiYE">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Thp2DRryU2QQZEuhr8EnBE">
            Förslag till riksdagsbeslut
          </head>
          <list style="ol">
            <item xml:id="i-QicFE55BbX8BDyzKCkiT3K">
              Riksdagen tillkännager för regeringen som sin mening vad som
              anförs i motionen om behovet av att utveckla svensk lyckoforskning.
            </item>
            <item xml:id="i-XyvVNUbvimUXojc7FK57uX">
              Riksdagen tillkännager för regeringen som sin mening vad som
              anförs i motionen om en utredning av hur lyckan i samhället ska
              kunna mätas regelbundet och att lyckoindex ska redovisas i likhet
              med BNP och övriga välfärdsindex.
            </item>
          </list>
        </div>
        <div type="motContent">
          <head type="h1" xml:id="i-JEaDJNZJS57tpjGrxgagK9">
            Lyckoforskningen har gjort stora framsteg
          </head>
          <p xml:id="i-AvUoDy1bahTcnZSHP41TEx">
            Lyckoforskning är nytt ett tvärvetenskapligt område som innefattar
            psykologi, sociologi och nationalekonomi. Tidigare har många betvivlat
            möjligheten att mäta och jämföra lyckan i olika befolkningar,
            men nu anser stora delar av forskarsamhället att det både är möjligt
            och relevant. En vanlig metod är att i enkäter be människor uppskatta
            hur nöjda de är med livet på en skala från 1 till 10.
          </p>
          <p xml:id="i-2rfK6Pby7bq93smp6949kv">
            Lyckoforskningen har redan börjat komma fram till intressanta
            resultat. Alltmer tyder nu på att den samlade lyckan i ett samhälle
            kan ökas genom politiska beslut.
          </p>
          <p xml:id="i-3VWwoBUZr9FwzX9W1MioQu">
            Redan på 1700-talet argumenterade den engelske filosofen Jeremy
            Bentham för att målet för den offentliga politiken borde vara
            att maximera summan av lycka i samhället. Det är dock ingen enkel
            sak. Människor är individer och olika människor kan finna lyckan
            på delvis olika sätt. Det enklaste sättet att genom politiken
            öka lyckan är förmodligen att se till att alla har sina grundbehov
            tillfredsställda. Politikens överordnade mål har dock länge i
            praktiken varit att ensidigt stimulera materiell tillväxt. Detta
            har varit ett effektivt sätt att öka människors lycka fram till
            en period mellan 1950- och 1970-talen i den rika delen av världen,
            eftersom många här tidigare inte fick sina materiella grundbehov
            tillfredsställda.
          </p>
          <p xml:id="i-FiqydfmAb8kxS1vT232BoJ">
            Därefter har den materiella tillväxten fortsatt, medan den upplevda
            lyckan stannat kvar på 1970-talets nivå. Lyckan i vissa studerade
            befolkningar i västvärlden har till och med minskat något sedan
            1970-talet. Detta framgår bland annat av en rapport som den brittiska
            regeringen publicerade 2002, Life Satisfaction: the state of knowledge
            and implications for government.
          </p>
          <p xml:id="i-F2537yi2hjrJLZgvZEmzMS">
            I Storbritannien har både regering och opposition sedan några
            år tillbaka anammat målet att öka befolkningens lycka. Man arbetar
            målmedvetet med detta på många sätt på både nationell och lokal
            nivå.
          </p>
          <p xml:id="i-3LtyvesA5cJXgVGw5CrXCf">
            Det bör framhållas att uttrycket lycka, som ofta används när
            man talar om detta ämne på svenska, inte är en perfekt översättning
            av det engelska ordet happiness eller det mer akademiska uttrycket
            subjective wellbeing. Men det är den bästa översättning vi har.
            I dessa sammanhang handlar lycka inte bara om glädje utan också
            om livstillfredsställelse och själsligt välbefinnande.
          </p>
          <p xml:id="i-68U2Lyzw8tDoozrrujhgHJ">
            Idén om en politik för lycka har nu även börjat få genomslag
            i Frankrike. President Nicolas Sarkozy tillsatte i januari 2008
            en forskarkommission, Commission on the Measurement of Economic
            Performance and Social Progress, under ledning av nobelpristagarna
            i ekonomi Joseph E Stiglitz och Amartya Sen, som bland annat hade
            i uppgift att ta reda på hur lycka och livskvalitet kunde kvantifieras
            för att komplettera måttet BNP med annat än strikt ekonomiska
            aspekter.
          </p>
          <p xml:id="i-6oz3eNLuFwSxEMUjvqBwN2">
            Forskarkommissionen levererade en omfattande rapport som presenterades
            i september 2009. Rapporten fokuserar på att ge bättre verktyg
            för att mäta samhällets välfärd, och inte på att ge rekommendationer
            om vilken politik som bör föras. Rapporten tar till exempel upp
            att BNP ofta förväxlas med välfärd, trots att det egentligen är
            ett mått på produktion. Rapporten understryker också att de politiska
            val man gör påverkas av vad man väljer att mäta, och att det är
            viktigt att veta vad det är man mäter. Det finns exempelvis en
            risk att politiker gör ett felaktigt val mellan att stimulera
            BNP-tillväxt och att skydda miljön om kostnaderna för miljöförstöringen
            inte ingår i det man valt att mäta.
          </p>
          <p xml:id="i-B8hDZuBRPs8E1nnP7z15h9">
            Ett av rapportens nyckelbudskap är att tiden är mogen att flytta
            tyngdpunkten från att mäta den ekonomiska produktionen till att
            mäta människors välfärd.
          </p>
          <p xml:id="i-77Fhcvs1uRLCSMMgkWkBjE">
            Rapporten innehåller ett antal rekommendationer, och en av dem
            som har mest bäring på denna motion är rekommendation 10 som lyfter
            fram att mått på subjektivt välbefinnande, vilket ofta översätts
            som lycka i mindre formella sammanhang, ger viktig information
            om människors livskvalité och att statistiska myndigheter bör
            ta med frågor om detta i sina undersökningar.
          </p>
          <p xml:id="i-XHPoBxN7knE3GLLbdVezn">
            Som ett exempel på hur fel det kan bli om man förväxlar BNP med
            välfärd nämner författarna att förekomsten av omfattande bilköer
            kan öka BNP genom att det får bilarna att dra mer bensin, men
            det leder definitivt inte till ökad livskvalitet.
          </p>
          <p xml:id="i-Xx6ZiaW4z2pXwpLWKVGEQd">
            Intresset för lyckoforskning och hur den kan användas inom politiken
            växer. Vi vill dock framhålla att lyckoforskningen fortfarande
            är ett ungt fält som befinner sig i en intressant utveckling.
            Lyckoforskningen kan ge oss nya verktyg för att analysera samhället
            och politiska förslag, och den kan redan nu bidra med att sätta
            fokus på vad som är viktigt.
          </p>
          <p xml:id="i-UH6PuUr51yZi9tRDQcsHLQ">
            Lyckoforskningens utveckling har redan nått så långt att det
            börjat utges studentlitteratur i ämnet på svenska. För den som
            önskar en bred, men ändå grundlig bild av fältet så finns Bengt
            Brüldes bok Lycka och lidande. Den brittiske nationalekonomen
            Richard Layard vid London School of Economics har publicerat boken
            Happiness lessons from a new science som fokuserar på de lyckoförstärkande
            och lyckominskande faktorer som kan påverkas genom politiska beslut.
            Det är inga större överraskningar, men det riktigt intressanta
            är att man nu kvantifierat faktorerna och att de har vetenskapligt
            stöd. De bör därför beaktas i den politiska diskussionen. Även
            Johan Norberg har skrivit i ämnet, även om hans grundhållning
            till politiska insatser är betydligt mer skeptisk än socialdemokraten
            Layards. Det finns nu en bred och ständigt växande litteratur
            i ämnet och det här är bara några exempel.
          </p>
          <head type="h1" xml:id="i-CBZuFe2aPZ8VWyQpnknV5V">
            Lyckoforskningen hör hemma i politiken
          </head>
          <p xml:id="i-PRkJULLvLonjvaW6xm64vV">
            Det är viktigt att komma ihåg att politiken och samhället inte
            kan göra människor lyckliga, men väl, utifrån kunskap om vad som
            krävs, skapa så goda förutsättningar för lycka som möjligt. Det
            bör också särskilt framhållas att det ofta är lättare att lindra
            olycka än att öka lycka genom samhälleliga insatser.
          </p>
          <p xml:id="i-3HH7JHyhYeJLwy5VHKiNXj">
            Ett annat av de mest intressanta forskningsrönen är hur lite
            ekonomisk tillväxt verkar betyda för människors lycka i länder
            som redan är rika. I fattiga länder finns det ett starkt samband
            mellan lycka och tillväxt, men i rika länder som Sverige finns
            det andra saker som betyder mer för människors lycka. Saker som
            trygghet, låg arbetslöshet, starka sociala nätverk och en väl
            fungerande demokrati är områden som lyfts fram.
          </p>
          <p xml:id="i-NnreoY64jjihYSWBNB7nko">
            Forskning måste alltid tolkas innan den omsätts i politik, och
            det gäller förstås även lyckoforskningen. Även om det finns ett
            betydande utrymme för tolkningar när det gäller lyckoforskningens
            slutsatser såsom det brukar vara i samhällsvetenskapliga sammanhang
            så kan ändå forskningen ge vägledning i viktiga frågor.
          </p>
          <p xml:id="i-6X4vGZFvVL7LKSa97bz9PP">
            Det verkligt intressanta med lyckoforskningen är att den gör
            det möjligt att mäta och sätta siffror på resonemang kring den
            mänskliga lyckan. Det gör det betydligt enklare för oss politiker
            att prioritera och väga nyttan av olika förslag. Det blir inte
            heller lika enkelt för politiker att blunda för negativa konsekvenser
            av sina förslag om man fått siffror på hur de slår.
          </p>
          <p xml:id="i-6Yp7couCbugn19zmHqF369">
            Det är möjligt att föra en seriös diskussion om hur man med politiska
            beslut baserade på forskningsresultat kan öka förutsättningarna
            för att göra människor lyckligare, inte bara rikare. Vi ser fram
            emot en framtid då lyckoforskningen blir en lika självklar del
            av politiken som nationalekonomin. Men för att möjliggöra den
            diskussionen så behöver det fastställas lämpliga mått på lycka
            eller välbefinnande, och lämpliga lyckoindex behöver definieras.
            Lyckan bör mätas regelbundet och lyckoindex redovisas på samma
            sätt som BNP och övriga välfärdsindex. För att få bra resultat
            är det också viktigt att vi satsar på att utveckla den svenska
            lyckoforskningen. Dessa administrativa åtgärder kommer inte att
            göra människor lyckligare i sig, men de kommer att skapa förutsättningar
            för en seriös politisk diskussion som tar intryck av forskningens
            framsteg.
          </p>
        </div>
        <div type="motSignatures">
          <list>
            <item xml:id="i-65Yx2NhjqSPgAvRkaAxY35" who="i-Q6UywURdDfH4kXfTm7hwEb">
              Max Andersson (mp)
            </item>
            <item xml:id="i-RvoQk1BqKZnFEXPVgfHE64" who="i-PPtpTU7erj7n8C4rdQihuK">
              Lage Rahm (mp)
            </item>
            <item xml:id="i-M2q1M6G69ErrpGCAJvfcyD" who="i-34FRvyXQKUigF3Qr9AwKJe">
              Bodil Ceballos (mp)
            </item>
            <item xml:id="i-U4Dd2DXoJgkjuNVZh4KA3d" who="i-2EZPhWWR7yHztg3zN2aNvh">
              Peter Rådberg (mp)
            </item>
            <item xml:id="i-RgDQZfneyZj6RitVx3AUyP" who="i-C2s3YhmmVmNkgvznmmnD4x">
              Per Bolund (mp)
            </item>
          </list>
        </div>
      </div>
    </body>
  </text>
</TEI>
