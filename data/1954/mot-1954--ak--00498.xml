<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__498/mot_1954__ak__498-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, nr 498.
          </p>
          <p>
            Nr 498,
          </p>
          <p>
            Av herrar Dahlén och Svensson i Ljungskile, i anledning av Kungl.
            Maj:ts proposition, nr 20, med förslag till allmän förfo- gandelag
            m.m.
          </p>
          <p>
            I proposition nr 20 framlägges bl. a. förslag till allmän förfogandelag
            och allmän ransoneringslag. Lagarna är avsedda att gälla om riket
            kommer i krig och vid krigsfara. Dessutom föreslås, att om inom
            riket — till följd av att detta har befunnit sig i krig, vid krig
            mellan främmande makter eller annan utom riket inträffad utomordentlig
            händelse — knapphet eller bety- dande fara för knapphet uppkommit
            på viss förnödenhet skall lagarna efter riksdagens samtycke kunna
            tillämpas. Fullmaktslagar av denna karaktär torde vara ofrånkomliga
            i händelse av krig eller krigsfara. Mera tveksamt är om likartad
            lagstiftning bör gälla även för fredstid i övrigt att användas
            i fall av utom riket inträffad utomor- dentlig händelse. Förfoganderättskommittén
            har stannat för att övervägande skäl synes tala för en sådan beredskapslagstiftning.
            Den allmänna tankegång, som ligger bakom detta ställningstagande,
            torde vara följande. Ett knapp- hetsläge kan även i fredstid uppstå
            på bl. a. ur försörjningssynpunkt viktiga förnödenheter. En lagstiftning
            avsedd för denna situation bör icke impro- viseras utan vara i
            god tid förberedd. Den bör därför beslutas under normala förhållanden.
            Som garanti för att den icke i onödan skall tillgripas måste riksdagen
            höras, innan Konungen äger rätt att tillämpa den. Det ligger åtskillig
            styrka i argumentet att en lagstiftning av denna karak- tär bör
            vara väl förberedd. Härför kräves emellertid ej att en sådan lagstift-
            ning beslutas långt i förväg. Material för en eventuellt behövlig
            lagstiftning — att gälla under exceptionella förhållanden — finnes
            i de förslag till all- män förfogandelag och allmän ransoneringslag,
            som Kungl. Maj:t framlagt. Någon tidsutdräkt behöver det inte
            föranleda, om eventuellt i något helt exceptionellt läge förutsättningarna
            för lagarnas tillämpning i vissa avseen- den behöver utsträckas.
            Det förutsättes nämligen, att Kungl. Maj:t hemstäl- ler hos riksdagen
            att få tillämpa dessa lagar under fredstid endast efter nog- grant
            övervägande inom Kungl. Maj:ts kansli. Och en sådan hemställan
            kräver i riksdagen och dess organ en allvarlig prövning. Sådana
            övervägan- den måste ske med utgångspunkt från ett aktuellt behov.
            Dessa övervägan- den kommer till stånd vare sig avgörande skall
            träffas om riksdagen med hänsyn till den speciella situationen
            skall medgiva att en redan given lag skall få tillämpas eller
            om ny lag skall stiftas. Ett allmänt förhandsgodkän- nande av
            att dessa lagar i deras helhet skulle kunna tillämpas under fredstid
            synes icke vara motiverat. Med tanke på svårigheterna att i tid
            avveckla viss krisadministration efter de egentliga krisårens
            slut torde riksdagen ha anled- ning visa återhållsamhet på denna
            punkt. Tveksamhet om lämpligheten av utredningens förslag på denna
            punkt har
          </p>
          <pb facs="riksdagen-motions-pdf/data/1954/mot_1954__ak__498/mot_1954__ak__498-002.pdf"/>
          <p>
            Motioner i Andra kammaren, nr 498. 11
          </p>
          <p>
            också uttalats av en rad remissinstanser, bl. a. riksnämnden
            för ekonomisk försvarsberedskap, Stockholms handelskammare, Kooperativa
            förbundet och Sveriges grossistförbund. Riksnämnden bestrider
            icke att behov av full- makter för Kungl. Maj:t kan föreligga
            även om riket icke är i krig eller krigsfara. Enligt riksnämndens
            uppfattning torde dock frågan om i vilken utsträckning och under
            vilka förutsättningar regleringsåtgärder bör tillgri- pas i fredstid
            ofta bli föremål för delade meningar. Bestämmelser härom behövs
            inte i förväg, då det står Kungl. Maj:t och riksdagen fritt att
            vid behov besluta om erforderliga åtgärder. Grossistförbundet
            befarar, att de begreppsbestämningar, som skall gälla vid lagens
            användande i fredstid, är så tänjbara och obestämbara, att en
            bedömning med inslag av de mest skif- tande politiska mål kan
            leda till otillfredsställande resultat. Kooperativa förbundets
            styrelse anför bl. a. följande: » Styrelsen finner för sin del,
            att varje kritisk försörjningssituation, vilken ej kan bemästras
            på annat sätt, i sista hand kräver statsmakternas ingri- pande
            med för ändamålet påkallad lagstiftning av undantagsnatur. Detta
            innebär icke, att styrelsen anser, att innevarande läge för vårt
            land kräver, att sådan lagstiftning skall omedelbart sättas i
            kraft, vare sig på grundval av nu gällande förfogandelag, vars
            giltighet utlöper i juni 1953, eller med stöd av annan lagstiftning,
            som avser att ersätta denna. Det är dock i allo att tillråda,
            att en ramlagstiftning för sådana åtgärder finnes färdigställd
            och utfärdad för krigsfall, som i betraktande av det moderna krigets
            natur kräver synnerligen snabba ingripanden till skydd för folkförsörjningen
            och för konsumenternas berättigade intressen av att förebygga
            att priserna upp- skruvas, att viktiga förnödenheter undanhållas
            från marknaden etc. Styrel- sen kan däremot icke finna en sådan
            ramlagstiftning i egentlig mening ända- målsenlig för att bemästra
            knapphetssituationer i fredstid, vilka kunna upp- träda av högst
            växlande orsaker och åtföljas av högst växlande yttringar. Det
            nu i $ 1, andra stycket (tredje stycket i propositionen) angivna
            fallet för ikraftträdande av lagstiftningen kräver under alla
            förhållanden en, for- mellt sett, normal riksdagsbehandling, och
            det förefaller då egendomligt varför denna skulle omfatta frågan,
            vilka delar av en i förväg uppgjord ram- lagstiftning som skulle
            sättas i kraft, i stället för en kungl. proposition berörande
            erforderliga befogenheter för Kungl. Maj:t avpassade efter sär-
            arten av den situation, som vid tillfället inträtt. Styrelsen
            vill därför förorda, att de i 8 1, andra stycket, av den föreslagna
            allmänna förfogandelagen och allmänna ransoneringslagen föreslagna
            bestämmelserna uteslutas och lagför- slagen i övrigt omarbetas,
            så att de gälla endast för krig eller krigsfara.» De resta invändningarna
            synes äga sådan styrka, att riksdagen nu bör avböja att fatta
            beslut om lagstiftning avsedd att användas även under fredstid.
            Med anledning härav hemställes, att riksdagen för sin del ville
            besluta att allmänna förfo- gandelagen och allmänna ransoneringslagen
            måtte avse endast förhållanden under krig och krigsfara och icke
            som Kungl. Maj:t föreslagit även under fredstid i övrigt. Stockholm
            den 2 februari 1954. Olle Dahlén. Wald. Svensson.
          </p>
        </div>
      </div>
    </body>
  </text>
</TEI>
