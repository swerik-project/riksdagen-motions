<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00251">
  <teiHeader>
    <fileDesc>
      <titleStmt>
        <title>Mänskliga rättigheter</title>
        <author corresp="i-PgfrE9pakWspkNp9dr9ejT i-9BhJo8qQot8sFJg6YMJxQP">av Irene Oskarsson och Caroline Szyber (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mänskliga rättigheter</title>
          <idno type="rdwebb">GZ02U251</idno>
          <rs type="number">U251</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U251/text</ref>
          <ref type="dokument_url_html">http://data.riksdagen.se/dokument/GZ02U251</ref>
          <ref type="dokumentstatus_url_xml">http://data.riksdagen.se/dokumentstatus/GZ02U251</ref>
          <ref type="doc">http://data.riksdagen.se/fil/8BB36F70-0B90-4266-B63F-A3AB1E3DD3BB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-9BhJo8qQot8sFJg6YMJxQP</idno>
            <name>Irene Oskarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GKJrDimd2D7pgSS3iGuqrj" type="signed"/>
        <correspContext corresp="i-GKJrDimd2D7pgSS3iGuqrj">
          <note type="signatory" corresp="i-PgfrE9pakWspkNp9dr9ejT"/>
          <note type="signatory" corresp="i-9BhJo8qQot8sFJg6YMJxQP"/>
        </correspContext>
        <correspAction type="numbering" xml:id="i-owigLYBv8V2vspRWZKuzj">
          <date when="2011-10-05"/>
        </correspAction>
        <correspAction type="submission" xml:id="i-Cpp2DHo2iYRYq2JNhH9KzU">
          <date when="2011-10-04"/>
        </correspAction>
        <correspAction type="transfer" xml:id="i-RYPWorvaiPAFGnCv8JdFx1">
          <date when="2011-10-03"/>
        </correspAction>
        <correspAction type="assigned" xml:id="i-Amc7VNKiRDXEGJ1eS2G2cZ"/>
        <correspContext corresp="i-Amc7VNKiRDXEGJ1eS2G2cZ">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-LvGEyJaHxGRA3sLX5WMUgx">
            Förslag till riksdagsbeslut
          </head>
          <list style="ol">
            <item xml:id="i-SeBQgnq5eveZoxSknJ1X2n">
              Riksdagen tillkännager för regeringen som sin mening vad som
              anförs i motionen om att Sverige ska vara ett föredöme när det
              gäller att inom landet upplysa om och försvara mänskliga rättigheter.
              1
            </item>
            <item xml:id="i-GLgm4X9pQj9AjHAVnwzb4N">
              Riksdagen tillkännager för regeringen som sin mening vad som
              anförs i motionen om att Sverige med all kraft ska främja mänskliga
              rättigheter i utrikespolitiken.
            </item>
          </list>
          <p xml:id="i-GEjb1R4V8UumGHtHM2xyAR">
            1 Yrkande 1 hänvisat till KU.
          </p>
        </div>
        <div type="motContent">
          <head type="h1" xml:id="i-JvCZMbVngS1WBjzwtfTM52">
            Motivering
          </head>
          <p xml:id="i-EXWdMbR1TyDrJh8Y8Lo5os">
            Frågor om mänskliga rättigheter (MR) måste sättas högre på dagordningen.
            Likgiltighet kan aldrig paras med respekten för mänskliga rättigheter.
            Dessa rättigheter förutsätter ett konkret, aktivt engagemang.
          </p>
          <p xml:id="i-gZUPHGiyfB5RdDdQM7VFT">
            MR-frågorna måste tydligare lyftas fram i vår samlade utrikespolitik,
            inklusive i handels- och biståndspolitiken. Det är viktigt att
            betona att MR-frågorna inte bara hör till utrikespolitiken. De
            finns inom alla politikområden. Inte förrän vi inser det får arbetet
            för MR och demokrati den tyngd och vikt som det måste ha.
          </p>
          <p xml:id="i-E9Xm8kSHwSMGwZnAQPqgbu">
            Brist på demokrati och mänskliga rättigheter förorsakar ofta
            djupa sociala klyftor som förhindrar fattiga att förbättra sin
            egen situation. Respekt för individens mänskliga rättigheter och
            en demokratisk samhällsutveckling som ger människor möjligheter
            att förbättra sin livssituation har i sig ett egenvärde men utgör
            också förutsättningen för att bekämpa fattigdom, skapa säkerhet
            och uppnå en rättvis och hållbar utveckling både lokalt och globalt.
          </p>
          <p xml:id="i-XcZ18WdEqQvZsLcCvWSmzn">
            Även i alla väl etablerade demokratier finns tendenser och riktningar
            som är oförenliga med de mänskliga fri- och rättigheterna. I alla
            demokratier finns rörelser i riktning bort från en gång beslutade
            MR-normer. Det kan handla om rasism, människohandel och slavhandel,
            behandlingen av minoriteter, kvinnomisshandel eller åldersdiskriminering.
          </p>
          <head type="h2" xml:id="i-JLkWdzY8bgMPpgaqr5dg4G">
            Grundläggande MR-dokument
          </head>
          <p xml:id="i-S7zYLmTA11pAB7pN8QEDbZ">
            Förenta nationernas generalförsamling antog den allmänna förklaringen
            om de mänskliga rättigheterna den 10 december 1948. Förklaringen
            uttrycker en gemensam värdegrund i synen på människan och förhållandet
            mellan stat och individ. Människans rättigheter är universella
            och överordnade politiska, ekonomiska, religiösa och kulturella
            skillnader.
          </p>
          <p xml:id="i-VbxkYn174eGcha2WjhD8jx">
            Först 1967 skrevs två konventioner för att juridiskt reglera
            de rättigheter som deklarerats i den allmänna förklaringen 19
            år tidigare. Konventionen om ekonomiska, sociala och kulturella
            rättigheter (ICESCR) reglerar exempelvis rätten till utbildning,
            arbete och sjukvård, medan konventionen om medborgerliga och politiska
            rättigheter (ICCPR) bland annat reglerar rätten till fria val
            samt yttrande- och religionsfrihet.
          </p>
          <p xml:id="i-PTT3YCyeRbhLwivRtefcFN">
            Bakgrunden till att det blev två konventioner och inte en var
            de spända relationerna mellan öst- och västblocken under det kalla
            kriget. Man kunde inte enas om att alla rättigheter i den allmänna
            förklaringen var lika viktiga, utan Sovjet vidhöll att de ekonomiska,
            sociala och kulturella rättigheterna vägde tyngst, medan USA argumenterade
            för de medborgerliga och politiska rättigheterna.
          </p>
          <p xml:id="i-QSuMLCsnjDoTVu8iAGbYMA">
            De mänskliga rättigheterna är fortfarande politiskt mycket känsliga
            för många stater, även bland dem som ratificerat konventionerna.
            Vi får likväl inte glömma FN-stadgans portal­formuleringar: de
            mänskliga rättigheterna är rättigheter som tillkommer alla människor
            överallt. De är oberoende av politik, religion eller annan uppfattning,
            tradition, etnicitet, kultur och nationell lagstiftning.
          </p>
          <head type="h2" xml:id="i-12zm4B16h25BaW6pSsNA7A">
            Kristdemokrati och mänskliga rättigheter
          </head>
          <p xml:id="i-MkP3itDGUFhrqbwiAvDQ9z">
            Vi får inte förledas att tro att vi i Sverige är automatiskt
            garanterade våra mänskliga rättigheter. Även i vårt land förekommer
            kränkningar och vi bör ständigt vara uppmärksamma på detta. Som
            kristdemokrater är det vårt ansvar att värna alla människors lika
            värde, och vi bör särskilt vara på vår vakt mot rättighetskränkningar
            i miljöer där särskilt utsatta människor finns: inom barnomsorg
            och skola, inom sjuk- , äldre- och kriminalvård samt inom flyktingmottagning.
          </p>
          <p xml:id="i-Y4v9BF97WPu8HLAcNmACe">
            Det finns en uppenbar risk att svensk utrikes- och inrikespolitik
            fjärmas från värden förenliga med de mänskliga rättigheterna.
            Det kan ske i så små steg att förskjutningen knappt är märkbar.
            Vi kristdemokrater vill uppmärk­samma detta och arbeta för att
            värdegrunden åter respekteras. En kursändring krävs bort från
            årtionden av socialdemokratisk politik som alltför mycket bortsåg
            från det civila samhällets roll och ansvar i värnandet av de mänskliga
            rättigheterna.
          </p>
          <p xml:id="i-5QZYVDmW5crneCEmz9DpRo">
            Syskonskapstanken påbjuder även vårt medmänskliga ansvar gentemot
            dem som lever i andra länder. Detta innebär i praktiken att vi
            kristdemokrater även reagerar på kränkningar av de mänskliga rättigheterna
            som drabbar andra än svenskar. I samband med krig, torka och andra
            katastrofer är bristerna uppenbara och Sverige ger sitt stöd via
            biståndet. I många fall sker kränkningarna mer subtilt; det kan
            till exempel handla om begränsningar av yttrande- och mötesfriheten
            eller begränsningar av religionsfriheten. Här har Sverige ett
            särskilt ansvar att inte blunda för verkligheten utan istället
            ta aktiv ställning för människors fri- och rättigheter och mot
            repressiva staters inkräktande på desamma.
          </p>
          <p xml:id="i-43V6LbZ1LR3VunSgAzU8N5">
            Det är viktigt att ta tydlig politisk ställning för dem som försvarar
            de mänskliga rättigheterna i repressiva länder och som ofta gör
            det med risk för frihetsberövning, för utvisning eller för sina
            liv. Särskilt utsatta yrkesgrupper kan förutom politiker vara
            journalister, jurister, präster och andra religiösa ledare. Sverige
            verkar aktivt för att det svenska utvecklingssamarbetet främjar
            civilsamhälleliga insatser för skydd till MR-försvarare.
          </p>
          <p xml:id="i-L28dssaMDr5ZtHHGG6dPgJ">
            Även på den mer direkta politiska nivån kan och bör vi svenskar
            ta vårt ansvar och göra skillnad genom politiska uttalanden, diplomatiska
            förhandlingar och inte minst genom vårt regelverk för politisk
            asyl.
          </p>
          <p xml:id="i-WeVEcJSxxjaYbeW1oN5cp9">
            Som kristdemokrater anser vi att om dessa värden framhävdes ännu
            tydligare i den svenska utrikespolitiken, skulle Sverige få en
            större slagkraft och därmed kunna bedriva en mer proaktiv utrikespolitik.
            Vår utrikespolitik skulle berikas och fördjupas och agerandet
            vitaliseras, om den universella värdegrunden framställdes tydligare
            särskilt om den grundats på en inrikespolitik med djup och ärlig
            respekt för MR. Alltför länge har stater, inklusive Sverige, bedrivit
            en utrikespolitik som varit alltför fokuserad på nationell makt
            och där målet varit att öka det materiella välståndet i den egna
            nationen. Detta är inte tillräckligt. Etik, värderingar och principiella
            etiska ställningstaganden har alltför sällan tillåtits vägleda
            de utrikespolitiska beslutsfattarna. I detta avseende har vår
            utrikespolitik blivit fattig. Sverige ska vara ett föredöme när
            det gäller att inom landet upplysa om och försvara mänskliga rättigheter.
            Sverige ska med all kraft medverka i forum som diskuterar mänskliga
            rättigheter och kulturella skillnader.
          </p>
          <head type="h3" xml:id="i-5pwjKczdFVVAA4QAucpmMW">
            Utbildning och diskussion om de mänskliga rättigheterna
          </head>
          <p xml:id="i-Bc5hdFbuFNpA5RRoxGuTfX">
            Kunskap om de mänskliga rättigheterna bör inkluderas i den svenska
            utbildningen från ett tidigt stadium även fortsättningsvis. Av
            absolut högsta prioritet är att kunskapen om Förintelsens grymheter
            inte faller i glömska. Dess fasor utgör summan av hur det kan
            gå när de mänskliga rättigheterna systematiskt kränks. Den förra
            regeringens initiativ till Forum för levande historia var lovvärt
            men får inte leda till att vi invaggas i tron om att Förintelsen
            och dess konsekvenser därmed skulle vara avklarade och att eventuella
            kunskapsluckor skulle vara tilltäppta.
          </p>
          <p xml:id="i-FKcSFagYDcFsdcjMfkzBBF">
            Ögonvittnen från förintelselägren närmar sig slutet av sin levnad,
            men detta får inte innebära slutet på upplysningen om brott begångna
            i nazismens namn. Det är viktigt att vi i skolundervisningen inte
            räds att ta upp nutida ideologier och rörelser, även i Sverige,
            med liknande synsätt och idéer som beredde vägen för nazismens
            illdåd. En liknande strategi måste finnas när det gäller den historiska
            kunskapen om den stalinistiska kommunismens kränkning av mänskliga
            rättigheter. Också här finns anledning att med den historiska
            bakgrunden granska ideologiska följeslagare till stalinismen i
            vårt nutida samhälle. Riksdagen tillkännager för regeringen som
            sin mening vad som anförs i motionen om en nationell utbildningskampanj
            om kommunismens brott.
          </p>
          <p xml:id="i-V32ApbbEF3nxRginXUd1Ch">
            Det kommunistiska ideologins konsekvenser har varit fruktansvärda
            i vår närtid och geografiska närhet. Människor drabbade av dessa
            förbrytelser lever fortfarande runt om i vår värld, även i vårt
            eget land. I den regeringsförklaring som lästes upp hösten 2006
            sades: I skolan bör upplysningen om brott inspirerade av totalitära
            ideologier utvecklas. Också kommunismens brott mot mänskligheten
            ska uppmärksammas.
          </p>
          <p xml:id="i-GVd8ptuc4enJiEVwLPstPy">
            En omfattande undersökning bland Sveriges ungdomar, i åldern
            1520 år, som gjorts för några år sedan avslöjar att kunskaperna
            om dessa förbrytelser är i det närmaste obefintliga. Medan 95
            procent kände till Auschwitz, kände inte 90 procent av eleverna
            till Gulag. 43 procent tror att det totala antalet offer för kommunismen
            är en miljon eller färre; 18 procent tror att det är färre än
            10 000 världen över under hela 1900-talet.
          </p>
          <p xml:id="i-DRj4aANB398RDpHg8Tn64S">
            Undersökningen visar att den svenska skolan misslyckats med att
            överföra såväl kunskaper om centrala skeenden i vår nutidshistoria
            som de värderingar som vårt samhälle bygger på med utgångspunkt
            i det unika, lika och okränkbara människovärdet.
          </p>
          <p xml:id="i-EkRQ4JkCNmvdk44Ef8Lxfs">
            Det är hög tid att en informationskampanj om kommunismen och
            dess skuld till ca 100 miljoner människors död under 1900-talet
            genomförs på samma föredömliga sätt som kampanjen Om detta må
            ni berätta ..., en upplysningskampanj om nazismen och dess förbrytelser,
            inte minst förintelsen av sex miljoner judar.
          </p>
          <p xml:id="i-715duEPHD5FEvNVEMTVgAC">
            Även i ett internationellt sammanhang måste kunskapsutbytet öka.
            Vi måste lära av hur andra resonerar om MR. Afrikaner, amerikaner,
            araber, asiater och européer bör fortsätta träffas i olika internationella
            forum för att diskutera MR och för att ta del av varandras olika
            synsätt och erfarenheter. Detta sker nu i FN:s regi, men Sverige
            bör även bilateralt utveckla och fördjupa detta slags erfarenhetsutbyte.
            Ledorden måste vara ödmjukhet, respekt och förståelse för varandras
            kulturer och religioner, utan att det för den skull tummas på
            det faktumet att rättigheterna är universella.
          </p>
        </div>
        <div type="motSignatures">
          <list>
            <item xml:id="i-DbvyuxtGeTy5fdgCWiLK6d" who="i-9BhJo8qQot8sFJg6YMJxQP">
              Irene Oskarsson (KD)
            </item>
            <item xml:id="i-SgTTRwARAh6Sf161PMGzBA" who="i-PgfrE9pakWspkNp9dr9ejT">
              Caroline Szyber (KD)
            </item>
          </list>
        </div>
      </div>
    </body>
  </text>
</TEI>
