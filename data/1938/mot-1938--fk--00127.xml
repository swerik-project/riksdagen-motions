<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__fk__127/mot_1938__fk__127-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 127. 11
          </p>
          <p>
            Nr 127.
          </p>
          <p>
            Av herr Lindström, angående statlig kasko- och lastförsäkring
            för mindre fartyg i fraktfart.
          </p>
          <p>
            Sjöförsäkringsrörelsen i vårt land är mycket omfattande. Enligt
            Statistisk Årsbok för år 1937 utgjorde år 1935 premieinkomsten
            för svenska bolags sjö- försäkringsrörelse 17,486,300 kronor.
            Utbetalningar för försäkringsfall under samma år uppgingo till
            11,151,600 kronor. I förvaltningskostnader för nämnda år redovisar
            Statistisk Årsbok en summa av 6,148,100 kronor. Ärsbokens siffer-
            språk är på denna punkt dunkelt, men man torde kunna utgå ifrån
            att i be- greppet ”förvaltningskostnader” ingår även bolagens
            vinst. Hur stor denna vinst är kan man med Statistisk Årsbok som
            material icke bedöma. De tillgäng- liga siffrorna giva dock vid
            handen att den måste vara avsevärd. Detta anta- gande stödes i
            hög grad av de uppgifter rörande sjöassuransbolagens utdel- ningar,
            som äro att hämta ur Aktieägarens Uppslagsbok 1937—1938. Några
            av dessa uppgifter lämnas här: Utdelning i procent av
          </p>
          <p>
            aktiekapitalet Bolag 1934 1935 1936 Försäkringsaktiebolaget Atlantica,
            Göteborg .........-++ 13 13 13 Sjöförsäkringsaktiebolaget Gauthiod,
            Göteborg ........-- 8,5 10 10 Sveriges Allmänna Sjöförsäkringsaktiebolag,
            Göteborg .. 12 12 12 Aktiebolaget Sjöassurans Kompaniet, Stockholm
            ........ 12 12 12 Stockholms Sjöförsäkringsaktiebolag, Stockholm
            ........ 15 15 15 Sjöförsäkrings-Aktiebolaget Ägir, Stockholm
            ........-+++ 14 14 14 Sjöförsäkringsaktiebolaget Öresund, Malmö
            .......-+--++ 12,5 = 12,5 = 12,5
          </p>
          <p>
            Denna så lukrativa privatdrivna rörelse har i hög grad statens
            medverkan vid uppkomsten av dess vinster. En hel rad åtgärder,
            som staten måst vidtaga för att skydda medborgares liv och egendom,
            inordna sig såsom naturliga led i sjöassuransbolagens vinstapparat.
            Vi ha exempelvis fartygsinspektionen, In- spektionens uppgift
            är att utöva tillsyn över fartyg genom passagerarfartygs- och
            sjövärdighetsbesiktningar samt inspektioner för att utröna huruvida
            fartyg må anses sjövärdigt med hänsyn till dess användning och
            den fart, för vilken det nyttjas eller är avsett att nyttjas,
            samt huruvida fartyget är i sjövärdigt skick (Lag om tillsyn av
            fartyg och Kungl. Maj:ts förordning med närmare föreskrifter om
            tillsyn av fartyg). Dessa undersökningar äro avgiftsfria. Genom
            dem kommer fartygsinspektionen att vara sjöassuransbolagen till
            icke ringa hjälp, då de senare i många fall slippa, ja helt enkelt
            icke behöva verkställa besiktningar och undersökningar ombord
            på assurerade fartyg. Detta måste
          </p>
          <pb facs="riksdagen-motions-pdf/data/1938/mot_1938__fk__127/mot_1938__fk__127-002.pdf"/>
          <p>
            12 Motioner i Första kammaren, Nr 127.
          </p>
          <p>
            betyda en ren ekonomisk vinst för sjöassuransbolagen. Bolagens
            redan förut höga administrationskostnader skulle bli ännu högre,
            om de icke hade denna förmån. Även andra statsinstitutioner gynna
            direkt eller indirekt sjöassuransbolagen. Bland dem märkas sjökarteverket,
            som utför sjömätningar, upplodningar och utgiver publikationen
            Underrättelser för sjöfarande, vilken är avgiftsfri. Vi ha vidare
            fyrverket, som genom fyrar och sjömärken (för vilka fartygen i
            viss mån få betala fyr- och båkavgifter) ovedersägligen minskar
            riskerna för strandningar m. m. Radion har i hög grad minskat
            riskerna för större sjöolyckor. Svenska staten håller ett flertal
            kuststationer med ständig bevakning, vilka äro i stånd att mottaga
            eventuella nödsignaler från fartyg, vidare befordra dem till bärg-
            ningsbolag samt på så sätt minska riskerna (särskilt för s. k.
            totalförlust) av fartyg och last. S. k. radiofyrar finnas redan
            på en del fyrskepp för fartygs navigering och orientering. Enligt
            uppgjord plan skall staten installera ytter- ligare radiofyrar
            för hela svenska kusten. I tjocka äro dylika radiofyrar oftast
            de enda medel, genom vilka ortsbestämningar kunna verkställas.
            Även under- vattenssignaleringsstationer finnas installerade på
            fyrskepp. Det är sålunda ovedersägligt att staten gör mycket.
            för att minska sjö- assuransbolagens förlustrisker. I själva verket
            är hela sjöassuransrörelsen så beroende av statens olika åtgärder,
            att det redan av den anledningen vore natur- ligt att denna rörelse
            direkt förvandlades till en statens verksamhet. Ett statligt sjöassuransföretag
            skulle på ett smidigt och lämpligt sätt kunna samverka 1 första
            hand med fartygsinspektionen och därefter med lotsverket. Med
            hänsyn till den samhälleliga funktion, som sjöassuransrörelsen
            har, ligger det nära till hands att påyrka en utredning om dess
            snara övertagande i statens hand. Ett sådant yrkande skall dock
            icke i detta sammanhang ställas. Det understrykes emellertid av
            vad som i det följande anföres. i | Om man slår upp Sveriges skeppslista
            1937, skall man finna att förteck- ningen över ångfartyg och motorfartyg
            upptager 67 uppslag, förteckningen över segelfartyg med hjälpmaskin
            (s. k. motorseglare).33 uppslag och segel- fartyg 7 uppslag. Vad
            antalet beträffar utgöra sålunda motorseglarna en stor del av
            vår handelsflotta. Självklart är proportionen i. fråga om tonnaget
            en helt annan. Enligt skeppslistan finnes enbart i Göteborgs och
            Bohus län inemot fyrahundra motorseglare. En icke ringa del av
            denna krishärjade landsändas befolkning försörjer sig på kustfrakter
            med motorseglare, Om gynnsammare villkor bereddes för denna speciella
            lasttrafik skulle utan tvivel ännu flera människor kunna erhålla
            sitt uppehälle genom densamma. Ett avgörande hinder däremot är
            emellertid sjöassuransbolagens fraktförsäkringspolitik mot dessa
            motorseglare. Förhållandet är det, att när varor skola fraktas
            på sjön, så är assurans- avgiften mycket större för motorseglaren
            än för ång- eller motorfartyget, fastän sjövärdigheten numera
            i de flesta fall är lika. Ofta kan till och med sjövärdig-
          </p>
          <pb facs="riksdagen-motions-pdf/data/1938/mot_1938__fk__127/mot_1938__fk__127-003.pdf"/>
          <p>
            Motioner i Första kammaren, Nr 127. 13
          </p>
          <p>
            heten vara större hos en modern motorseglare än en mindre ångare.
            Då assurans- avgiften stiger i förhållande till den fraktade varans
            värde, kan motorseglaren endast konkurrera med andra fartyg, då
            det gäller frakter av billigare varuslag, och dessa äro i regel
            betalda med lägre fraktavgifter än varor av större värde. Ur en
            framställning från ett antal motorseglare rörande här berörda
            för- hållanden anföres följande till frågans belysning: ”Man behöver
            icke vara sjöman för att förstå, vilken orättvisa detta är för
            motorseglarna, som många gånger äro mera sjövärdiga än mindre
            ångare eller mindre motorfartyg. Man tänke sig en holländsk läktare
            med lastlucka i hela däckets längd. Denna läktare kallas motorfartyg
            och har ångfartygens billiga assuranstariff, men den förstklassiga
            motorseglaren, som har tio gånger så stor sjövärdighet, får betala
            den för motorseglare dyra tariffen. Detta får man kalla dålig
            anpassning från assuradörernas sida ur motorseglarsynpunkt. Men
            ur stor- redarsynpunkt kanske det ter sig riktigt, ty de mindre
            bliva då icke så konkur- renskraftiga.”” i Till denna framställning
            fogas några intyg (bil. 1—4), som genom kon- kreta exempel belysa
            hur det står till i här berörda avseende. Exemplifieringen understryker
            att de med redarintresset samarbetande sjöassuransbolagen icke
            handhava dessa ting på ett sätt, som är förenligt med en skötsam
            och arbets- duglig medborgargrupps intressen. Förhållandet med
            sjöassuransbolagens tarif- fer för motorseglarnas fraktförsäkringar
            är i själva verket ytterligare ett skäl, som talar för hela sjöassuransrörelsens
            socialisering. Som redan sagts kommer dock ett sådant yrkande
            icke i detta sammanhang att ställas. Om här behand- lade fråga
            icke kan lösas, tvingar dock det totala socialiseringskravet för
            rörel- sen i fråga sig med nödvändighet fram inom en snar framtid.
            Vad denna framställning närmast avser är att få upp frågan om
            en statlig försäkring för mindre fartyg och deras laster. Detta
            kunde eventuellt ordnas på det sättet, att segelfartygens assuradörer
            gingo in i ett av staten kontrollerat försäkringsföretag och däri
            insatte sina fonder. Staten skulle insätta resten av det behövliga
            fondkapitalet. Administrationen kunde i början eventuellt skötas
            av fartygsinspektionen. Försäkringen skulle gälla såväl kasko-
            som varuför- säkring. Det torde emellertid vara ogörligt att utan
            en grundlig utredning komma fram till ett hållbart och lämpligt
            förslag i frågan. Därför hemställes,
          </p>
          <p>
            att riksdagen måtte besluta att hos Kungl. Maj:t anhålla om utredning
            rörande möjligheten att med statens bistånd anordna en lämplig
            form för kasko- och lastförsäkring för mindre fartyg i fraktfart,
            särskilt s. k. motorseglare, samt att Kungl. Maj:t måtte till
            riksdagen framkomma med de förslag, till vilka utredningen giver
            anledning. Stockholm den 22 januari 1938. Rickard Lindström.
          </p>
          <pb facs="riksdagen-motions-pdf/data/1938/mot_1938__fk__127/mot_1938__fk__127-004.pdf"/>
          <p>
            14 Motioner i Första kammaren, Nr 127.
          </p>
          <p>
            Bilaga 1.
          </p>
          <p>
            (Avskrift.)
          </p>
          <p>
            På begäran intygas härmed att assuranspremierna mellan ångare
            och motor- seglare utgöra så stor skillnad, att herrar befraktare
            i många fall föredraga att skeppa sitt gods med ångare som t.
            ex. vid följande fall: Till Göteborg inkom ett parti bly fr. importångare,
            som skulle vidare- befordras till Oskarshamn och anställdes härför
            en motorseglare till en frakt
          </p>
          <p>
            av kr. 6:— per ton. Vid närmare undersökning med assurans visade
            det sig att avlastaren kunde betala en ångare kr. 9:— per ton
            och ändå få varan billigare trans-
          </p>
          <p>
            porterad till destinationsorten. Premien för ångare utgör 0,2
            proc. emot M/s 0,9 proc. under vinter- månader. Under sommartid
            är det mindre skillnad, dock som i nämnda fall kan det utgöra
            en differens på över 400:— kr., då lastens värde enligt upp- gift
            belöpte sig till 1,000:— kronor per ton och partiet utgjorde 100
            ton. Göteborg den 5 jan. 1938. Sven Kihlbaum, skeppsmäklare.
          </p>
          <p>
            Bilaga 2. (Avskrift.)
          </p>
          <p>
            Härmed ber jag få anföra ett exempel, som belyser skillnaden
            beträffande assuranspremierna å M/fartyg och segelfartyg med hjälpmotor.
            I oktober månad 1934 befraktades mitt fartyg ”Westkust”, hemma
            uti Donsö, med 170 ton mjöl i skr. fr. Nyköping till Nordmaling
            och Umeå. Vid underhandlingarna som fördes mellan skeppsmäklare
            i Stockholm och Kvarn-
          </p>
          <p>
            bolaget därst. framkom att avlastaren varit van att betala kr.
            10:— per ton med M/f., men som lastassuransen fordrade 2 kr. per
            ton extra för M/seglare, så måste jag reducera frakten motsvarande
            belopp, alltså kr. 8:— per ton,
          </p>
          <p>
            i frakt. Denna reducering kom sig därav att ”Westkust” är riggad
            med fullt segelställ och kommer under benämning segelfartyg med
            hjälpmaskin. Efter framkomsten till Umeå fingo vi besök av grosshandlaren
            som var emottagare och efter diskussion om frakten uttalade han
            sin förvåning här- över och uttalade sig om att han fått last
            med M/fartyg som både varit skadad av väta och sönderrivna säckar
            ete. så att han för sin del föredrog mycket hellre ett sådant
            fartyg som ””Westkust” än flera s. k. motorfartyg som han fått
            tidigare. Ur sjömanssynpunkt sett hava vi stor erfarenhet från
            hösten 1936, då mig veterligt ej mindre än 4 båtar låg och drev
            i Nordsjön med förlorad pro- peller och voro nära att bliva nedbrutna
            av överbrytande sjö, och behövde assistans från bärgnings- eller
            andra ångare för att komma till hamn, under det att ett segelfartyg
            med hjälpmaskin kan klara situationen själv med sina segel och
            med tillhjälp av dessa kunna rida ut en riktig storm utan fara
            för nedbrytning eller ovanbordsskador. Donsö den 7 januari 1938.
            Olof Hansson, redare för M/s ”Westkust”.
          </p>
          <pb facs="riksdagen-motions-pdf/data/1938/mot_1938__fk__127/mot_1938__fk__127-005.pdf"/>
          <p>
            Motioner 1 Första kammaren, Nr 127. 15
          </p>
          <p>
            Bilaga 3. (Avskrift.) Aktiebolaget Göteborgs Skeppsmäklerikontor
            — Auktoriserad skepps- klarerare.
          </p>
          <p>
            På begäran bedja vi härmed få meddela, att, enligt uppgift som
            vi fått från trovärdig avlastare härstädes, en differens å assuranskostnader
            för ångare och motorseglare för sill i tunnor från Göteborg till
            Stockholm, skulle utgöra cirka 30 öre per tunna billigare med
            ångare. Göteborg den 5 januari 1938. A.-B. Göteborgs Skeppsmäklerikontor
            Olofsson.
          </p>
          <p>
            Buaga 4.
          </p>
          <p>
            (Avskrift.) Intyg.
          </p>
          <p>
            På begäran intygas härmed, att det händer ofta, att motorseglare
            äro orätt- vist betyngda med den olägenheten, att varor, särskilt
            av det dyrare slaget, som sändas med dessa fartyg, äro belagda
            med avsevärt högre assuranspremier än motsvarande varor som sändas
            med ång- och motorfartyg. Med denna olägenhet har jag haft att
            kämpa med under min mångåriga verksamhet som redare, fast att
            jag alltid försökt att tillhandahålla så först- klassigt tonnage
            som det varit möjligt. Som ett ex. kan nämnas, att på hösten 1937
            avslutades ett fraktavtal för en ångare ”Edvard”” samt en motorseglare
            ”Rane” från hamnar i södra Sverige till hamn i Vänern. Trots att
            det endast skilde 60 öre i tariffen i frakt, fick jag för min
            1:sta klass motorseglare ”Rane”” nöja mig med kronor 1:25 mindre
            per ton i frakt med den motiveringen, att ”Rane”” var motorseglare,
            och för motorseglare var det dyrare assuranspre- mier på varorna.
            I ovanstående fall var det ett belopp på 182 kronor mindre som
            kom mig tillgodo för denna last. Och vad sjövärdigheten beträffar
            bhbe- höver man icke vara sjöman för att bedöma att ”Ranes” sjövärdighet
            var större än ”Edvards””. Liknande svårigheter har motorseglarna
            att kämpa med ideligen. Assu- radörerna ha vid upprepade tillfällen
            blivit påminda om saken, men detta har ej lett till efterrättelse.
            Nordvik den 6 januari 1938. A. B. Nilsson.
          </p>
        </div>
      </div>
    </body>
  </text>
</TEI>
