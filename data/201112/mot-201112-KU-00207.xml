<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-KU-00207">
  <teiHeader>
    <fileDesc>
      <titleStmt>
        <title>Upphävande av skrivning om EU i grundlagen</title>
        <author corresp="i-NXkJirA9Eh3xDV8PPU3eVE i-TKwDinNn4twnLieK52EXRu">av Kent Ekeroth och Björn Söder (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Upphävande av skrivning om EU i grundlagen</title>
          <idno type="rdwebb">GZ02K207</idno>
          <rs type="number">K207</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GZ02K207/text</ref>
          <ref type="dokument_url_html">http://data.riksdagen.se/dokument/GZ02K207</ref>
          <ref type="dokumentstatus_url_xml">http://data.riksdagen.se/dokumentstatus/GZ02K207</ref>
          <ref type="doc">http://data.riksdagen.se/fil/E70C0788-8EA0-44E1-8C60-135575DD2739</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NXkJirA9Eh3xDV8PPU3eVE</idno>
            <name>Kent Ekeroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VZtoodxrEvw4mRJfEXFAxH" type="signed"/>
        <correspContext corresp="i-VZtoodxrEvw4mRJfEXFAxH">
          <note type="signatory" corresp="i-NXkJirA9Eh3xDV8PPU3eVE"/>
          <note type="signatory" corresp="i-TKwDinNn4twnLieK52EXRu"/>
        </correspContext>
        <correspAction xml:id="i-3YnJVYbsYmwTQeU6HBTHBh" type="numbering">
          <date when="2011-09-27"/>
        </correspAction>
        <correspAction xml:id="i-fDmcjbj2vazHA9itVhanw" type="submission">
          <date when="2011-09-23"/>
        </correspAction>
        <correspAction xml:id="i-F2r7AjQnsgfgEPA7AMjQCd" type="transfer">
          <date when="2011-09-21"/>
        </correspAction>
        <correspAction xml:id="i-DiVnQwDVy3kGv2jXjTRXHD" type="assigned"/>
        <correspContext corresp="i-DiVnQwDVy3kGv2jXjTRXHD">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XEWQSAB77rxpaPowKDf7io" type="motBody">
        <div xml:id="i-MuEm3Q3MV9sEnuhhVmXGwA" type="motProposal" subtype="förslag">
          <head xml:id="i-8PKU4GqpoXwZr493oahLXx">
            Förslag till riksdagsbeslut
          </head>
          <p xml:id="i-CcMg568BLfQScQg197KXCa">
            Riksdagen beslutar att upphäva bestämmelsen i 2 kap. 10 § regeringsformen
            om Sveriges medlemskap i EU.
          </p>
        </div>
        <div xml:id="i-NBSiK4BKYgf6HhXYwDaVTD" type="motContent">
          <head xml:id="i-WcUgiHiRrcx48KtHeEN5UV" type="h1">
            Motivering
          </head>
          <p xml:id="i-RrHEYKqbs8tLP1FM6T4RaM">
            Den 1 januari 2011 trädde nya grundlagsändringar i kraft. De
            ändrade bland annat rättighetsreglerna för att utöka utlänningars
            skydd, gjorde det möjligt för utlänningar att inneha känsliga
            positioner inom det svenska statsväsendet och grundlagsfäste vårt
            EU-medlemskap genom att skriva in det i det svenska statsskicket.
            Det sistnämnda har i grunden förändrat hur Sverige styrs och det
            står i direkt konflikt med portalparagrafen i regeringsformen
            som talar om att all offentlig makt i Sverige utgår från folket.
            Innan EU-inträdet 1995 så gjordes en utredning om hur EU skulle
            påverka våra grundlagar, EG och våra grundlagar, SOU 1993:14 .
            Deras slutsats redovisas nedan:
          </p>
          <p xml:id="i-Nb4vmSCTXGqi8TJ4WqZvyQ">
            En tredje utgångspunkt för utredningen var att det, om möjligt,
            borde undvikas att ett medlemskap och dess konsekvenser gavs grundlagsskydd
            redan i samband med ett svenskt tillträde. Man kunde inte utesluta
            möjligheten att gemenskaperna i en avlägsen framtid utvecklades
            på ett sådant sätt att Sverige fann anledning att dra sig ur ett
            samarbete. Det fanns vidare en risk för att svenska domstolar,
            trots ett riksdagsbeslut om utträde, skulle anse sig skyldiga
            att fortsätta ge gemenskapsrätten företräde om medlemskapet var
            grundlagsreglerat. Således borde riksdagen genom ett beslut med
            enkel majoritet kunna återta de beslutsbefogenheter som hade överlåtits
            till EG. Mot bakgrund av dessa resonemang och en juridisk analys
            av de krav som gemenskap srätten ställde på medlemsstaterna föreslog
            utredningen att följande bestämmelse om medlemskapet borde införas
            som en ny 1 kap. 10 § i regeringsformen.
          </p>
          <p xml:id="i-SHw1E1z4EpTcN6bvr7ZPhC">
            Har överenskommelse träffats om Sveriges anslutning till Europeiska
            gemenskaperna och riksdagen beslutat överlåta beslutsbefogenhet
            till gemenskaperna, gäller de förpliktelser som följer av anslutningen
            utan hinder av vad som föreskrivs i grundlag eller annan lag.
            Förslaget kritiserades av flera remissinstanser och i den politiska
            debatten (bl.a. myntades beteckningen plattläggningsparagrafen
            om bestämmelsen). Regeringen framhöll i prop. 1993/94:114 s. 15
            f. att regeringsformen inte skulle ändras så att Sverige band
            sig självt vid ett godtagande av gällande rättsläge inom EU. Sverige
            borde i stället bevara sin frihet att tillsammans med övriga suveräna
            medlemsländer utforma principerna för det framtida samarbetet.
            Mot den bakgrunden borde, enligt regeringen , den föreslagna bestämmelsen
            inte tas in i regeringsformen.
          </p>
          <p xml:id="i-AzWLHiuHVWvXkFjfKLqb8Z">
            EU har som bekant utvecklats i en helt annan riktning än det
            medlemskap som det svenska folket med knapp marginal röstade för
            1994. Då var det tal om ett frivilligt mellanstatligt samarbete
            som marknadsfördes som en större integration av handel och underlättande
            för vanligt folk att resa utan pass. Någon gemensam utrikespolitik
            eller överstatlig säkerhetspolitik var det inte tal om. Mycket
            vatten har flutit under broarna och i grundlagsutredningen (En
            reformerad grundlag, SOU 2008:125) beskrivs EU-medlemskapet på
            ett helt annat sätt:
          </p>
          <p xml:id="i-4rZU27YuebuR1EP7gC1AvY">
            Vårt medlemskap i EU är det internationella samarbete som har
            störst direkt påverkan på det svenska samhället, något som bl.a.
            kommer till uttryck genom den omfattande överlåtelse som har skett
            av svensk beslutanderätt från riksdag och regering till EU:s institutioner.
            En stor andel av de bestämmelser som svenska medborgare har att
            följa har numera sin grund i regler meddelade på EU-nivå och inte
            enligt regeringsformens bestämmelser om normgivning. De grundläggande
            bestämmelserna meddelas i dessa fall inte av riksdag eller regering
            utan av organ på EU-nivå.
          </p>
          <p xml:id="i-AKMmwWzgzK2K79sSkDp9ie">
            Gemenskapsrätten har på dessa områden företräde framför konkurrerande
            nationella bestämmelser, däribland i princip även regeringsformen
            och våra andra grundlagar. Den slutliga uttolkningen av sådana
            bestämmelser görs av EG-domstolen och inte av de domstolar som
            i regeringsformen utpekas som högsta dömande instanser, dvs. Högsta
            domstolen och Regeringsrätten. På de områden som berörs av en
            överlåtelse kan Sverige inte längre på egen hand ingå internationella
            överenskommelser med andra stater eller med internationella organisationer.
            På samarbetsområden som inte förutsätter överlåtelse av beslutanderätt
            något som i princip gäller vid polissamarbete och på straffrättens
            område samt inom utrikes- och säkerhetspolitiken har samarbetet
            formellt inte samma påtagliga inverkan på det svenska rättssystemet.
            I realiteten innebär dock även dessa samarbetsformer långtgående
            politiska och juridiska bindningar för Sverige.
          </p>
          <p xml:id="i-BX2ntBRRghGTsRCMNS4twN">
            Svart på vitt framgår att EU-rätten går före svensk rätt, att
            EU:s domsrätt står över svensk domsrätt och att Sveriges rätt
            att ingå internationella överenskommelser begränsas av EU. Sedan
            grundlagsutredningen gjordes så har även ett omfattande samarbete
            inletts rörande utrikespolitiken och säkerhetspolitiken. Vi har
            till exempel ett europeiskt UD med egen utrikesminister.
          </p>
          <head xml:id="i-vj35auQYWKZ48J39k7MeV" type="h2">
            Remissinstansers invändningar
          </head>
          <p xml:id="i-MZfBwB1xcrcpVyKJdZ42fs">
            Sieps, Svenska institutet för europapolitiska studier, ansåg
            att den föreslagna bestämmelsen i 1 kap. 10 § RF innebär att EU-medlemskapet
            blir en del av det svenska statskicket, vilket medför att gränserna
            för hur omfattande överlåtelser av beslutanderätt som är möjliga
            enligt 10 kap. 5 § RF blir än mer oklara.
          </p>
          <head xml:id="i-FAfrR3egXC9CioWGob6QDd" type="h2">
            Vår inställning
          </head>
          <p xml:id="i-125qhpEDHEaabLdynks3kA">
            Tiden talar emot EU. Europrojektet håller på att rasa samman
            och endast kraftiga interventioner från Europeiska centralbanken
            i kombination med frikostiga lån till stater som inte klarar av
            sin budget håller det vid liv. Euron är en del av EU även om man
            försökt profilera det som något som inte berör andra EU-medlemmar
            som inte är med i europrojektet. Sverige har gått in med huvudet
            före i ett medlemskap som inte påvisar några reella positiva effekter.
            Medlemskapet har nu mer kommit att handla om solidaritet med andra
            länder än att Sverige faktiskt gynnas av de 30 miljarder vi betalar
            in varje år till Bryssel. Man kan invända och säga att regeringsformen
            ska spegla de faktiska förhållandena för Sveriges statsskick.
            Att EU-medlemskapets grundlagsfästning bara visar på hur det faktiskt
            ser ut. Att EU har en särställning och att många av våra lagar
            har sin grund i EU; det är inte mer än naturligt att det också
            framgår av RF. Att handlingen är symbolisk. Och att ett utträde
            ur EU i vilket fall kommer att ta lång tid och ske stegvis; en
            grundlagsändring kommer inte att göra detta förfarande långsammare.
            Men då glömmer man också bort varför vi valde att inte grundlagsfästa
            EU-medlemskapet i och med tillträdet till EU.
          </p>
          <p xml:id="i-XwwZxBxjSYdXqX3ZP6YUWu">
            Anledningen till att man inte gjorde detta från början var just
            säkerhetsskäl; för det fall att samarbetet inte fungerade eller
            för det fall att man ansåg att detta inte skulle vara något beständigt
            så ville man ge Sverige en möjlighet till ett snabbt utträde.
            Goda argument som om möjligen klingar sannare idag än då. Nej,
            motiven till att införa EU i grundlagen är inte att man vill spegla
            statsskicket; det har fungerat väl utan att man tydliggjort detta.
            Den bakomliggande orsaken har varit att binda upp Sverige för
            en lång tid framöver i ett projekt som allt snabbare bryts sönder.
            Detta har man gjort utan någon som helst debatt om själva grundlagsändringen,
            mycket beroende på att Sverigedemokraterna inte satt i riksdagen
            när man klubbade igenom ändringen första gången. Utan någon debatt
            har man genomfört de mest grundläggande förändringarna i svensk
            grundlag på över 30 år, där man vitalt ändrat villkoren för vårt
            svenska statsskick. Numera utgår inte all offentlig makt från
            folket; detta vill vi ändra på. Riv upp grundlagsfästningen av
            EU-medlemskapet och ge svenskarna ett val och frihet.
          </p>
        </div>
        <div xml:id="i-Ry5nDgKx3b4sLEoUtsu7pN" type="signatureBlock">
          <list xml:id="i-9tv9oRkfru5KiSDj4SbQBS">
            <item xml:id="i-HsTvvy3x2hsTu12SfS4haJ" who="i-NXkJirA9Eh3xDV8PPU3eVE" type="signature">
              Kent Ekeroth (SD)
            </item>
            <item xml:id="i-BQn8BSFVP62nwrnkqhK19D" who="i-TKwDinNn4twnLieK52EXRu" type="signature">
              Björn Söder (SD)
            </item>
          </list>
        </div>
      </div>
    </body>
  </text>
</TEI>
