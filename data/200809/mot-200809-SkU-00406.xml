<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SkU-00406">
  <teiHeader>
    <fileDesc>
      <titleStmt>
        <title>Begränsad skattskyldighet för stiftelser med kulturändamål</title>
        <author corresp="i-jzGaaesAq8sGFLrFKnaY8">av Olof Lavesson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Begränsad skattskyldighet för stiftelser med kulturändamål</title>
          <idno type="rdwebb">GW02Sk406</idno>
          <rs type="number">Sk406</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GW02Sk406/text</ref>
          <ref type="dokument_url_html">http://data.riksdagen.se/dokument/GW02Sk406</ref>
          <ref type="dokumentstatus_url_xml">http://data.riksdagen.se/dokumentstatus/GW02Sk406</ref>
          <ref type="doc">http://data.riksdagen.se/fil/468D6602-7A0C-4A8D-AB32-B10066F591F8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-jzGaaesAq8sGFLrFKnaY8</idno>
            <name>Olof Lavesson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4d1oboeS8RDEDh9J12T7TJ" type="signed"/>
        <correspContext corresp="i-4d1oboeS8RDEDh9J12T7TJ">
          <note type="signatory" corresp="i-jzGaaesAq8sGFLrFKnaY8"/>
        </correspContext>
        <correspAction type="numbering" xml:id="i-K6B1HE1QrpdyzVxDB6F2ch">
          <date when="2008-10-08"/>
        </correspAction>
        <correspAction type="submission" xml:id="i-PxQWuRRhbtifwFknWPAtnj">
          <date when="2008-10-06"/>
        </correspAction>
        <correspAction type="transfer" xml:id="i-XUCRHMj1Yq3Zi8xBU7keLi">
          <date when="2008-10-06"/>
        </correspAction>
        <correspAction type="assigned" xml:id="i-C8X5bpRzQ19nGXSiXgNBp9"/>
        <correspContext corresp="i-C8X5bpRzQ19nGXSiXgNBp9">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-4TbYyeJCVojrjULctPiTXA">
            Förslag till riksdagsbeslut
          </head>
          <p xml:id="i-4jXWpiTwHugYUTpTZwbMaH">
            Riksdagen tillkännager för regeringen som sin mening vad som
            anförs i motionen om att även stiftelser som har som huvudsakligt
            ändamål att lämna bidrag för kulturändamål omfattas av begränsad
            skattskyldighet.
          </p>
        </div>
        <div type="motContent">
          <head type="h1" xml:id="i-HVrq4CwSenZdik9nVHq5sq">
            Motivering
          </head>
          <p xml:id="i-QuwjcC9Mcgeq8ubhW4LTBi">
            Jämfört med många andra länder i Västeuropa har kulturfinansieringen
            i Sverige en hög offentlig andel medan bidragen från enskilda
            och näringsliv är mindre. När utrymmet för ökad skattefinansiering
            varit begränsat eller saknats har detta inneburit att kulturområdet
            saknat expansionsutrymme.
          </p>
          <p xml:id="i-XxjBiMqSbApUhRryBLgqT2">
            Att se kulturverksamheternas finansiering som enbart en offentlig
            angelägenhet riskerar att verksamheterna tappar i bred samhällsförankring.
            Kulturens frihet värnas bäst när den kan baseras på stöd från
            många källor. Det handlar om ekonomiskt stöd från källor utanför
            den offentliga sektorn, men även om att ideella insatser ges större
            uppmärksamhet.
          </p>
          <p xml:id="i-WMhzQTB4XarPRzqGgjQ7tf">
            En av den sittande regeringens huvudlinjer på kulturpolitikens
            område har varit att öppna fler finansieringsvägar in i kulturen
            så att enskild och offentlig finansiering kan verka sida vid sida.
          </p>
          <p xml:id="i-9vDUSpyoBNb9XZZ1hzqoac">
            Stor del av vårt kulturliv bedrivs genom stöd från olika stiftelser.
            En stiftelse är en juridisk person, men inte en form för samverkan
            mellan flera personer som aktiebolaget och föreningen är. Stiftelsen
            har varken delägare eller medlemmar. Den har i stället en stiftelseförmögenhet
            som ska användas för ett visst ändamål.
          </p>
          <p xml:id="i-NwLkmZEiTFfMGbMTfmNqra">
            Enligt huvudregeln är stiftelser skattskyldiga till statlig inkomstskatt
            för all sin inkomst. Genom ett system av undantagsregler har vissa
            stiftelser helt eller delvis befriats från denna skattskyldighet.
          </p>
          <p xml:id="i-JA7HumUWuMrJk8FbsDie5W">
            Stiftelser har begränsad skattskyldighet om de uppfyller ändamålskravet
            enligt 7 kap. 4 § inkomstskattelagen vilken innebär att stiftelsen
            ska ha till huvudsakligt ändamål att främja vård och uppfostran
            av barn, lämna bidrag för undervisning eller utbildning, bedriva
            hjälpverksamhet bland behövande, främja vetenskaplig forskning,
            främja nordiskt samarbete eller stärka Sveriges försvar under
            samverkan med militär eller annan myndighet.
          </p>
          <p xml:id="i-QfmoP6Cv4u52PRtY2o8At2">
            Det är förvånande att inte kulturändamål ingår i ändamålskravet,
            till skillnad mot vetenskaplig forskning och utbildning. Har man
            ambitionen att fler ska motiveras att ekonomiskt stödja kulturlivet,
            är det också rimligt att man uppmuntrar detta genom rimliga regler
            för stiftelser. Därför vore det befogat med en komplettering av
            ändamålsparagrafen så att även stiftelser som har som huvudsakligt
            ändamål att lämna bidrag för kulturändamål omfattas av begränsad
            skattskyldighet.
          </p>
        </div>
        <div type="motSignatures">
          <list>
            <item xml:id="i-KXa8X2EpMvGYkoveqEHiK7" who="i-jzGaaesAq8sGFLrFKnaY8">
              Olof Lavesson (m)
            </item>
          </list>
        </div>
      </div>
    </body>
  </text>
</TEI>
