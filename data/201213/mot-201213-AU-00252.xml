<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-AU-00252">
  <teiHeader>
    <fileDesc>
      <titleStmt>
        <title>Vuxenmobbning i arbetslivet</title>
        <author corresp="i-Ev6Dx3pWj2WT32VGQpabaz">av Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vuxenmobbning i arbetslivet</title>
          <idno type="rdwebb">H002A252</idno>
          <rs type="number">A252</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H002A252/text</ref>
          <ref type="dokument_url_html">http://data.riksdagen.se/dokument/H002A252</ref>
          <ref type="dokumentstatus_url_xml">http://data.riksdagen.se/dokumentstatus/H002A252</ref>
          <ref type="doc">http://data.riksdagen.se/fil/8681948D-037E-4FB0-8A52-BE857FA54D90</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AYAPfeNsnaxAdfqfyF5np5" type="signed"/>
        <correspContext corresp="i-AYAPfeNsnaxAdfqfyF5np5">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-9HL4BaVzdSPjGdfkysAd5K" type="numbering">
          <date when="2012-10-05"/>
        </correspAction>
        <correspAction xml:id="i-Vd2Ccu3ZYAvr71m4NedyP8" type="submission">
          <date when="2012-10-04"/>
        </correspAction>
        <correspAction xml:id="i-EuXjnKoobGikmM9uxDbQ4T" type="transfer">
          <date when="2012-10-03"/>
        </correspAction>
        <correspAction xml:id="i-Q2Fa6fmwDErHQUxg1dFb3f" type="assigned"/>
        <correspContext corresp="i-Q2Fa6fmwDErHQUxg1dFb3f">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DB4iUDhGUGELUiySwi2dyE" type="motHeader"/>
      <div xml:id="i-RUJnxrQycM1wuZJgDBpzdN" type="motBody">
        <div xml:id="i-VdP6WS4RBPjL5rrn9D71Ty" type="motProposal" subtype="förslag">
          <head xml:id="i-9eRsksE526Ns33dSFHhLKv">
            Förslag till riksdagsbeslut
          </head>
          <p xml:id="i-8R3KN8sWcwUvtcKrV465BZ">
            Riksdagen tillkännager för regeringen som sin mening vad som
            anförs i motionen om en översyn av arbetsmiljö- och diskrimineringslagstiftningarna
            i syfte att i lämpliga delar där förbättra möjligheterna för ansvariga
            myndigheter att mer effektivt stävja kränkande särbehandling och
            s.k. jantelagsmentalitet på våra arbetsplatser.
          </p>
        </div>
        <div xml:id="i-YNBrg4RGaK87ZALZ9UxEgj" type="motContent">
          <head xml:id="i-SC7T8rqDhSJ5qgqBgQEejU" type="h1">
            Bakgrund
          </head>
          <p xml:id="i-2NsLf9EZAK3jqE8L2JEyiw">
            Alliansens konsekventa fokus på en arbetslinje är avgörande för
            en maximalt gynnsam utveckling av Sverige. Inte minst givet det
            uppenbart raskt fluktuerande och osäkra finansläget i världen,
            som gör en liten exportberoende nation som Sverige särskilt utsatt.
          </p>
          <p xml:id="i-Py4UJ54nmkErRjNUZMaFn3">
            Att så långt möjligt under dessa osäkra premisser skapa förutsättningar
            för att så många som möjligt som kan och vill får försörja sig
            på eget arbete är i grunden en av våra viktigaste humanitära insatser
            som politiker, liksom att detta kan trygga statsfinanserna i vårt
            land i en finansiellt otrygg tid. Orsaker till att så inte alltid
            sker måste därför synliggöras och bekämpas. Ibland innebär detta
            även att förändringar i lagstiftningen kan krävas.
          </p>
          <p xml:id="i-3iAEDoq4A7ms4gVwoTXehN">
            Ett av problemen som här bör uppmärksammas är officiella myndighetssiffror
            som anger ett stort mörkertal vad gäller långtidssjukskrivningar
            som ytterst har sin grund i kränkande särbehandling i arbetslivet,
            så kallad vuxenmobbning.
          </p>
          <p xml:id="i-F32wbZHcYjYs8GMkYDPkyL">
            Kränkande särbehandling i arbetslivet är ett brott mot arbetsmiljölagen
            (1977:1160) och behandlas särskilt i Arbetarskyddsstyrelsens författningssamling
            1993:17. Där framhålls följande: Med kränkande särbehandling avses
            återkommande klandervärda eller negativt präglade handlingar som
            riktas mot enskilda arbetstagare på ett kränkande sätt och kan
            leda till att dessa ställs utanför arbetsplatsens gemenskap. Likheter
            med kränkande särbehandling i arbetslivet och det tankemässiga
            föraktet för personer som agerar utanför det för dagen normativa,
            och som beskrivs i den så kallade Jantelagen, är i vissa fall
            slående. Just därför är det intressant att Arbetarskyddsstyrelsen
            i sin gällande författningssamling också på pekar att arbetsgivaren
            skall planera och organisera arbetet så att kränkande särbehandling
            så långt som möjligt förebyggs.
          </p>
          <p xml:id="i-LgS3LCRiJJf1p95FMvFavS">
            I motion 2011/12:A354 har förslag tidigare lämnats om översyn
            av arbetsmiljö- och diskrimineringslagstiftningarna i syfte att
            på bättre sätt stävja kränkande särbehandling och så kallad jantelagsmentalitet
            på arbetsplatser. Motionen behandlades i utskottsbetänkande 2011/12:AU5
            där utskottet yrkade avslag på motionen med hänvisning till att
            ett fortsatt och utvecklat arbete mot mobbning på arbetsplatser
            på bättre sätt motverkas av berörda myndigheter än genom en lagskärpning.
            Då vuxenmobbning fortfarande är ett problem ute på arbetsplatser
            läggs i denna motion ånyo fram en likalydande motivering.
          </p>
          <head xml:id="i-Hg7fdXqRSBepqCkFuKKpVP" type="h1">
            Motivering
          </head>
          <p xml:id="i-NZecDoyJ95NreptHHHtceH">
            Trots lagstiftningar på området finns uppskattningar utifrån
            begränsade lokala undersökningar på hur människor som far illa
            på arbetsplatser runtom i landet tros pendla mellan 10 000 upp
            till 30 000 långtidssjukskrivningar. Kan dessa siffror bekräftas
            så är det förfärligt, men någon rikstäckande granskning har ännu
            inte gjorts. Oavsett det faktiska antalet döljer sig bakom varje
            siffra en enskild människa som far illa och som inte går till
            jobbet ytterst på grund av den kränkande särbehandling som i lag
            är förbjuden. Dessutom mår många människor som går till arbetet
            inte bra där på grund av sådan kränkande särbehandling, vilket
            minskar den glädje som ett eget arbete bör medföra till gagn för
            såväl individ som samhälle. Att i detalj reglera dessa frågor
            är självfallet ingen enkel, men en viktig, uppgift.
          </p>
          <p xml:id="i-JfzHW8cxAZqmjjefs5Mcy3">
            Vid ett seminarium på riksdagen på temat kränkande särbehandling
            den 8 februari 2011 framkom av dem som fördjupat sig i problematiken
            bland annat att vuxenmobbning, till skillnad från mobbning mellan
            barn, vanligen är en planerad, strukturellt utförd kränkning i
            det uppenbara syftet att få den som mobbas att försvinna från
            arbetsplatsen. Vidare medgav generaldirektören på Arbetsmiljöverket
            under samma seminarium att förmågan att beivra kränkande särbehandling
            på arbetsplatser var kraftigt begränsad dels för att man huvudsakligen
            agerade på enskilda anmälningar vilka var förhållandevis få, dels
            för att konflikten vanligen hade två intressenter som båda fanns
            på arbetsplatsen och mellan vilka både fackliga företrädare och
            myndigheten hade svårigheter att göra en rättssäker bedömning
            av ansvaret i skuldfrågan. Jag vill därför att riksdagen tillkännager
            för regeringen att verka för att en översyn av arbetsmiljö- och
            diskrimineringslagstiftningarna sker i syfte att i lämpliga delar
            där förbättra möjligheterna för ansvariga myndigheter att mera
            effektivt stävja kränkande särbehandling och jantelagsmentalitet
            på våra arbetsplatser.
          </p>
        </div>
        <div xml:id="i-4yoK1q9rFsPshL5yrtgWUH" type="signatureBlock">
          <list xml:id="i-SYk8cEERsHkiPc8m5xibLA">
            <item xml:id="i-MW6izQW8rYtyQw5YsZBQdZ" who="i-Ev6Dx3pWj2WT32VGQpabaz" type="signature">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
