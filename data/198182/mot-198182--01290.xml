<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01290">
  <teiHeader>
    <fileDesc>
      <titleStmt>
        <title>Dödsbegreppet</title>
        <author>Gunnar Biörck i Värmdö </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Dödsbegreppet</title>
          <idno type="rdwebb">G5021290</idno>
          <rs type="number">1290</rs>
          <ref type="dokument_url_text">http://data.riksdagen.se/dokument/G5021290/text</ref>
          <ref type="dokument_url_html">http://data.riksdagen.se/dokument/G5021290</ref>
          <ref type="dokumentstatus_url_xml">http://data.riksdagen.se/dokumentstatus/G5021290</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5WchbRYCVdXodSthFK381D</idno>
            <name>G. BIÖRCK</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SYLB5TDEdJfqedevFHY2eD" type="signed"/>
        <correspContext corresp="i-SYLB5TDEdJfqedevFHY2eD">
          <note type="signatory" corresp="i-5WchbRYCVdXodSthFK381D"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1290/mot_198182__1290-001.pdf"/>
      <fw xml:id="i-Xp7QihnnwcuGsgKng81kqr">
        Motion 1981/82: 1290
      </fw>
      <div type="motHeader" xml:id="i-9zeUMkRugUzKU9hSkpU6mr">
        <div type="motTitle" xml:id="i-VYKFhAhN3wVk35RK4Vb7uV"/>
        <div type="motSubmissionInfo" xml:id="i-UAJm7Me4AHaNZJueKXdLR"/>
      </div>
      <div type="motBody" xml:id="i-Ntu1f9oatr3RiLPpJeFSpZ">
        <div xml:id="i-V7ggRTsrszxYT91WNAFYr">
          <p xml:id="i-Q3FRhLGtx9keRDRMdYuAVx">
            Gunnar Biörck i Värmdö Dödsbegreppet
          </p>
          <p xml:id="i-6Md5vUoG9VkWPKGeE9sPJg">
            Problemet
          </p>
          <p xml:id="i-LT4CWU9NbuoVK6NMXhmhtF">
            Under de senaste 15 åren har frågan om dödsbegreppet och sättet
            att fastställa att en människa är död varit föremål för debatt
            inom medicinen, juridiken, politiken och litteraturen i vårt land.
            I stor utsträckning rör det sig om en internationell debatt, med
            nationella särdrag. Till följd av motioner i riksdagen och uttalanden
            av socialutskottet tillkallades för drygt sju år sedan en utredning
            rörande vissa frågor ”i livets slutskede”. Utredningen avgav sitt
            huvudbetänkande efter fem års arbete, varjämte ett särskilt betänkande
            om transplantationskirurgiska frågor avlämnades för drygt ett
            år sedan. Betän- kandena har remissbehandlats och nyligen debatterats
            vid en av statsrådet Karin Ahrland anordnad konferens. Vid denna
            meddelade statsrådet Ahrland att hon för sin del inte kunde acceptera
            utredningens förslag till ny formulering av transplantationslagens
            1 $, bl. a. innebärande att man införde begreppet ”med avliden
            jämställd” person. Icke heller jag kan acceptera denna besynnerliga
            konstruktion. Alltsedan jag som vetenskapligt råd i medicinalstyrelsen
            i mitten av 1960-talet hade att delta i handläggningen av det
            s. k. Kirunamålet har jag haft anledning att syssla med problem
            kring döendet och döden — problem som internationellt och här
            hemma i hög grad aktualiserats genom transplantationsverksamhe-
            tens utveckling och alldeles speciellt på grund av hjärttransplantationernas
            genombrott. Till transplantationer av pariga organ, sådana som
            exempelvis njurarna, är det möjligt att utnyttja organ från frivilliga,
            levande givare, men i fråga om hjärtan är detta självfallet omöjligt.
            När det gäller organ av alla slag från avlidna givare uppställer
            sig ett biologiskt krav på att organen i fråga skall vara i så
            god kondition som möjligt, dvs. att de helst bör få behålla en
            blodförsörjning, som håller dem ”levande” fram till dess de kan
            inopereras i mottagaren. De nämnda förutsättningarna för att transplantationer
            skall lyckas och bli till nytta för mottagaren, har, på mottagarnas
            vägnar, föranlett två ”krav” från företrädarna för transplantationskirurgin,
            vilka båda hänför sig till situationen på sjukhusens intensivvårdsavdelningar,
            med deras teknik för maskinellt understöd åt andning och cirkulation
            (respiratorer, pacemakers, dropp etc.). Det ena kravet är att
            döden skall definieras i termer av hjärnfunktion i stället för
            hjärtfunktion, det andra att en person med definitivt och totalt
            utslocknad hjärnfunktion, som i så fall anses vara död,
          </p>
          <pb facs="riksdagen-motions-pdf/data/198182/mot_198182__1290/mot_198182__1290-002.pdf"/>
          <fw xml:id="i-Vn7D1tDjyNjECf8sgii4nm">
            Mot. 1981/82:1290 6
          </fw>
          <p xml:id="i-LSrrbZmNos3F6deNyvhWBd">
            fortfarande och intill dess något av hans organ opereras bort
            för att tillföras en annan människa, som har behov därav, skall
            få vara inkopplad i ett system för maskinellt understöd av andning
            och eventuellt även hjärtverksamhet. På uppdrag av medicinalstyrelsen
            verkställde professor Curt Franksson, byråchefen Börje Langton
            och jag 1967 en utredning om Legala aspekter på transplantationer
            och synpunkter på dödsbegreppet. Redan då tog vi ställning till
            frågan om ”hjärndöden”, och framhöll — på basen av uppgifter från
            professorn i neurologi Ulf Lindblom — att ”varaktigt upphävd hjärnfunktion”
            kan fastställas under vissa bestämda förutsättningar. Detta var
            innan den första hjärttransplantationen hade utförts, varför vi
            inte hade anledning att då gå vidare i saken. Sedan hjärttransplantationer
            därefter utförts i flera länder (Sydafrika, USA, Frankrike m.
            fl.), kom frågan att få förnyad aktualitet, och ”hjärndödsdebatten”
            har med växlande intensitet sedan dess pågått utomlands och här
            i Sverige. Särskilt i USA, där den bäst underbyggda och därför
            också framgångsrikaste hjärttransplantationsverk- samheten bedrivits
            vid Stanford-universitetet i Kalifornien, har debatten lett till
            utformningen av medicinska och juridiska bestämmelser, som reglerar
            formerna för denna verksamhet. I Sverige har man däremot, på sedvanligt
            sätt, nu i tio års tid avvaktat resultatet av ett utredningsarbete
            som i denna del nu uppenbarligen (statsrådet Ahrland den 18 januari
            1982) likväl fallit under bordet. Jag har därför ansett mig böra
            redovisa vissa synpunkter i frågan som möjligen kan ge anledning
            till en förnyad bedömning från riksdagens sida. (Ett utslag från
            regeringsrätten nyligen kan inte tolkas som ett inlägg i hjärndödsdebatten,
            utan endast som en lagtolkning av en förvaltningsdomstol.)
          </p>
          <p xml:id="i-8WdLfQ2EVBJ6mCvto3Hmhf">
            Om döden
          </p>
          <p xml:id="i-U4SA8XXDF7qPpxjYdK4FP1">
            Vi kan inte ha mer än ett dödsbegrepp. Man kan inte vara ”jämställd
            med död”. Antingen lever man eller också är ”man” död. Det kan
            finnas, och finns, olika sätt att fastställa död, och dessa kan
            vara mer eller mindre säkra. Vi är ofta obenägna (”rädda”) att
            ta ordet ”död” i vår mun. Vi talar hellre om ”avlidna”, ”bortgångna”,
            när döden har inträffat nyligen. ”Bort gå de, stumma skrida de,
            en efter en till skuggornas värld.” Vad, eller vem, är det som
            har dött? Jo, personen, individen, jaget, ”själen” om man så vill
            — eller kanske hellre dess substrat. Vid likbesiktning (åtminstone
            förr om åren) hette det ”döda kroppen efter N. N.”. Kroppen finns
            ju kvar, ännu en tid. På en gravsten på Torekovs gamla kyrkogård
            fann jag en gång orden: ”Stoftet här, själen hos Gud, bilden i
            människornas hjärtan.” Den döde lever kvar i minnet hos dem som
            upplevt honom och i de gärningar som är förknippade med hans person.
            Vad betyder döden för den döde? Det kan vi inte veta, ty ingen
            som läser detta har besökt ”det oupptäckta landet, varifrån man
            icke återvänder”. Vad betyder döden för den ännu levande, men
            kanhända svårt sjuke? För somliga
          </p>
          <pb facs="riksdagen-motions-pdf/data/198182/mot_198182__1290/mot_198182__1290-003.pdf"/>
          <fw xml:id="i-JutVCQgNXbRF2X45xoeDuQ">
            Mot. 1981/82:1290 7
          </fw>
          <p xml:id="i-PDSaC6G8A5MVohEsYYVDhw">
            en förhoppning ”att sova — intet vidare — det vore en nåd att
            stilla bedja om”. För andra som älskar livet och hänger fast vid
            det, kan fruktan för döden förstärkas av fasan inför tanken att
            ett misstag skulle kunna begås: att bli levande begravd. Det har
            sagts att H. C. Andersen hade ett anslag på sitt nattduksbord:
            ”Han är ikke död, han sover.” Hur förvillande lika en sovande
            och en död människa kan vara framgår av en tavla av Rembrandt,
            Den döda, på Nationalmuseet i Bryssel. Vad betyder döden för de
            anhöriga? Inför en människa med vilken man varit förenad under
            ett långt liv och vid vars sjuksäng man vakat — som man kanske
            håller i handen i det ögonblick hon bokstavligen drar sin sista
            suck — har man ju fortfarande upplevelsen av den dödas kropp,
            hennes ansikte och händer, samtidigt som insikten om det oåterkalleliga
            innebär att ett livsskede — också för den överlevande — är slut.
            När dörren till sist stängs bakom en, har den förut levande människan
            förvandlats till ”bilden i ett hjärta”, medan stoftet går sin
            ensamma väg mot förintelsen. Men om denna process äger rum inte
            i ett sjukrums dämpade stillhet utan på en intensivvårdsavdelning,
            och om ”hjärndöden” där fastställs med alla erforderliga undersökningar
            och protokoll — då lämnar de anhöriga den ”hjärndöde” medan hans
            bröst ännu hävs genom respiratorns försorg och hjärtslagen avtecknar
            sig på oscilloskopet, om nämligen de anhöriga (eller patienten
            själv) medgivit att hans organ får tillvaratas för transplantations-
            ändamål. Det är inte svårt att föreställa sig att ett sådant —
            på sitt sätt oavslutat — avsked kan vara vanskligare än upplevelsen
            av en stilla, naturlig död. Om så är, har det naturligtvis många
            orsaker. Den ”naturliga” döden kännetecknas av upphörd hjärtverksamhet
            och andning, följd av orörlighet, temperaturfall och begynnande
            stelhet. Det måste då vara svårt att acceptera att den människa
            som är varm, kanske till och med rosig i hyn, och vars bröst häver
            sig, låt vara i takt med respiratorn, verkligen är oåterkalleligt
            död. Livet är i så hög grad i vår föreställningsvärld knutet till
            det kroppsliga, till rörelse och värme. Även en djupt medvetslös
            person lever ju, fastän vi inte har någon själslig kontakt med
            henne. Man kan i akuta fall mestadels hoppas att tillståndet skall
            kunna ta en gynnsam vändning, så länge andningen och hjärtverksamheten
            förmår tillförsäkra hjärnan en någorlunda tillräcklig försörjning.
          </p>
          <p xml:id="i-SdizvQZFj8ewnDc2SHK332">
            Hjärta och hjärna
          </p>
          <p xml:id="i-YRHHnMVSvQrUZe9TCj9mTc">
            Men även med erkännande av dessa förhållanden, som inte kan undgå
            att spela en stor känslomässig roll, tvingas man förmodligen att
            förståndsmässigt acceptera den uppfattningen att det som konstituerar
            den yttersta formen av mänskligt liv är en befintlig möjlighet
            (även om den tillfälligt är satt ur spel) till en hjärnfunktion,
            som antingen, eventuellt med stöd av apparatur (respira- tor,
            pacemaker), tillåter någon form av själsliv eller — även om inga
            tecken på
          </p>
          <pb facs="riksdagen-motions-pdf/data/198182/mot_198182__1290/mot_198182__1290-004.pdf"/>
          <fw xml:id="i-2SM3CYoSTUYEP68ykcomLS">
            Mot. 1981/82:1290 8
          </fw>
          <p xml:id="i-KW3VY5sMY5xe3RhkJRdGB4">
            medvetet själsliv kan iakttas — åtminstone spontant förmår vidmakthålla
            andning, hjärtverksamhet och temperaturreglering (s. k. apalliskt
            syndrom). Kanske får man numera vara mycket försiktig med bedömningen
            av den psykiska aktivitet som skulle kunna försiggå i den högra
            hjärnhalvan utan att ha möjlighet att uttrycka sig genom den vänstra.
            Vad spelar då hjärtat för roll? Om hjärtat slutar slå, uppstår
            i alla organ, som försörjs med blod, en syrebrist, som om den
            får fortsätta tillräckligt länge — olika för olika organ — leder
            till nedbrytning och upplösning av cellvävnad och upphörande av
            organens funktioner. Känsligast för detta är hjärnan. Hjärtat
            kan ofta sättas i gång igen ännu vid en tidpunkt då viktiga hjärnfunktioner
            slagits ut på ett irreparabelt sätt. När hjärtat definitivt upphör
            att slå, följer därav att hjärnan efter en viss, kort tid är utslagen.
            Om av någon anledning hjärnan skulle ha blivit så allvarligt skadad
            att ”hjärndöd” blir följden, kan någon hjärtverksamhet i längden
            dock inte upprätthållas ens med konstgjorda medel. Den ”hjärtdöd”
            vi normalt fastställer resulterar — om inte återupplivningsåtgärder
            insatts inom ett fåtal minuter, något beroende av kroppstemperaturen
            — i en förstöring av livsviktiga hjärnfunktioner, som oåterkalleligen
            leder till hjärnans död. För allt praktiskt bruk har därför fastställandet
            av varaktigt upphörd hjärtverk- samhet tidigare kunnat användas
            som dödskriterium, underförstått därför att därmed hjärnan, ”själens”
            säte och kroppsfunktionernas regulator, också var dömd att dö.
            Något behov av att skilja mellan dödsbegrepp och dödskriterier
            (villkor för att kunna fastslå att döden inträtt) fanns knappast.
            Det är först nu, när man börjat kunna häva hjärtstillestånd och
            andra livsfarliga rytmrubbningar, som det blivit angeläget att
            bilda sig en noggrann uppfattning om hjärnans tillstånd i sammanhanget.
          </p>
          <p xml:id="i-Ewfp5gpvJznP2TxbxVoMfH">
            Om hjärndöd
          </p>
          <p xml:id="i-95UbfmxsC37KbLfdmMyvoi">
            Därvid är sakläget av allt att döma numera sådant, att neurologerna
            (både i USA och i Sverige) anser sig kunna med fullständig säkerhet
            fastställa diagnosen total hjärnnekros (fullständig förstörelse
            av hjärnan). Jag saknar anledning att här närmare gå in på detaljerna
            härvidlag (beskrivningar finns dels i utredningens betänkande,
            dels i skrifter av professor D. Ingvar) men anser det viktigt
            att framhålla att inte bara lekmän, utan också åtskilliga läkare
            handskas vårdslöst med uttrycket ”hjärndöd”. Hjärndöd är ett akut,
            snabbt fortskridande tillstånd av total förstörelse av hjärnsubstans.
            En atrofi (skrumpning) av stora delar av stora hjärnan, men med
            bibehållna hjärnstamsfunktioner (apalliskt syndrom), kan medföra
            årslånga medvets- löshetstillstånd, men är icke lika med ”hjärndöd”,
            och sådana patienter kan självfallet icke ifrågakomma för något
            slag av organdonation. Icke minst detta förhållande gör att man,
            enligt min mening, måste ställa höga krav på kompetensen hos de
            läkare som skall ha rätt att ställa en verklig hjärndödsdiagnos,
            om denna skall kunna ha rättslig verkan.
          </p>
          <pb facs="riksdagen-motions-pdf/data/198182/mot_198182__1290/mot_198182__1290-005.pdf"/>
          <fw xml:id="i-X9Mmt8ZAwE2zxt28Q88pMN">
            Mot. 1981/82:1290 9
          </fw>
          <p xml:id="i-WqEbN8DgfrPA6ddm7Hg8sZ">
            Varför skulle man nu införa ett ”nytt dödsbegrepp”? Jag tror
            det är viktigt att hålla isär ”kraven” från transplantationskirurgerna
            å ena sidan och framställningarna från särskilt neurologerna å
            den andra. Även om det inte fanns någon transplantationskirurgi
            (och en hjärttransplantationsverksam- het av nämnvärd storleksordning
            torde f. ö. aldrig bli aktuell i Sverige), så kan det nog hävdas
            att ”hjärndöden” som begrepp är principiellt riktigare än ”hjärtdöden”,
            medan ”hjärtdöden” som metod att fastställa efterföljande ”hjärndöd”
            (exempelvis hjärtstillestånd + 15 minuter) naturligtvis alltid
            kommer att vara det i praktiken ojämförligt mest tillämpliga (i
            de fall då man inte har tillgripit eller har misslyckats med återupplivningsförsök).
            Men även om man kan komma överens om något sådant, återstår en
            mängd problem.
          </p>
          <p xml:id="i-6qqmfcrvCRR7GqGu963B8Z">
            Dödsbegrepp och dödskriterier: synpunkter på eventuell lagstiftning
          </p>
          <p xml:id="i-GYrZxXfsHjjS6x1KyKoKwV">
            Det finns hittills inte någon juridisk definition i vårt land
            av de kriterier varmed döden fastställs. Död är den som en läkare
            förklarar död mot bakgrunden av sin på vetenskap grundade, beprövade
            erfarenhet. Risk för misstag kan i sällsynta fall finnas. Som
            exempel kan nämnas ett fall beskrivet i Läkartidningen 71:3241-42,
            1974. En ung man införs i polisens likvagn till akutmottagningen
            vid ett sjukhus, för att man skall få dödsfallet formellt konstaterat.
            Jourhavande läkare tycker sig höra enstaka hjärtljud och gör återupplivningsförsök,
            som lyckas. Personen i fråga har senare avlagt juridisk examen.
            — Risken för misstag kan knappast upphävas genom lagstiftning
            utan endast genom kunskaper och omdöme. Vad som kan motivera lagstiftning
            om dödskriterier är fastmera det förhållandet att 1) , återupplivning”
            numera är en konventionell medicinsk behandlingsmetod, som direkt
            ingriper i det hittillsvarande medicinska dödskriteriet ”(varaktigt)
            upphörd hjärtverksamhet”, 2) transplantationsla- gen medger tillvaratagande
            under vissa betingelser av organ från personer, som förklarats
            döda (på vilken grund?), 3) socialstyrelsen har i cirkulär 1973
            medgivit att all behandling får avbrytas beträffande patienter
            som företer säkra tecken på totalt och oåterkalleligt bortfall
            av hjärnfunktionerna. I de fall tagande av organ för transplantation
            är aktuellt sker detta avbrytande enligt praxis på en operationsavdelning,
            där respiratorn då stängs av, varefter man så snart pulsen icke
            längre kan kännas inleder uttagandet av ifrågavarande organ. I
            sammanhanget må också nämnas att det vid en hjärttransplantation
            förekommer ett moment, då varken givaren eller mottagaren har
            ett hjärta, eftersom stora delar av mottagarens hjärta är borttaget
            och motsvarande del av givarens ännu ej är ”på plats”. Är då båda
            efter nuvarande sätt att se döda? Det är inte alldeles orimligt
            att begära att det bringas enhetlighet och reda i
          </p>
          <pb facs="riksdagen-motions-pdf/data/198182/mot_198182__1290/mot_198182__1290-006.pdf"/>
          <fw xml:id="i-VAa9GB1TjWnEV7sAAt1bK1">
            Mot. 1981/82:1290 10
          </fw>
          <p xml:id="i-Hk6zAASk3NMoD432ZkPqbi">
            denna situation genom lagstiftning. En sådan lagstiftning borde
            kunna ha följande utgångspunkter: Död är den hos vilken alla tecken
            till liv saknas eller befinns varaktigt ha upphört. Döden fastställs
            av läkare med ledning av något av i det följande angivna kriterier:
            1. Foster eller barn som framfötts utan tecken till liv skall
            anses som dött, därest ——-—- 2. Den som påträffats livlös utan
            att man äger säker kännedom om den senaste tidpunkten vederbörande
            varit i livet, anses som död, såframt övriga tecken på säker död
            (likstelhet, likfläckar, förruttnelse etc.) iakttas. 3. Död är
            den, hos vilken läkare konstaterat att hjärtverksamhet och andning
            varaktigt upphört sedan minst 15 minuter. — Om tvekan råder och
            omständigheterna i övrigt gör detta möjligt, kan återupplivningsförsök
            inledas. Under inga omständigheter får andra ingrepp företas på
            vederbö- rande än sådana som avser försök till återupplivning
            förrän X minuter” efter den tidpunkt då döden konstaterats. Tidpunkten
            för dödens inträde skall, där så erfordras, anges som tiden för
            upphörandet av hjärtverksamheten plus 15 minuter. 4. Död är även
            den, vilken vårdats på sjukhus, vid vilket specialist i neurologi/neurokirurgi
            finns anställd, och som vid av denne verkställd undersökning befunnits
            uppfylla följande kriterier på totalt och oåterkalle- ligt bortfall
            av hjärnfunktionerna, nämligen —--— 5. (Normalfallet.) Om dödförklaring
            enligt 4 verkställs beträffande per- son som varit ansluten till
            apparatur i livsuppehållande syfte, såsom respirator, hjärt-lungmaskin
            (?), pacemaker, infusionsaggregat m. m., skall sådan apparatur
            avstängas eller frånkopplas i omedelbart samband med att vederbörande
            förklaras död. Eftersom avsikten med att införa hjärndödsbegreppet
            ju har varit att kunna avsluta en pågående behandling som inte
            är meningsfull för patienten (jfr läkarinstruktionens ”den behandling,
            som den sjukes tillstånd fordrar” — en död person fordrar ingen
            ”behandling”), så måste rimligtvis en undantagsbestämmelse tillfogas,
            om man av andra skäl önskar fortsätta behandlingen. Således, när
            det gäller någon som avses att ifrågakomma för tagande av organ
            till transplantation: 6. Oaktat dödförklaring gjorts enligt 4
            må likväl apparatur, som i livsuppehållande syfte varit ansluten
            till den sjuke, såsom respirator ——— m. m., fortfarande förbli
            ansluten till den döde, i den mån, och för den tid, detta erfordras,
            för att något eller några av dennes organ jämlikt 1958 års transplantationslag
            skall kunna tillvaratas på ändamålsenligt sätt.
          </p>
          <p xml:id="i-5JghSTev9qAhph41NyGuZB">
            " Tidsintervallet kan diskuteras.
          </p>
          <pb facs="riksdagen-motions-pdf/data/198182/mot_198182__1290/mot_198182__1290-007.pdf"/>
          <fw xml:id="i-5iLwVcUzpBAzaStYJgzitE">
            Mot. 1981/82:1290 1
          </fw>
          <p xml:id="i-8UrnWFki6TmHc7Nm8cEyR4">
            Hemställan
          </p>
          <p xml:id="i-AtZRbv5p8QeszN6Kw7yST6">
            Under hänvisning till det anförda får jag hemställa att riksdagen
            som sin mening ger regeringen till känna vad som i motionen anförs
            om dödsbegreppet och sättet att fastställa att en människa är
            död.
          </p>
          <p xml:id="i-EUsJXxksoJF3TFtfaVdFdy">
            Stockholm den 26 januari 1982
          </p>
          <p xml:id="i-HEZSUKRfNDBrqMNNvSEjDR">
            G. BIÖRCK (m) i Värmdö
          </p>
        </div>
      </div>
    </body>
  </text>
</TEI>
