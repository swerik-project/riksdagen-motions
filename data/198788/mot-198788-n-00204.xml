<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_204/mot_198788_n_204-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen
          </p>
          <p>
            1987/88:N204
          </p>
          <p>
            av Margareta Andrén och Kenth Skårvik (fp) om invandrares möjlighet
            att starta egna företag
          </p>
          <p>
            De flesta företagare vill följa de regler som finns. På grund
            av att reglerna är så många och att de ändras relativt ofta känner
            många företagare en osäkerhet om vad som gäller. Särskilt krångliga
            är reglerna för att starta företag. Detta har bl. a. konstaterats
            av riksrevisionsverket. Regeringen har i olika sammanhang talat
            om vikten av att nyföretagandet stimuleras. Trots detta har en
            blivande företagare inga möjligheter att snabbt klara sina förehavanden
            med olika myndigheter. Ett sätt att försöka lösa problemet är
            att minska antalet regler. Myndigheternas krav är ofta väl motiverade
            och berättigade. Sammanta- get kan dock myndighetskraven vara
            så omfattande att de stjälper i stället för hjälper företagaren.
            Allt uppgiftslämnande innebär dels kostnader och tar dels så lång
            tid att startkapitalet på grund av myndighetskraven ofta naggas
            i kanten. Att däremot sköta ett mindre företag i t. ex. livsmedels-
            eller restaurangbran- schen kan faktiskt te sig enkelt jämfört
            med att uppfylla alla myndigheters olika krav i samband med företagsstarten.
            De som särskilt påtagligt råkar ut för alla dessa hinder är invandrarna.
            Många av demärt. ex. kunniga hantverkare eller driftiga köpmän
            som ofta så fort som möjligt vill starta ett litet företag. Men
            problemen kan ibland visa sig oöverstigliga. En utländsk medborgare
            som vill köpa eller starta företag i Sverige måste räkna med att
            ansöka om tillstånd hos flera olika myndigheter. Statens invandrarverk
            prövar frågan om arbets- och uppehållstillstånd. Länsstyrel- sen
            beslutar om förvärvstillstånd och näringstillstånd. Kommerskollegium
            beslutar om filialtillstånd, tillstånd att stifta ett aktiebolag
            och ingå i styrelse eller vara VD. Registrering i bolagsregistret
            görs hos patent- och registre- ringsverket. Som det ser ut idag
            är den svenska lagstiftningen inte inriktad på att gynna dem som
            vill starta företag. En grundlig men ändå skyndsam översyn bör
            därför göras av regelsystemet och hänsyn bör då tas till både
            invandrarpolitis- ka och näringspolitiska aspekter. De här aktualiserade
            frågorna togs tyvärr inte upp i den prop. om näringspolitik inför
            1990-talet, som framlades för riksdagen under föregåen- de år
            (prop. 1986/87:74). Det är därför inte heller tillräckligt att
            enbart förutsätta att regeringen i det fortsatta arbetet kommer
            att uppmärksamma
          </p>
          <pb facs="riksdagen-motions-pdf/data/198788/mot_198788_n_204/mot_198788_n_204-002.pdf"/>
          <p>
            de krångliga reglerna för att starta företag. Riksdagen bör i
            stället uppmana regeringen att ta initiativ till en översyn med
            den här skisserade inriktningen. Man bör bl. a. undersöka vilka
            regler som kan slopas och vilka samord- ningar som kan ske för
            att underlätta för framför allt invandrarna. Information om gällande
            regler bör tryckas på flera språk och finnas tillgänglig på t.
            ex. arbetsförmedlingarna.
          </p>
          <p>
            Hemställan
          </p>
          <p>
            Med anledning av vad som ovan anförts hemställs att riksdagen
            hos regeringen begär en skyndsam översyn av nuvarande regler för
            att starta företag i enlighet med vad som anförts i motionen.
          </p>
          <p>
            Stockholm den 11 januari 1988
          </p>
          <p>
            Margareta Andrén (fp) Kenth Skårvik (fp)
          </p>
          <p>
            Mot. 1987/88 N204
          </p>
        </div>
      </div>
    </body>
  </text>
</TEI>
