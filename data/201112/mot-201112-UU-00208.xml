<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00208">
  <teiHeader>
    <fileDesc>
      <titleStmt>
        <title>Västsahara</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Västsahara</title>
          <idno type="rdwebb">GZ02U208</idno>
          <rs type="number">U208</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U208/text</ref>
          <ref type="dokument_url_html">http://data.riksdagen.se/dokument/GZ02U208</ref>
          <ref type="dokumentstatus_url_xml">http://data.riksdagen.se/dokumentstatus/GZ02U208</ref>
          <ref type="doc">http://data.riksdagen.se/fil/4605C206-AEFB-447E-8AE8-6D0C3904C09A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ATETs3EEfyHS9SvgatZ9gb" type="signed"/>
        <correspContext corresp="i-ATETs3EEfyHS9SvgatZ9gb">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction xml:id="i-9hkyw2XeXVJs5nSpNDtVQY" type="transfer">
          <date when="2011-09-26"/>
        </correspAction>
        <correspAction xml:id="i-JGnrVLCkuEU2Kc69q1u99A" type="submission">
          <date when="2011-09-26"/>
        </correspAction>
        <correspAction xml:id="i-9DvaRgWwB6gN5YUQQWiBWX" type="numbering">
          <date when="2011-09-29"/>
        </correspAction>
        <correspAction xml:id="i-H88FsfwtfTejpYVsvAcaiA" type="assigned"/>
        <correspContext corresp="i-H88FsfwtfTejpYVsvAcaiA">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-K7ox221zLU5VuZjp7s4U4m" type="motBody">
        <div xml:id="i-7EHnQ2dLPZvA1wueWpPsfD" type="TOC">
          <head xml:id="i-5J3L9ZKh5CRjRACs2573Ra">
            1 Innehållsförteckning
          </head>
          <list xml:id="i-Mr1qj95qesvYJhK4s6DvVy">
            <item xml:id="i-DkSfCcCxwutGchtisZ3gjj">
              2Förslag till riksdagsbeslut 2
            </item>
            <item xml:id="i-B5VW7fmtXX9n5k3eWQ9Dmx">
              3En lång kamp för nationellt självbestämmande 3
            </item>
            <item xml:id="i-EqkRLJet9JNdKGWyY3YbM7">
              4Avtalsbrott och MR-brott 4
            </item>
            <item xml:id="i-GyFWHpRG6hz7hsFcmz3HKR">
              5Dubbelspel i EU 5
            </item>
            <item xml:id="i-DNct8qDcGvbUaipBjcMP8J">
              6Om flyktinglägren i Algeriet 5
            </item>
            <item xml:id="i-Ve7ZMQ5UNUbhUErYDtzuTY">
              7Sätt press på Marocko 6
            </item>
          </list>
        </div>
        <div xml:id="i-2XFE8LNc2A4dRtQb5rQavr" type="motProposal" subtype="förslag">
          <head xml:id="i-XwY4eSpZAg4iKyPEpHzkHj">
            2 Förslag till riksdagsbeslut
          </head>
          <list xml:id="i-Db3QFqryDzrnrzMs5YgwW1" style="ol">
            <item xml:id="i-3o7daA7JkSegUXoZPp7ntr">
              Riksdagen tillkännager för regeringen som sin mening vad som
              anförs i motionen om att Sverige i alla internationella sammanhang
              bör rikta skarp kritik mot den marockanska regeringens politik
              i den västsahariska frågan när det gäller förbrytelser mot mänskliga
              rättigheter.
            </item>
            <item xml:id="i-D2zn3wMwwMZtwhkGTbsz1z">
              Riksdagen tillkännager för regeringen som sin mening vad som
              anförs i motionen om att Sverige som enskild stat och i FN och
              EU bör kräva att alla politiska fångar i det ockuperade Västsahara
              friges.
            </item>
            <item xml:id="i-3ViwZ7fFFnM4gyeeXtvMib">
              Riksdagen tillkännager för regeringen som sin mening vad som
              anförs i motionen om att den svenska regeringen inom FN med kraft
              ska verka för att en folkomröstning om Västsaharas självständighet
              kommer till stånd.
            </item>
            <item xml:id="i-7ivwKtbdceLRnDssZMrXbd">
              Riksdagen tillkännager för regeringen som sin mening vad som
              anförs i motionen om att Sverige bör kräva att EU:s fiskeavtal
              med Marocko snarast upphävs och i annat fall vända sig till EU-domstolen
              för att pröva avtalets förenlighet med internationell rätt.
            </item>
            <item xml:id="i-NiUMQFLUfk6z5iR5uQTBw6">
              Riksdagen tillkännager för regeringen som sin mening vad som
              anförs i motionen om att Sverige i EU bör verka för att EU fortsättningsvis
              inte ingår några fiskeavtal med Marocko där västsahariska vatten
              är inkluderade.
            </item>
            <item xml:id="i-ANtqLLFAeubQS8CqMeSiAX">
              Riksdagen tillkännager för regeringen som sin mening vad som
              anförs i motionen om att Sverige i EU bör verka för att man i
              likhet med USA i alla handelsavtal med Marocko konsekvent utesluter
              varor från Västsahara.
            </item>
            <item xml:id="i-AdezBHbzUa3epxUAmhbYeF">
              Riksdagen tillkännager för regeringen som sin mening vad som
              anförs i motionen om att Sverige i EU bör kräva att associationsavtalet
              med Marocko upphävs med hänvisning till Marockos upprepade brott
              mot artikel 2 i avtalet som talar om respekt för demokratiska
              principer och grundläggande mänskliga rättigheter.
            </item>
            <item xml:id="i-HBJdWPbShqhYNjJ8GZKQbr">
              Riksdagen tillkännager för regeringen som sin mening vad som
              anförs i motionen om att Sverige ska verka för ett kraftigt ökat
              humanitärt bistånd till de västsahariska flyktinglägren.
            </item>
            <item xml:id="i-5ND4CcMGvCwusrS7z9ZP6C">
              Riksdagen tillkännager för regeringen som sin mening vad som
              anförs i motionen om att Sverige ska bistå med utbildningsinsatser
              i form av stipendier till stöd för unga västsaharier, främst kvinnor.
            </item>
            <item xml:id="i-HSJdoQspQc3AufnZQLcD5K">
              Riksdagen tillkännager för regeringen som sin mening vad som
              anförs i motionen om att utöka Minursos mandat till att också
              omfatta övervakningen av respekten för mänskliga rättigheter i
              Västsahara.
            </item>
            <item xml:id="i-52Z4CCj7ADrEr5SNv9exBR">
              Riksdagen tillkännager för regeringen som sin mening vad som
              anförs i motionen om att Sverige bör erkänna Sahariska arabiska
              demokratiska republiken.
            </item>
            <item xml:id="i-TGVV3fqYH7D1JVSfjPBB6a">
              Riksdagen tillkännager för regeringen som sin mening vad som
              anförs i motionen om att Sverige i EU bör verka för ett erkännande
              av Sahariska arabiska demokratiska republiken.
            </item>
          </list>
        </div>
        <div xml:id="i-6W6GHCA5gbRQnNkbdjcyqD" type="motContent">
          <head xml:id="i-AZA3LqDAYRWtxF2xKkXdph" type="h1">
            3 En lång kamp för nationellt självbestämmande
          </head>
          <p xml:id="i-VTzf9L9vc4rzEHj91NiEAc">
            Ända sedan 1973 har befrielserörelsen Polisario kämpat för det
            västsahariska folkets rätt till nationellt självbestämmande. Då
            var Västsahara en spansk koloni. År 1975 lämnade Spanien Västsahara.
            Det skedde mycket hastigt. Det genomfördes aldrig någon avkolonisering
            där den lokala befolkningen tillfrågades om hur den ville se sin
            framtid.
          </p>
          <p xml:id="i-CWpsRJ4ResXm7iyARmqGQf">
            Internationella domstolen i Haag hade året innan Spanien lämnade
            Västsahara fastställt att Marocko inte kunde ställa anspråk på
            Västsahara. Långt dessförinnan, redan 1966, hade Marocko och ett
            annat grannland, Mauretanien, ställt sig bakom FN:s generalförsamlings
            beslut att Västsahara hade rätt till nationellt självbestämmande.
          </p>
          <p xml:id="i-Sjhn71Dm495YRHdfHfrxDy">
            Det västsahariska folket kom aldrig att få sitt krav på självbestämmanderätt
            tillgodosett. I stället annekterades Västsahara av grannländerna
            Marocko och Mauretanien.
          </p>
          <p xml:id="i-7dM7n4EgW2FshRpwJByAKy">
            Två år efter det att dessa två stater delat på Västsahara tvingades
            Mauretanien att överge Västsahara, varpå Marocko övertog det territorium
            som Mauretanien försökt att göra till sitt. Det var en ren erövring
            av ett grannland och en omfattande folkomflyttning av marockaner
            till Västsahara. Befrielserörelsen Polisario, som bildades redan
            under det spanska väldet, förde fram till 1991 en väpnad kamp
            för sin nationella självbestämmanderätt.
          </p>
          <p xml:id="i-LAAYiD2aY4Qb6HHSLHxr8P">
            Marocko förmådde aldrig kontrollera hela Västsahara. En befäst
            mur byggdes mellan befriat sahariskt och av Marocko ockuperat
            område. År 1991 ingicks, efter FN:s medling, en överenskommelse
            om vapenstillestånd i vilken en fredsplan och en överenskommelse
            om Västsaharas framtid ingick .
          </p>
          <p xml:id="i-Sz3C1wRsBCNgrMvpHRDK5w">
            Marocko och Polisario förhandlade från 1997 till 2004 under överinseende
            av Kofi Annans specielle envoyé James Baker och kom överens om
            att landets framtid skulle fastställas i en folkomröstning. Sedan
            dess har Marocko förhalat och saboterat genomförandet av en folkomröstning.
          </p>
          <p xml:id="i-FrMyuQHHJkN1wFt5WAso71">
            Parterna menade till en början att endast de som levde i Västsahara
            innan Marocko annekterade landet skulle ha rösträtt i en folkomröstning.
            Den första av FN:s fredsplaner innehöll också denna ståndpunkt,
            vilken även undertecknades av Marocko i Houston. I flera steg
            har Polisario därefter gjort eftergifter.
          </p>
          <p xml:id="i-Lvx2NU1pRPyC7U4qqS3W2y">
            Polisario har gått med på ett förslag att Västsahara ska fungera
            som ett autonomt område under fyra år med en uppdelning av olika
            ansvarsområden mellan marockanska och sahariska myndigheter och
            att det därefter, under det femte året, ska anordnas en folkomröstning.
            Detta var det sista förslaget som James Baker lade fram som förhandlare
            och som antagits av FN:s säkerhetsråd. Marocko har dock vägrat
            att godta FN:s beslut.
          </p>
          <p xml:id="i-S6mwu3L8BsHWNw8UjUBfVd">
            Polisario beslöt 2005 att frige alla resterande marockanska krigsfångar.
            Marocko har inte svarat med att göra något motsvarande när det
            gäller de krigsfångar som marockanska armén tagit.
          </p>
          <p xml:id="i-Wi6hT2YbPm6U3SX55Hyf5H">
            Polisario har gjort den ena eftergiften efter den andra för att
            få till stånd en folkomröstning. Marocko har varje gång vägrat
            att bidra till förverkligandet av en folkomröstning. I dag finns
            inga fler eftergifter att göra.
          </p>
          <p xml:id="i-J2ja8TcGyF4ir5ug1Femob">
            Av detta måste man dra slutsatsen att Marocko inte frivilligt
            kommer att gå med på någonting annat än en annektering av Västsahara.
          </p>
          <p xml:id="i-GB5K1G3iZvnRXroWYwgHzQ">
            Till detta kan noteras att James Baker, när han avgick som Kofi
            Annans envoyé, förklarade att inget land kommer att utifrån internationell
            lag erkänna Marockos krav på Sahara. Regeringen fruktar det möjliga
            resultatet av förverkligandet av det sahariska självbestämmandet.
          </p>
          <head xml:id="i-HevYk8am3Q7tpRVwEFLJBd" type="h1">
            4 Avtalsbrott och MR-brott
          </head>
          <p xml:id="i-X2JKQ989kyMUUx6Cn3JSf7">
            Den fullständiga arrogans som Marocko uppvisat under en lång
            följd av år och den fullständiga bristen på respekt för internationell
            lag ledde sommaren 2005 till en enorm frustration hos den västsahariska
            befolkningen.
          </p>
          <p xml:id="i-9XYBT9QDixWLwKK3DAVgk3">
            Stora demonstrationer för att Marocko skulle följa Förenta nationernas
            uppmaning att ordna en folkomröstning genomfördes i El-Aaiún.
            Dessa demonstrationer ledde till våldsamma reaktioner från de
            marockanska myndigheterna. Fredliga demonstranter möttes med brutalt
            våld av polis och militär. Många misshandlades och arresterades.
            Flera av dem dömdes till långa fängelsestraff. Några fördes till
            Marocko. Ett stort antal av demonstranterna utsattes för tortyr,
            bland annat den framstående människorättskämpen Aminatou Haidar.
            Samtidigt arresterades 37 andra personer som utsattes för misshandel
            och tortyr. I dag hör arresteringar, fängslanden med åtföljande
            misshandel och tortyr av oppositionella till vardagen i det ockuperade
            Västsahara.
          </p>
          <p xml:id="i-CjcPZqo4wWaxE6oMDYxXDx">
            Den första tiden efter kung Hassans död kännetecknades av vissa
            förbättringar när det gällde mänskliga rättigheter i Marocko.
            Men i Västsahara fortsätter den brutala ockupationen. Hösten 2010
            samlades tiotusentals västsaharier i fredliga protester och tältläger
            för att manifestera för bättre levnadsvillkor och mot det marockanska
            förtrycket. Dessa tältläger upplöstes med stor brutalitet av marockansk
            polis och militär. Flera personer dog i samband med dessa aktioner
            och i det efterföljande våldet. Flera hundra västsaharier fängslades
            och misshandlades av de marockanska myndigheterna.
          </p>
          <p xml:id="i-3wcqZ6MYswi2qFhwvrHwek">
            Vänsterpartiet har sedan 1970-talet stött Polisarios kamp för
            självbestämmande.
          </p>
          <p xml:id="i-Ppg5wc83gWj9hgcY2HyPon">
            Sverige bör i alla internationella sammanhang rikta skarp kritik
            mot den marockanska regeringens politik i den västsahariska frågan
            när det gäller förbrytelser mot mänskliga rättigheter. Detta bör
            riksdagen som sin mening ge regeringen till känna.
          </p>
          <p xml:id="i-36NgsiJEFDagaBUo2Z4aZu">
            Vänsterpartiet kräver att alla politiska fångar friges. Detta
            bör riksdagen som sin mening ge regeringen till känna.
          </p>
          <p xml:id="i-H5KAwic6pMh66AWCD4A5i1">
            Vänsterpartiet kräver att den svenska regeringen inom FN med
            kraft ska verka för att en folkomröstning om Västsaharas självständighet
            kommer till stånd. Detta bör riksdagen som sin mening ge regeringen
            till känna.
          </p>
          <head xml:id="i-TU59RtfLurfdjRda4p39j2" type="h1">
            5 Dubbelspel i EU
          </head>
          <p xml:id="i-NgqyG6iZgAoiMPKmXzdACG">
            EU, främst Spanien, men även Frankrike och Portugal, vill ha
            tillgång till marockanska fiskevatten. Marocko inkluderar nu självsvåldigt
            de fiskevatten som ligger utanför Västsaharas kust i sin fiskezon.
          </p>
          <p xml:id="i-SPoSosUERESQskMfucN8ae">
            Vänsterpartiet har krävt att EU inte ska ingå avtal med Marocko
            om Västsaharas fiskevatten eftersom sådana avtal strider mot folkrätten.
            Detta har också blivit Sveriges ståndpunkt. Trots det har EU ingått
            ett sådant folkrättsvidrigt avtal med Marocko. Detta avtal förlängdes
            under 2011 efter beslut i EU:s ministerråd. Vänsterpartiet kräver
            att EU:s fiskeavtal med Marocko snarast upphävs. Sverige bör i
            annat fall vända sig till EU-domstolen för att pröva avtalets
            förenlighet med internationell rätt. Detta bör riksdagen som sin
            mening ge regeringen till känna.
          </p>
          <p xml:id="i-LkJFepd2jscUdd6PapX61b">
            Vänsterpartiet kräver likaså att Sverige i EU verkar för att
            EU fortsättningsvis inte ingår några fiskeavtal med Marocko där
            västsahariska vatten är inkluderade. Detta bör riksdagen som sin
            mening ge regeringen till känna.
          </p>
          <p xml:id="i-Gi6aSbU7Ty2QsuSxnCoxKg">
            Det kan för övrigt noteras att USA betonar att man i sina frihandelsavtal
            med Marocko konsekvent utesluter varor från Västsahara. Det torde
            vara rimligt att EU gjorde detsamma i sina avtal med Marocko.
            Sverige borde rimligen driva samma krav i EU. Detta bör riksdagen
            som sin mening ge regeringen till känna.
          </p>
          <p xml:id="i-MxbLcVNzkuLpfoaDbJs3h9">
            Associationsavtalet mellan EU och Marocko bör upphävas så länge
            Marocko inte bidrar till en fredlig politisk lösning av Västsaharakonflikten.
            Det kan ske med hänvisning till avtalets andra artikel som talar
            om respekt för demokratiska principer och grundläggande mänskliga
            rättigheter. Detta bör riksdagen som sin mening ge regeringen
            till känna.
          </p>
          <head xml:id="i-QDvfS9EsBvYhXe1cpFErPD" type="h1">
            6 Om flyktinglägren i Algeriet
          </head>
          <p xml:id="i-MNFWQVgTno88ezQX9aSqH7">
            I dag lever tiotusentals västsaharier i flyktingläger i Algeriet.
            De har ett hårt liv. Matransonerna är små och näringsfattiga.
            Den näringsbrist som kan uppstå kan ge skador för livet. Vänsterpartiet
            kräver att Sverige ska ge ett kraftigt ökat humanitärt bistånd
            till de västsahariska flyktinglägren. Detta bör riksdagen som
            sin mening ge regeringen till känna.
          </p>
          <p xml:id="i-RAkCHbgeEg6UAViRFyt2Lq">
            Likaså kräver Vänsterpartiet att Sverige ska bistå med utbildningsinsatser
            till stöd för unga västsaharier i Sverige. Dessa bör vara särskilt
            inriktade på att ge unga kvinnor utbildning. Detta bör riksdagen
            som sin mening ge regeringen till känna.
          </p>
          <head xml:id="i-Pogz1koNhGfZupTYqvFw6W" type="h1">
            7 Sätt press på Marocko
          </head>
          <p xml:id="i-HrsJJfe8iyMvQKh1khD35T">
            Vänsterpartiet anser att Sverige i alla internationella organisationer
            måste öka sin kritik av den marockanska ockupationen av Västsahara
            och av Marockos brott mot de mänskliga rättigheterna i Västsahara.
            I FN bör Sverige verka för att mandatet för FN-styrkan Minurso
            ska utökas till att också gälla övervakning av situationen för
            mänskliga rättigheter i det ockuperade Västsahara. Detta bör riksdagen
            som sin mening ge regeringen till känna.
          </p>
          <p xml:id="i-NWwsWKa1B7mKBzWAEmscj8">
            Ett annat led i en sådan politik är att Sverige liksom bl.a.
            flertalet länder i Afrikanska unionen erkänner Polisario som Sahariska
            arabiska demokratiska republikens (SADR) rättmätiga regering.
            De gamla kriterierna för erkännande från svensk sida av andra
            stater är sedan länge urholkade. Det ska finnas ett folk, ett
            territorium och en regering som har kontroll över territoriet.
            Sverige har erkänt stater där dessa kriterier inte varit uppfyllda,
            bl.a. i samband med Jugoslaviens sönderfall. SADR kontrollerar
            de facto en tredjedel av västsahariskt territorium.
          </p>
          <p xml:id="i-A1VMNGdJzVD8dFDiQgdjDu">
            Vänsterpartiet menar att Sverige bör erkänna Sahariska arabiska
            demokratiska republiken (SADR). Detta bör riksdagen som sin mening
            ge regeringen till känna.
          </p>
          <p xml:id="i-QZW5UWJVvP3jPLBm933duN">
            Sverige bör även verka för att flera länder i EU erkänner SADR.
            Detta bör riksdagen som sin mening ge regeringen till känna.
          </p>
        </div>
        <div xml:id="i-PV8Mgi3nLRXdC9uvGdT29q" type="motSignatures">
          <list xml:id="i-8FbjtC2U65H87eeSNMMYa2">
            <item xml:id="i-LHf4HwCesoFVUaAQuNDbEj" who="i-PPZKpwNr5kqkWArvESGC5X">
              Jonas Sjöstedt (V)
            </item>
            <item xml:id="i-Fb6oRnkaLay5MMAkUidmSG" who="i-Beux79YM43dDCxrVuBqfWw">
              Torbjörn Björlund (V)
            </item>
            <item xml:id="i-7b4f7yL6qbbGB6QRaLQVi2" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-Pwr614GPHQJhsYGkK5cc1e" who="i-5CH7vHLGXLfDB5Tn7xx95V">
              Siv Holma (V)
            </item>
            <item xml:id="i-JoAenaLFsgQRcgEhJ2cxPW" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-MgqUQvnMYDNDz7ZUqCipyd" who="i-FAhoYDeAxVXRZmnF5LnHgv">
              Kent Persson (V)
            </item>
          </list>
        </div>
      </div>
    </body>
  </text>
</TEI>
