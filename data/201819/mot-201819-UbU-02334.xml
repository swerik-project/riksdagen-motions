<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-UbU-02334">
  <teiHeader>
    <fileDesc>
      <titleStmt>
        <title>Överbrygga läsklyftorna</title>
        <author corresp="i-X9jqcGenibr5tWEbnZgddm">av Annika Hirvonen Falk m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2334 av Annika Hirvonen Falk m.fl. (MP)</title>
          <idno type="rdwebb">H6022334</idno>
          <rs type="number">2334</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H6022334/text</ref>
          <ref type="dokument_url_html">http://data.riksdagen.se/dokument/H6022334</ref>
          <ref type="dokumentstatus_url_xml">http://data.riksdagen.se/dokumentstatus/H6022334</ref>
          <ref type="docx">http://data.riksdagen.se/fil/2B418395-92D3-4654-AE47-63780A1D6E13</ref>
          <ref type="pdf">http://data.riksdagen.se/fil/6B4DEF70-7248-4158-88CB-B24FD425D0C1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen Falk</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Pph7rDvCnNJk71Ej3B7uJK</idno>
            <name>Anna Sibinska</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5AvarKhNaGbyGyqY6jVjVH" type="signed"/>
        <correspContext corresp="i-5AvarKhNaGbyGyqY6jVjVH">
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-Pph7rDvCnNJk71Ej3B7uJK"/>
          <note type="signatory" corresp="i-Atz7ai4RJKnyNCwfSAJEeC"/>
        </correspContext>
        <correspAction xml:id="i-SYHzqDsLJB59oMV4td27gn" type="submitted">
          <date when="2018-11-29"/>
          <time when="16:10:26"/>
        </correspAction>
        <correspAction xml:id="i-QSHW928r1ffSratR1Lkchn" type="reviewed">
          <date when="2018-11-29"/>
          <time when="16:54:06"/>
        </correspAction>
        <correspAction xml:id="i-8Svix2JwrqfoPBzUf1r2bu" type="referred">
          <date when="2018-12-05"/>
        </correspAction>
        <correspAction xml:id="i-NPPukLxEranDCwoGe1ASXG" type="assigned">
          <date when="2019-06-11"/>
          <time when="14:36:29"/>
        </correspAction>
        <correspContext corresp="i-NPPukLxEranDCwoGe1ASXG">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-MKMSoitc9APCQAkJdV6LCn" type="behandlas_i"/>
        <correspContext corresp="i-MKMSoitc9APCQAkJdV6LCn">
          <ref type="uppgift">2018/19:UbU10</ref>
          <ref type="ref_dok_id">H601UbU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU10</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VSCS7SjjCkJn1tRQSdaAUT" type="behandlas_i"/>
        <correspContext corresp="i-VSCS7SjjCkJn1tRQSdaAUT">
          <ref type="uppgift">2018/19:UbU8</ref>
          <ref type="ref_dok_id">H601UbU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU8</ref>
          <ref type="ref_dok_titel">Grundläggande om utbildningen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VvKx45EDvhHsRMWkfGQyXH" type="behandlas_i"/>
        <correspContext corresp="i-VvKx45EDvhHsRMWkfGQyXH">
          <ref type="uppgift">2018/19:UbU9</ref>
          <ref type="ref_dok_id">H601UbU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU9</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DvkoS9aazybLztddX5NkpX" type="behandlas_i"/>
        <correspContext corresp="i-DvkoS9aazybLztddX5NkpX">
          <ref type="uppgift">2018/19:UbU13</ref>
          <ref type="ref_dok_id">H601UbU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU13</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DasBvZREWMEbQ8h9VKK6gA" type="behandlas_i"/>
        <correspContext corresp="i-DasBvZREWMEbQ8h9VKK6gA">
          <ref type="uppgift">2018/19:KrU13</ref>
          <ref type="ref_dok_id">H601KrU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU13</ref>
          <ref type="ref_dok_titel">Frågor om konstarterna och film</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XGdiFaadC4eGzLzCr52qZF" type="behandlas_i"/>
        <correspContext corresp="i-XGdiFaadC4eGzLzCr52qZF">
          <ref type="uppgift">2018/19:KrU9</ref>
          <ref type="ref_dok_id">H601KrU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU9</ref>
          <ref type="ref_dok_titel">Folkbildningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8ALmK33zKi5DhCS72LHvir" type="motHeader">
        <div xml:id="i-QP8VBBuHkKEfyZHn2HLtYG" type="motTitle">
          Motion till riksdagen 2018/19:2334 av Annika Hirvonen Falk m.fl.
          (MP) Överbrygga läsklyftorna
        </div>
      </div>
      <div xml:id="i-PhMNhNjsKuYfUtGVf2rqJr" type="motBody">
        <div xml:id="i-SkNr3FXf6XJnLkXYVMsbuT" type="motSummary">
          <head xml:id="i-8kR22iZuk46BQdeTobQ49a">
            Sammanfattning
          </head>
          <p xml:id="i-QDFzUApC61nyLiWvU1YV4D">
            Barn och elever behöver läsa själva, bli lästa för och utveckla
            sin läsförståelse i samtal om olika texter och läsupplevelser.
            Grunden för detta läggs redan under de första levnadsåren. Redan
            under de första skolåren behöver eleverna få möjlighet att utveckla
            en djupare förståelse för olika typer av texter.
          </p>
          <p xml:id="i-C4A7a38W4BpVL37dbuNs3S">
            Skillnaden mellan att känna sig trygg eller obekväm med läsning
            kan avgöra hela skolgången och därmed också hela ens framtid.
            En väl utvecklad läsförmåga är den viktigaste basfärdigheten för
            att leva i vårt kunskapssamhälle. En god läsförmåga öppnar dörrar
            och ger verktyg för fortsatt lärande och möjligheter att vara
            med och påverka i ett demokratiskt samhälle. Skolan och biblioteken
            har en nyckelroll här.
          </p>
          <p xml:id="i-Jrma4CxEEre18QMH4CRSry">
            Vi ser nu ett trendbrott i svenska elevers läskunskaper. Efter
            flera internationella kunskapsmätningar med fallande resultat
            har nu svenska fjärdeklassares läsförmåga förbättrats och Sverige
            presterar nu bland de bästa i världen.
          </p>
          <p xml:id="i-2B1HBzCTCFW92DDKwQvBzC">
            Men samtidigt syns också ojämlikheten i läsförmågan. Elevernas
            bakgrund och socioekonomiska situation har fortsatt stor betydelse
            för resultaten.
          </p>
          <p xml:id="i-LtUgEMKQFsV6djTbBcUpHW">
            Vi måste överbrygga läsklyftorna. Detta genom insatser i och
            utanför den obligato­riska skolan. Det är politikens ansvar att
            se till att skolan har de muskler som krävs för att klara sitt
            kompensatoriska uppdrag. Det läsfrämjande arbete som har påbörjats
            måste fortsätta.
          </p>
          <p xml:id="i-2eeJGFth2x35Dy44wEaXPp">
            I regering har Miljöpartiet gjort läsningen till en del av kärnan
            i arbetet för en jämlik skola. Vi har ökat utbudet och tillgängligheten
            till biblioteksverksamhet i hela landet. Vi har genomfört personalförstärkningar
            på skolbiblioteken. Vi har stärkt kompetens­utvecklingen till
            lärare och skolbibliotekarier som arbetar med elevers språk- och
            läsutveckling. En läsdelegation har arbetat för att samla skola,
            kultur och föreningsliv i insatser för läsning i och utanför skolan.
            Nu under 2018 får alla förskolor pengar så att de kan köpa in
            böcker och skapa ett eget litet bibliotek. Med läsa-skriva-räkna-garantin
            ges tidigt stöd till de elever som behöver det. Under Miljöpartiets
            tid i regering har antalet anställda i skolan ökat med närmare
            30 000 personer.
          </p>
          <p xml:id="i-TxonVc97zAaiBFs3SSU5vk">
            I regering har Miljöpartiet också investerat i våra folkbibliotek
            och satt igång arbetet med att få fram en nationell biblioteksstrategi
            med syfte att möjliggöra för våra bibliotek att uppnå de högt
            ställda målsättningar som fastställs i bibliotekslagen.
          </p>
          <p xml:id="i-HLMh6F99UUE92r1QPpACUj">
            Miljöpartiet menar att regeringen nu har ett ansvar att förvalta
            det arbete som påbörjats. De förslag som Läsdelegationen lämnade
            måste tas vidare. Vi behöver lagstifta om bemannade skolbibliotek
            och inrätta ett nationellt läsråd. Satsningen på läslovet behöver
            förstärkas ytterligare och språk-, läs- och skrivkompetensen i
            skolan behöver utvecklas samtidigt som satsningen Bokstart tas
            vidare. Vi behöver fortsätta investera i biblioteken som mötesplats
            för unga och biblioteksstrategin måste tas i hamn. Stöd till föräldrars
            delaktighet i sina barns utbildning ska fortsätta.
          </p>
        </div>
        <div xml:id="i-UwmU8FT1yqrmPAm7vQATQt" type="motProposal" subtype="förslag">
          <head xml:id="i-5buRXyWRqAQqqzDCrLmDJk">
            Förslag till riksdagsbeslut
          </head>
          <list xml:id="i-Bid4jGKCdQBjF8naVHw5Wa" style="ol">
            <item xml:id="i-KGdM5yRNyGnWa958E4UApT">
              Riksdagen ställer sig bakom det som anförs i motionen om att
              inrätta ett nationellt läsråd och tillkännager detta för regeringen.
            </item>
            <item xml:id="i-F1VH8iswHNJhmJJD3qehVF">
              Riksdagen ställer sig bakom det som anförs i motionen om att
              lagstifta om bemannade skolbibliotek och tillkännager detta för
              regeringen.
            </item>
            <item xml:id="i-8kCUWRLCWH2P9nEUnBwmoT">
              Riksdagen ställer sig bakom det som anförs i motionen om ytterligare
              förstärkning av satsningen på läslovet och tillkännager detta
              för regeringen.
            </item>
            <item xml:id="i-SZjC8eXNvzQnsSjGFznKfQ">
              Riksdagen ställer sig bakom det som anförs i motionen om förstärkt
              språk-, läs- och skrivkompetens i hela skolan och tillkännager
              detta för regeringen.
            </item>
            <item xml:id="i-J2e3DvxyBGum494fgZuMVh">
              Riksdagen ställer sig bakom det som anförs i motionen om att
              utbilda fler skolbibliotekarier och tillkännager detta för regeringen.
            </item>
            <item xml:id="i-TWtkCD8Utxq9zDDXdigndp">
              Riksdagen ställer sig bakom det som anförs i motionen om att
              fortsätta investera i biblioteken som mötesplats för unga och
              tillkännager detta för regeringen.
            </item>
            <item xml:id="i-Nh7RxEvFaTpD75dGyp5Ytv">
              Riksdagen ställer sig bakom det som anförs i motionen om att
              fortsätta att utveckla satsningen Bokstart och tillkännager detta
              för regeringen.
            </item>
            <item xml:id="i-WKTXkx5ttSSyc2QiMZ1U8m">
              Riksdagen ställer sig bakom det som anförs i motionen om att
              fortsätta stödja föräldrarnas delaktighet i sina barns utbildning
              och tillkännager detta för regeringen.
            </item>
          </list>
        </div>
        <div xml:id="i-TnVekp8rn3ipfRhrjZtbLf" type="motContent">
          <head xml:id="i-RGFjt9W4kDFDWJthbKM1Ea" type="h1">
            Inrätta ett nationellt läsråd
          </head>
          <p xml:id="i-SZc7kZq7NT9sbn6dsSYeoq">
            Att fler barn och unga läser är en angelägenhet för hela samhället.
            Frågor om språk- och läsutveckling rör därför flera samhällsaktörer.
            Det behövs nationell samling kring barns och ungas läsning. Läsdelegationen
            föreslog därför att ett läsråd ska inrättas med uppgift att samla
            och samordna aktörer och insatser inom kultur, skola, civilsamhälle,
            folkbildning och näringsliv kring barns och ungas läsning i och
            utanför skolan. Erfarenheten från Tyskland, där ett liknande arbete
            är etablerat, visar att tydlig uppbackning och aktivt stöd från
            samhällets olika sektorer och välkända läsande förebilder haft
            en god effekt. Som ett första uppdrag skulle läsrådet kunna ta
            vid efter Läsdelegationen och följa upp delegationens förslag
            och bedömningar.
          </p>
          <head xml:id="i-8xjmKgqRP1UuoTFpgJ8V4W" type="h1">
            Lagstifta om bemannade skolbibliotek
          </head>
          <p xml:id="i-TSHwcoFWhw2mZ94Ziy7HpA">
            Skolinspektionens granskning av i vilken utsträckning skolor
            använder skolbiblioteken som en pedagogisk resurs för att främja
            elevers lärande har visat att en majoritet av de granskade skolorna
            inte i tillräcklig omfattning tar vara på de möjligheter ett välfunge­rande
            skolbibliotek kan utgöra. Ett bibliotek är så mycket mer än bara
            hyllor med böcker. Det behövs också kompetens som till exempel
            kan väcka läslust, inspirera eller vägleda i källkritik. Både
            Läsdelegationen och Skolverkets utvärdering av mandat­periodens
            satsning på bemanning av skolbibliotek pekar på att ytterligare
            steg behöver tas för att säkra bemanningen på skolbiblioteken.
            Miljöpartiet vill därför lagstifta om skolbibliotekens bemanning
            och uppdra åt Skolverket att ta fram ett allmänt råd för hur man
            i samverkan med eleverna bygger upp, utformar, följer upp och
            utvärderar en skolbiblioteksverksamhet.
          </p>
          <head xml:id="i-8ykzPgDip8Rp5puezdpFN8" type="h1">
            Ytterligare förstärkning av satsningen på läslovet
          </head>
          <p xml:id="i-SAuZpG32dRMYL96EnxXVTj">
            De läsfrämjande insatserna kan vara aktiviteter direkt riktade
            till barn och unga, men det går även att söka bidrag för att ge
            stöd i form av samordning, utbildning, föreläsningar och liknande
            riktat till förmedlare och utförare av läsfrämjande insatser för
            att möjliggöra aktiviteter som väcker läslust hos barn och unga.
            Fortsatt fokus och ytterligare resurser behövs för att etablera
            läslovet som något självklart.
          </p>
          <head xml:id="i-iHRVJyFzivZDNtR8V2sU5" type="h1">
            Förstärkt språk-, läs- och skrivkompetens i hela skolan
          </head>
          <p xml:id="i-KQieMhcqX7Mw8bu7B5d1Dn">
            Den utbildningsinsats som Nationellt centrum för språk-, läs-
            och skrivutveckling erbjuder bör förlängas och förstärkas till
            att omfatta språk-, läs- och skrivutvecklare i alla skolformer
            från förskolan till gymnasieskolan samt fritidshemmet. En språk-,
            läs- och skrivutvecklare ger huvudmän, förskolechefer och rektorer
            stöd i arbetet med att utveckla läsning. Det handlar till exempel
            om att följa upp och analysera det språk-, läs- och skrivutvecklande
            arbetet eller att sprida forskning inom området.
          </p>
          <head xml:id="i-Swks9TFC9JJsMRAjB9PTxV" type="h1">
            Utbilda fler skolbibliotekarier
          </head>
          <p xml:id="i-43aZpJB3JgayyyoVBwEMuM">
            Idag råder brist på bibliotekarier i Sverige och alltför få som
            arbetar på skolbibliotek har en specifik inriktning mot skolbibliotekarie.
            För att förstärka bemanningen på skolbiblioteken krävs förutom
            ett skärpt regelverk och förstärkt stöd från Skolverket även att
            fler bibliotekarier utbildas och att fler bibliotekarier kompletterar
            sin examen med studier på avancerad nivå med inriktning skolbibliotekarie.
          </p>
          <head xml:id="i-E4Av3g6Se8atKF2GgHkp9K" type="h1">
            Fortsätt investera i biblioteken som mötesplats för unga
          </head>
          <p xml:id="i-9yNkoU4nyDNhu78S1XPJKs">
            Biblioteken i det allmänna biblioteksväsendet ska, enligt bibliotekslagen
            (2013:801), verka för det demokratiska samhällets utveckling genom
            att bidra till kunskaps­förmedling och fri åsiktsbildning. Biblioteken
            ska även främja litteraturens ställning och intresset för bildning,
            upplysning, utbildning och forskning samt kulturell verksamhet
            i övrigt. Folkbiblioteken är en viktig resurs för att tillgängliggöra
            litteratur för barn och unga. Biblioteken behöver fortsätta satsa
            på att bli naturliga mötesplatser för barn och unga. Det är också
            viktigt att biblioteken fortsatt arbetar med att utveckla sitt
            uppsökande arbete och hittar nya sätt att nå ut till barn och
            unga och tillgängliggöra litteratur för alla. Sverige behöver
            en nationell biblioteksstrategi.
          </p>
          <head xml:id="i-BfRQ1jfDbamVJcEovzCC8p" type="h1">
            Fortsätt utveckla arbetet med Bokstart
          </head>
          <p xml:id="i-9FivdvX1tq3HQrmdYpvLut">
            Bokstart skapar möjligheter för små barn att utveckla ett språk
            – genom samtal, samspel och berikande läsupplevelser. Satsningen
            bygger på samverkan mellan folkbibliotek, förskola och barnhälsovård
            och drivs sedan 2014 av Kulturrådet. Fokus har varit hembesök
            men en utgångspunkt var också att utveckla samverkan, framförallt
            mellan biblioteken och barnhälsovården, med syfte att förbättra
            kvalitet och långsiktighet. Särskilt viktigt för barns läsutveckling
            är föräldrarnas engagemang, även om andra personer i barnets närhet
            kan ha väl så stor betydelse. Föräldrar som uppskattar att läsa
            och vill dela den erfarenheten med sina barn förmedlar en positiv
            attityd till läsning, vilket kan bli avgörande för ett barns läsförmåga.
            Tidiga läsaktiviteter i hemmet, det muntliga språket och social
            interaktion, lägger en grund för barn att lära sig läsa i skolan.
            Miljöpartiet vill se dessa satsningar fortsätta och spridas till
            fler platser i landet.
          </p>
          <head xml:id="i-3KdC4xkbvJtaBjPYAs6AYT" type="h1">
            Fortsätt stödja föräldrarnas delaktighet i sina barns utbildning
          </head>
          <p xml:id="i-XVhGSiBYe9VepgVodjrYFb">
            Miljöpartiet vill inte att elevers möjlighet att få hjälp med
            läxor ska bero på föräldrars utbildningsbakgrund eller förmåga
            att betala för läxhjälp. Därför såg Miljöpartiet i regering till
            att studieförbunden fick utökat statsbidrag för insatser som ska
            öka föräldrars delaktighet i barns lärande. I förlängningen är
            målet att det leder till en mer jämlik skola. Om föräldrar får
            bättre koll på vad barnen läser i skolan kan de lättare hjälpa
            till med läxorna hemma. Miljöpartiet vill att denna satsning fortsätter
            som en del i att överbrygga läsklyftorna.
          </p>
        </div>
        <div xml:id="i-Sn5FgtUMNB9fZUDBC8VNpT" type="motSignatures">
          <list xml:id="i-41vjFMzEbjHmf6SiQJ1aKY">
            <item xml:id="i-LSh4LWrgYZsEPq8r1hjJ4Z" who="i-X9jqcGenibr5tWEbnZgddm">
              Annika Hirvonen Falk (MP)
            </item>
            <item xml:id="i-TB5Er6WTthDkSsVaugeSEQ" who="i-Pph7rDvCnNJk71Ej3B7uJK">
              Anna Sibinska (MP)
            </item>
            <item xml:id="i-4GzaSeEETaKMDagGUzKofz" who="i-Atz7ai4RJKnyNCwfSAJEeC">
              Jonas Eriksson (MP)
            </item>
          </list>
        </div>
      </div>
    </body>
  </text>
</TEI>
