<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0022/mot_199900_MJ_0022-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ22 pnr: m1138
          </p>
          <p>
            Motion till riksdagen 1999/2000:MJ22
          </p>
          <p>
            av Göte Jonsson m.fl. (m)
          </p>
          <p>
            med anledning av prop. 1999/2000:76 Lag om märkning och registrering
            av hundar
          </p>
          <p>
            1 Sammanfattning
          </p>
          <p>
            I propositionen föreslås en ny lag om märkning och registrering
            av hundar. Enligt lagen ska alla hundar märkas så att hunden kan
            identifieras och ägarskapet registreras i ett för landet centralt
            register. Hundägare som inte låter märka sin hund påförs inte
            någon straffsanktion. Om ägaren till en omhändertagen hund däremot
            inte inom viss tid låter märka och anmäla sitt ägarskap till det
            centrala registret får polismyndig- heten besluta om hunden ska
            säljas, skänkas bort eller avlivas.
          </p>
          <p>
            2 Bakgrund
          </p>
          <p>
            Under senare år har allt fler fall uppmärksammats då aggressiva
            hundar attackerat och skadat andra. En ras som främst förekommit
            är den s.k. pitbullterriern. Inte minst i media har vi fått läsa
            om svårt bitna barn och om hundar som hetsats mot andra hundar.
            Uppenbart avlas och tränas vissa hundar till otillåten kamp, en
            synnerligen oseriös verksamhet ofta förknippad med kriminalitet.
            Hunden har till och med kommit att bli något av ett nytt vapen
            och därmed ett allvarligt samhällsproblem. Kamphundar är ett samlingsbegrepp
            som främst innefattar pitbullterrier, men även rottweiler, dobermann,
            boxer samt olika former av korsningar förekommer. Under senare
            år har en markant ökning skett av antalet hundar inom kategorin
            kamphund. Det finns en gråzon, då blandraser blir svårare att
            hantera och kategorisera. De värsta problemen har uppstått då
            hundarna ägs av kriminellt belastade personer. Ökad smuggling
            gör det dessutom svårare att komma åt ägarna. I Sverige finns
            idag cirka 800 000 hundar. De flesta skaffar hund som ett sällskap
            eller som jakthund. En stor majoritet av hundägarna har redan
            idag på frivillig basis låtit märka och registrera sina hundar.
            Många väljer dessutom själva att lära känna sin hunds egenskaper
            genom aktiv träning på olika hundklubbar eller umgås med hunden
            och lär den bli en vän i familjen. Antalet hundar som räknas till
            gruppen kamphundar uppskattas idag till ca 2 000 stycken. Dock
            finns ett betydande mörkertal. Större delen av dessa hundar är
            inte märkta eller registrerade. De som är det har ägare som har
            seriösa ambitioner med sina hundar, precis som vilken annan hundägare
            som
          </p>
          <pb facs="riksdagen-motions-pdf/data/199900/mot_199900_MJ_0022/mot_199900_MJ_0022-0002.pdf"/>
          <p>
            helst. En pitbullterrier, t.ex., kan i rätta händer vara en trevlig
            och stabil 1999/2000 hund. MJ22 Med ägande följer alltid ansvar.
            Detta gäller inte minst de som äger djur, oavsett om ägandet är
            för nöjets eller nyttans skull. Givetvis är ägaren ansvarig för
            sin hunds agerande.
          </p>
          <p>
            2.1 Märkning och registrering
          </p>
          <p>
            Det stora flertalet märker redan idag sina hundar. Det finns
            ett antal olika register som det går att finna ägaren i. Alla
            gör det på frivillig väg, av olika anledningar. För polisens del
            är t.ex. Svenska kennelklubbens register alltid tillgängligt för
            att söka ägaren i. Detta är en fördel t.ex. vid sökande av ägare
            till upphittade hundar. Personer som redan idag avstår från att
            märka sina hundar kommer med stor sannolikhet att göra detta även
            framöver. Personer som har hundar som vapen eller i annan form
            av kriminell verksamhet lär vara särskilt intresserade av att
            även framöver avstå från registrering. Därmed riskerar hela lagen
            att bli tämligen verkningslös. Regeringens förslag riskerar därmed
            att inte uppnå någonting annat än att vanliga skötsamma hundägare
            tvingas registrera sin hund. Det man vill åstadkomma är att polisen
            får rätt att omhänderta de hundar som inte har någon ägare registrerad.
            Detta kräver inte att man inför ett tvång på registrering, utan
            bara att man ger polisen rätt att omhänderta hundar som de inte
            kan hänföra till en bestämd ägare.
          </p>
          <p>
            3 Bättre möjligheter för polisen
          </p>
          <p>
            Särskilt angeläget är det att polisen ges befogenhet att omhänderta
            aggressiva eller hotfulla hundar. Av de kamphundsägare som polisen
            spårat, förekommer över 90 procent i polisens register. De flesta
            kamphundar förekommer i personkretsar som har en kriminell verksamhet.
            Dessa hundägare kommer antagligen inte att låta registrera sin
            hund även om det blir obligatoriskt. Vid misstanke om brott eller
            vid händelser där hundar är inblandade på ett otillbörligt sätt,
            t.ex. kamphundar, anser vi att polisen måste få ökade möjligheter
            att omhänderta farliga hundar. Polisingripanden måste vara möjliga
            i ett tidigare skede och i förebyggande syfte. Det bör ankomma
            på regeringen att se över gällande bestämmelser i syfte att förbättra
            polisens möjligheter till ingripande. Detta bör riksdagen som
            sin mening ge regeringen tillkänna.
          </p>
          <p>
            4 Hemställan
          </p>
          <p>
            Med hänvisning till det anförda hemställs 1. att riksdagen avslår
            proposition 1999/2000:76, 2. att riksdagen hos regeringen begär
            förslag om att ge polisen möjlighet att omhänderta de hundar som
            inte kan hänföras till en bestämd ägare.
          </p>
          <pb facs="riksdagen-motions-pdf/data/199900/mot_199900_MJ_0022/mot_199900_MJ_0022-0003.pdf"/>
          <p>
            Stockholm den 6 april 2000 Göte Jonsson (m) Catharina Elmsäter-Svärd
            (m) Carl G Nilsson (m) Per-Samuel Nisser (m) Inger René (m) Patrik
            Norinder (m)
          </p>
          <p>
            Ola Sundell (m)
          </p>
          <p>
            Elanders Gotab, Stockholm 2000
          </p>
          <p>
            1999/2000 MJ22 Ingvar Eriksson (m) Lars Lindblad (m) Berit Adolfsson
            (m) Anders G Högmark (m)
          </p>
          <p>
            Lars Björkman (m)
          </p>
        </div>
      </div>
    </body>
  </text>
</TEI>
