<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-TU-01018">
  <teiHeader>
    <fileDesc>
      <titleStmt>
        <title>Attraktivare och säkrare cykel- och elsparkcykeltrafik</title>
        <author corresp="i-5QsM75VvzYYRCpVjV6ax78">av Patrik Jönsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1018 av Patrik Jönsson m.fl. (SD)</title>
          <idno type="rdwebb">HA021018</idno>
          <rs type="number">1018</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/HA021018/text</ref>
          <ref type="dokument_url_html">http://data.riksdagen.se/dokument/HA021018</ref>
          <ref type="dokumentstatus_url_xml">http://data.riksdagen.se/dokumentstatus/HA021018</ref>
          <ref type="pdf">http://data.riksdagen.se/fil/D75025A1-8EBD-4745-BBE7-5C8673FC6600</ref>
          <ref type="docx">http://data.riksdagen.se/fil/2C257A71-040D-4232-94A2-4BDF424C720C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5QsM75VvzYYRCpVjV6ax78</idno>
            <name>Patrik Jönsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-G9Ze2ayHon2kkwVgXWott8</idno>
            <name>Thomas Morell</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-3VxwEBzyEfCdex2ZrmdQru</idno>
            <name>Jimmy Ståhl</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Jp2SVaPsoe1zxx7gTHC64g</idno>
            <name>Rashid Farivar</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UhQ2Q9qA547Qi2EqiQ9xp5" type="signed"/>
        <correspContext corresp="i-UhQ2Q9qA547Qi2EqiQ9xp5">
          <note type="signatory" corresp="i-5QsM75VvzYYRCpVjV6ax78"/>
          <note type="signatory" corresp="i-G9Ze2ayHon2kkwVgXWott8"/>
          <note type="signatory" corresp="i-3VxwEBzyEfCdex2ZrmdQru"/>
          <note type="signatory" corresp="i-Jp2SVaPsoe1zxx7gTHC64g"/>
        </correspContext>
        <correspAction type="submitted" xml:id="i-9wSiWkbLFgLA1CqqoNjRZs">
          <date when="2022-11-22"/>
          <time when="12:13:54"/>
        </correspAction>
        <correspAction type="reviewed" xml:id="i-Y1L5WbaZCdniQvYp9kd2KZ">
          <date when="2022-11-22"/>
          <time when="19:19:05"/>
        </correspAction>
        <correspAction type="referred" xml:id="i-TChRfCB7n7Py5NNsHfEsfU">
          <date when="2022-12-01"/>
        </correspAction>
        <correspAction type="assigned" xml:id="i-Po7tFtCncjCssVN3iuqyud">
          <date when="2023-08-11"/>
          <time when="14:38:41"/>
        </correspAction>
        <correspContext corresp="i-Po7tFtCncjCssVN3iuqyud">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-Ge7NFvpxtsDWB3gUVd2y7z"/>
        <correspContext corresp="i-Ge7NFvpxtsDWB3gUVd2y7z">
          <ref type="uppgift">2022/23:TU9</ref>
          <ref type="ref_dok_id">HA01TU9</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU9</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:1018 av Patrik Jönsson m.fl. (SD) Attraktivare och säkrare cykel- och elsparkcykeltrafik</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-WatTBXH697cEuB641htWMC">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-8JjTRL5M4PgC6o24Z1Hx8d">
              Riksdagen ställer sig bakom det som anförs i motionen om att
              det på anpassade vägar bör skapas säkra ytor för cyklister och
              tillkännager detta för regeringen.
            </item>
            <item sortKey="Yrkande 2" xml:id="i-3fbqpPH27g4nuHhHHyWQQP">
              Riksdagen ställer sig bakom det som anförs i motionen om att
              cykelstråk och snabbcykelvägar bör prioriteras i utbyggnaden av
              cykelinfrastrukturen och tillkännager detta för regeringen.
            </item>
            <item sortKey="Yrkande 3" xml:id="i-XGr6MtuDH3Md7NTQ5fjdiA">
              Riksdagen ställer sig bakom det som anförs i motionen om att
              se över väglagen i syfte att möjliggöra friliggande cykelvägar
              och tillkännager detta för regeringen.
            </item>
            <item sortKey="Yrkande 4" xml:id="i-6NrhPGozWpgyqfFKCQV1Wv">
              Riksdagen ställer sig bakom det som anförs i motionen om att
              färgsättningen av cykelbanor bör standardiseras och tillkännager
              detta för regeringen.
            </item>
            <item sortKey="Yrkande 5" xml:id="i-14awtZpDkScntZjgzohFtC">
              Riksdagen ställer sig bakom det som anförs i motionen om vikten
              av säkra cykelparkeringar och att cykelpooler bör anläggas vid
              bilpooler och tillkännager detta för regeringen.
            </item>
            <item sortKey="Yrkande 6" xml:id="i-YJHjA4VhLiTc5Kjfg3Etxp">
              Riksdagen ställer sig bakom det som anförs i motionen om att
              se över lagstiftningen gällande cykelpassage och cykelöverfart
              i syfte att likställa regelverket och tillkännager detta för regeringen.
            </item>
            <item sortKey="Yrkande 7" xml:id="i-KH1BPjdW7fLGUsJg9MUAac">
              Riksdagen ställer sig bakom det som anförs i motionen om att
              utöka kravet på att använda cykelhjälm och tillkännager detta
              för regeringen.
            </item>
            <item sortKey="Yrkande 8" xml:id="i-Pnmhui2uKWJYixqpdaHg42">
              Riksdagen ställer sig bakom det som anförs i motionen om att
              utreda ett förbud mot användande av mobiltelefoner och smarta
              telefoner under cykelfärd och tillkännager detta för regeringen.
            </item>
            <item sortKey="Yrkande 9" xml:id="i-p28ezprubZq7bWAXoygBZ">
              Riksdagen ställer sig bakom det som anförs i motionen om att
              utreda ett regelverk gällande elsparkcyklar och tillkännager detta
              för regeringen.
            </item>
            <item sortKey="Yrkande 10" xml:id="i-VSDoPo9H7hn38kEo3WQhzW">
              Riksdagen ställer sig bakom det som anförs i motionen om att
              utöka möjligheten för barn att lära sig cykla och få kunskap om
              trafiksäkerhet och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-GdsPWhAJfUceUfjSamuogp">
            Cykelns roll i samhället
          </head>
          <p xml:id="i-QUErXmcSRzviQBKbvX78ES">
            Sedan den första cykeln byggdes har mycket hänt och cykeln har
            varit en viktig del av utvecklingen av det moderna samhället.
            Cykel som transportmedel slog igenom först i början av 1900-talet
            och trängdes tillbaka i mitten av 1900-talet när bilismen gjorde
            sitt intåg. Idag kan vi se hur allt fler väljer att färdas med
            cykel, och elcyklar och elsparkcyklar utgör idag en betydande
            del av dessa transporter. Utöver att cykling är bra för miljön
            och folkhälsan bidrar cyklingen även till minskad trängsel i städerna.
            Dagens situation med förtätning av städer och ökade befolkningstal
            leder till trängsel och ställer därför högre krav på bättre framkomlighet
            för cyklister. Det måste också vara säkert att transportera sig
            med cykeln som färdsätt. Sverigedemokraterna menar att den viktigaste
            frågan rör just säkerheten – risken att skadas eller omkomma när
            man cyklar måste minimeras. Vi menar också att de olika transportsätten
            måste kunna samsas. Vid samhällsplanering måste hänsyn tas till
            att alla, såväl bilister som cyklister, fotgängare och de som
            åker kollektivt, skall få plats i trafiken.
          </p>
          <head type="h2" xml:id="i-BuEb8W38wBvFQ1Jk4SKjy7">
            Planera för cykling vid ny- och ombyggnation
          </head>
          <p xml:id="i-BMxiwok25UprAfm14Ra1YM">
            Vid anläggning av nya vägar bör det skapas säkra ytor för mopeder
            och cyklister. Sverigedemokraterna anser att det är viktigt att
            separera olika trafikantgrupper i så stor utsträckning som möjligt.
            Därför skall alla nya vägprojekt innehålla separata körfält för
            cyklister och bilister där så är möjligt och behov finns. För
            att uppmuntra till ökad cykling anser vi att sammanhängande cykelstråk
            och snabbcykelvägar bör prioriteras i utbyggnaden av cykelinfrastrukturen.
            När nya stadsdelar eller områden byggs ut måste cykelbanor ha
            en tydlig roll i planeringen och vara väl genomtänkta. Ju färre
            vägar som korsas, desto säkrare blir cyklingen. Bra belysning
            och att cykelbanor dras i gena stråk ökar viljan att cykla. Det
            är önskvärt att cykelbanor inte förläggs längs hårt trafikerade
            vägar.
          </p>
          <p xml:id="i-AhvAh17P3RqKubcPTZb7hc">
            Väglagen innebär allvarliga begränsningar när det gäller anläggande
            av nya cykelbanor. Som vägarna är utformade idag anläggs cykelvägar
            i direkt anslutning till befintliga vägar för motortrafik, vilket
            leder till att cykelvägarna blir mindre attraktiva att cykla på.
            Det kan också innebära att en cykelväg blir längre – och en extra
            kilometer spelar större roll för den som cyklar än för en bilist.
            Här behövs en översyn och modernisering av lagstiftningen så att
            möjligheten att anlägga friliggande cykelstråk underlättas.
          </p>
          <head type="h2" xml:id="i-9sumk4H1pqUdkfGCzUTmrU">
            Färgsättningen av cykelbanor
          </head>
          <p xml:id="i-8uAUXkCknazNj3LJsXgcKv">
            Det behövs fler anpassningar som beaktar cyklisternas villkor
            och säkerhetsfrågan är extra viktig. Många kommuner som arbetar
            aktivt med trafiksäkerhet väljer att markera hela eller delar
            av cykelbanan med färg, vilket exempelvis sker vid trafikkorsningar
            för att uppmärksamma bilister och andra trafikanter på korsande
            cykelbanor. Ambitionen är god och på många håll eftertraktad.
            Samtidigt kan det konstateras att det saknas en standardisering
            kring färgval. Oavsett vilken kommun man cyklar i bör färgsättningen
            vara enhetlig. Enhetliga markeringar av cykelbanor tillhör de
            åtgärder som kan förenkla och underlätta för cyklister och fotgängare.
            Färgsättningen av cykelbanor bör därför standardiseras.
          </p>
          <head type="h2" xml:id="i-KpR8MuixzSER5pxBLq73KM">
            Cykelparkeringar strategiskt placerade vid bilpoolers parkeringar
          </head>
          <p xml:id="i-5qzQtMbTNvtjZRsTHUDznS">
            Fler och fler väljer cykeln före andra alternativ. Cyklandet
            har på vissa sträckor en fördel i snabbhet gentemot både bil-
            och kollektivtrafik. För en del är det inte möjligt att cykla
            hela sträckan till arbete eller andra aktiviteter. För att öka
            cyklingens attraktivitet bör säkra cykelparkeringar och även cykelpooler
            anläggas vid bilpooler och vid bytespunkter. Genom att utbudet
            av hyrcyklar och säkra cykelparkeringar ökas, skapas möjligheter
            till mobilitet och fler kan ta cykeln hela eller delar av resan.
          </p>
          <head type="h1" xml:id="i-Mim4azSJgE54m3B3NQkp1T">
            Trafiksäkerhet och trafikregler för cykling
          </head>
          <head type="h2" xml:id="i-BngaJ4yy8FFjnMTB4A9p9M">
            Samma regler vid cykelöverfart som cykelpassage
          </head>
          <p xml:id="i-Wrrq5X643U88f1nwhDYvhX">
            Reglerna kring vem som har väjningsplikt är många gånger snåriga.
            Många tror felaktigt att cyklister alltid har väjningsplikt gentemot
            bilister. Lagstiftningen skulle kunna förenklas genom att cyklister
            vid såväl cykelpassage som cykelöverfart lämnar företräde gentemot
            bilister. En sådan förändring och förenkling skulle ligga i linje
            med trafiksäkerhetsintresset och samhällets mål om att minska
            antalet svårt skadade och döda i trafiken.
          </p>
          <head type="h2" xml:id="i-Rx1PqWXz4N8EHSG4879who">
            Utsätt inte cyklister för farliga experiment
          </head>
          <p xml:id="i-Bi3xPGc4T4Vmzzu5fTfyFh">
            Från flera kommuner har det framförts en önskan om att det skall
            vara lagligt att cykla mot enkelriktat. Att tillåta detta motsätter
            vi oss å det bestämdaste eftersom det är tämligen uppenbart att
            detta ökar risken för att bli påkörd. Som bilist förväntar man
            sig inte ett möte på en enkelriktad gata och vid en kollision
            där ett motorfordon framförs i 40 km/h och en cykel framförs i
            25 km/h kan kollisionen leda till döden eller invaliditet. Det
            har även föreslagits från cykelorganisationer att det skall vara
            tillåtet att cykla mot rött vid högersväng. Även här ser vi en
            ökad olycksrisk. Som bilist förväntar man sig inte att någon skall
            färdas mot en röd signal när man själv har grönt ljus. Än värre
            är det om ett tungt lastbilsekipage måste tvärbromsa för att en
            cyklist cyklar ut framför fordonet. Att utsätta cyklister för
            farliga experiment och öka risken för cyklister i trafiken är
            verkligen inte rätt väg att gå för att öka cyklingen.
          </p>
          <head type="h2" xml:id="i-Rj2W1yKosWVU1ZJ4ot2ZjM">
            Ökat krav på cykelhjälm
          </head>
          <p xml:id="i-F4dWbDyM94ex6tw9AhhTFS">
            Cykelhjälm ger ett bevisat gott skydd vid cykelolyckor. Varje
            år skadas fler än 2 000 cyklister svårt i trafiken, och det har
            varit en något uppåtgående trend de senaste tio åren. Studier
            från Folksam visar att cirka två av tre skallskador och över 40
            procent av dödsolyckorna hade kunnat undvikas om alla burit cykelhjälm.
            Allvarliga huvudskador leder alltför ofta till livslångt handikapp.
            Om fler barn använder hjälm kan det även bidra till att fler vuxna
            använder hjälm. Sverigedemokraterna vill därför successivt höja
            gränsen för krav på att bära cykelhjälm från dagens 15 år till
            18 år. För att få en naturlig övergång menar vi att detta görs
            genom att åldersgränsen höjs ett år i taget. På så sätt kommer
            samtliga barn inom en kort tid att vara ålagda att bära cykelhjälm.
          </p>
          <head type="h2" xml:id="i-GbZFB2BVnhfq9gFw1JHj1w">
            Mobilförbud på cykel
          </head>
          <p xml:id="i-Nqr212SNS5vSypyQfP3SoC">
            I Sverige är det från och med den första februari 2018 förbjudet
            för en person att hålla en mobiltelefon i handen vid körning av
            motorfordon. Syftet är att minska det trafikfarliga användandet
            och därigenom skydda förare och andra i dennes omgivning. Trafikpolisen
            uppger i delar av landet att mobilsurfande cyklister är ett allt
            vanligare inslag i trafiken. Mobiltelefonen är ett distraktionsmoment
            och hör inte hemma i handen vid cykling. Som cyklist är man en
            oskyddad trafikant och fokus måste ligga på trafiken, inte på
            mobilen. Även andra länder har uppmärksammat problem med mobilsurfande
            cyklister. I Danmark är det redan förbjudet att prata i en handhållen
            mobiltelefon under cykling, och i Nederländerna infördes förbud
            för cyklister att använda mobiltelefonen i trafiken från och med
            sommaren 2019.
          </p>
          <p xml:id="i-AQ8juscYUDsy7PPqGZAaV9">
            Ett av argumenten för mobilförbud på cykel är ökad användning
            av elcyklar som i och med sin högre hastighet bidrar till större
            trafikfara. Förbud gällande användande av mobiltelefon under cykelfärd
            behöver utredas.
          </p>
          <head type="h2" xml:id="i-EA8xrExhWB6E7sskh4sP3p">
            Hårdare reglering av elsparkcyklar
          </head>
          <p xml:id="i-B1cgWwZwJ5VcC8682n8mnL">
            De senaste åren har elsparkcyklar blivit ett dominerande inslag
            i stadsmiljön i våra större städer. Fenomenet med elsparkcyklar
            har inneburit ett nytt alternativ för att ta sig fram i städerna,
            på gott och ont. Att hyra en elsparkcykel är lätt och smidigt.
            Tyvärr är dagens system inte hållbart. Det är inte rimligt att
            städernas trottoarer och gågator fylls med elsparkcyklar som ligger
            i drivor eller i bästa fall står uppställda i en klunga. Kommunerna
            behöver ta krafttag mot detta eftersom de utgör en risk för synskadade
            men även är ett fysiskt hinder för gående och vid städning. Dessutom
            är de ett stökigt och förfulande inslag i stadsbilden. Om inte
            kommunerna kommer till rätta med denna problematik behövs en lagreglering.
          </p>
          <p xml:id="i-3UqtJxVQryK5LcAxAJwCHn">
            Ytterligare ett problem är att olyckorna med elsparkcyklar har
            ökat markant. Det har även förekommit dödsfall. Det är inte ovanligt
            att två personer färdas på dessa spark­cyklar, vilket inte är
            tillåtet. Skaderisken på elsparkcyklar är markant högre än om
            man färdas på en vanlig cykel. Frakturer och ansiktsskador är
            de vanligaste skadetyperna i samband med olyckor där elsparkcyklar
            är inblandade. Mindre hjul, sämre stabilitet och sämre bromsar
            gör detta transportmedel farligare. En utredning behövs för att
            utforma ett tydligt regelverk för elsparkcyklar och därmed minimera
            personskador och parkeringsproblem.
          </p>
          <head type="h2" xml:id="i-3fPYdgzqwmHpFhcdqxqZTw">
            Utbildning och insatser för ökad cykling bland barn och vuxna
          </head>
          <p xml:id="i-E8ymNjnUrRHtP2rZRMwm3t">
            Cykling är utmärkt vardagsmotion för alla, inte minst för barn.
            Dessvärre kan det konstateras att många barn idag lär sig cykla
            sent i livet och ibland inte alls. I vissa kommuner pågår projekt
            gällande trafiksäkerhet och att barn och vuxna ska lära sig att
            cykla. Att främja barns cykling och att utbilda barn i trafiksäkerhet
            stärker barnens hälsa. Det finns föräldrar som inte kan cykla
            och därmed har svårt att lära sina barn. Sverigedemokraterna anser
            mot denna bakgrund att det behöver övervägas hur samhället kan
            ta ett utökat ansvar för att barn skall lära sig cykla och få
            kunskap i trafiksäkerhet. Tidig kunskap om trafiksäkerhet och
            ökad medvetenhet om faror i trafiken bör leda till avsevärt färre
            olyckor.
          </p>
        </div>
        <div type="motSignatures">
          <list>
            <item xml:id="i-HLwpQzjtYG7ZVgmw7Y8pkK" who="i-5QsM75VvzYYRCpVjV6ax78">
              Patrik Jönsson (SD)
            </item>
            <item xml:id="i-CM6g3pNoBFateAxJ7DfWyx" who="i-G9Ze2ayHon2kkwVgXWott8">
              Thomas Morell (SD)
            </item>
            <item xml:id="i-SQVVUM3ryF4VoPQaS55v1Z" who="i-3VxwEBzyEfCdex2ZrmdQru">
              Jimmy Ståhl (SD)
            </item>
            <item xml:id="i-3o5sDQaMEk89ByX1inPy8k" who="i-Jp2SVaPsoe1zxx7gTHC64g">
              Rashid Farivar (SD)
            </item>
          </list>
        </div>
      </div>
    </body>
  </text>
</TEI>
