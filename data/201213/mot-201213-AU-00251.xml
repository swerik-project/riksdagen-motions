<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-AU-00251">
  <teiHeader>
    <fileDesc>
      <titleStmt>
        <title>Minskad inlåsningseffekt genom översyn av turordningsreglerna</title>
        <author corresp="i-EgsVb5tTQDmSD3RGoxHA3R i-Q1WPoNtt1578KMfEZ5TLkK">av Eva Bengtson Skogsberg och Betty Malmberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Minskad inlåsningseffekt genom översyn av turordningsreglerna</title>
          <idno type="rdwebb">H002A251</idno>
          <rs type="number">A251</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H002A251/text</ref>
          <ref type="dokument_url_html">http://data.riksdagen.se/dokument/H002A251</ref>
          <ref type="dokumentstatus_url_xml">http://data.riksdagen.se/dokumentstatus/H002A251</ref>
          <ref type="doc">http://data.riksdagen.se/fil/4E88E52E-3958-4384-BF38-2328DBC6D927</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgsVb5tTQDmSD3RGoxHA3R</idno>
            <name>Eva Bengtson Skogsberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FErB3ofAHbU3YVzjDR8BTz" type="signed"/>
        <correspContext corresp="i-FErB3ofAHbU3YVzjDR8BTz">
          <note type="signatory" corresp="i-EgsVb5tTQDmSD3RGoxHA3R"/>
          <note type="signatory" corresp="i-Q1WPoNtt1578KMfEZ5TLkK"/>
        </correspContext>
        <correspAction xml:id="i-7xcTNGisDc3kjxfC1ineiH" type="numbering">
          <date when="2012-10-05"/>
        </correspAction>
        <correspAction xml:id="i-Ji3M4gyMqA2XxaaMQEvomE" type="submission">
          <date when="2012-10-04"/>
        </correspAction>
        <correspAction xml:id="i-2Yrswx9CwPLYj23X1BY1yn" type="transfer">
          <date when="2012-10-03"/>
        </correspAction>
        <correspAction xml:id="i-XWdrze4PbaouPM6vYNZdAU" type="assigned"/>
        <correspContext corresp="i-XWdrze4PbaouPM6vYNZdAU">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8DrsZn4o2fqM1QaHdEK42c" type="motHeader"/>
      <div xml:id="i-8PwKfcgDiLPzbAsBziAba7" type="motBody">
        <div xml:id="i-QDiSKMak6B9ZppjtmPw9BH" type="motProposal" subtype="förslag">
          <head xml:id="i-Qs5S5thsR9nAnJAXGdXvqh">
            Förslag till riksdagsbeslut
          </head>
          <p xml:id="i-KuwcGEvenENHQWdbVAWLxx">
            Riksdagen tillkännager för regeringen som sin mening vad som
            anförs i motionen om en översyn av turordningsreglerna.
          </p>
        </div>
        <div xml:id="i-VEKndmPjKj9KE22CDDYnkN" type="motContent">
          <head xml:id="i-NgcaWRBjYCAEUSEs8DBCrX" type="h1">
            Motivering
          </head>
          <p xml:id="i-NNDz1FuiS5rUCC7nZEFaxe">
            Ungdomsarbetslösheten är ett av vår tids största problem. Vi
            har därför ett grundläggande ansvar att ta tillvara alla de verktyg
            som finns tillgängliga i syfte att underlätta ungdomars inträde
            på arbetsmarknaden. Nästa generation är direkt beroende av vår
            insikt att uppfatta och reagera på de systemfel som finns på arbetsmarknaden.
            Tyvärr finns det mekanismer inom dagens regelverk som motverkar
            ambitionen att bryta ned ungdomsarbetslösheten. Forskning (bl.a.
            av Per Skedinger) visar tydligt att dagens turordningsregler,
            en konsekvens av tidigare regleringsiver, ger tydligt negativa
            effekter i arbetet med att trycka tillbaka ungdomsarbetslösheten.
          </p>
          <p xml:id="i-62XAPRgQ5H73wS1Tnee3pQ">
            I motion 2011/12:A261 har tidigare förslag lämnats om en översyn
            av turordningsreglerna, som behandlades i utskottsbetänkande 2011/12:AU10.
            Utskottet yrkade där avslag på motion A261 med hänvisning till
            att frågan om turordningen i hög grad är de avtalsslutande parternas
            ansvar. Då regelverket fortfarande har en inlåsningseffekt läggs
            i denna motion åter en likalydande motivering fram med förhoppning
            om att en översyn öppnar för mer rörlighet på arbetsmarknaden.
          </p>
          <p xml:id="i-R8QA8YDhuasYEFqvxzRFe4">
            Enligt en rapport från Företagarna anser närmare 70 procent av
            de unga att den egna gruppen missgynnas av regelsystemet. Det
            faktum att äldre anställda inte vågar byta jobb i rädsla över
            att hamna sist i kön, samt det faktum att förhandlingar mellan
            arbetsgivare och fack kan resultera i att turordningsreglerna
            upphävs, leder även till en falsk trygghet. Den anställde ges
            ett intryck att ha en trygg plats inom ramen för gällande ordning,
            vilket i sin tur gör att personen i fråga väljer bort andra arbetstillfällen.
            Därmed skapas inte den flexibilitet som krävs för att optimera
            möjligheterna för nya förmågor att ta sig in. När sedan platsen
            förhandlas bort, står samma arbetstagare dessutom kvar med missade
            arbetsmöjligheter. Det skapar en oförutsägbarhet som inte är sund
            för någon, varken för arbetsgivare eller för arbetstagare.
          </p>
          <p xml:id="i-225vcvAbBdKrJEqHpYC377">
            Förutom dessa konkreta exempel finns det andra skäl att ifrågasätta
            turordningsreglernas omfång. Reglerna tar inte sin utgångspunkt
            i vad som är bäst för företaget, utan sätter andra värden före.
            Exempelvis går anställningstid före kompetens. I grund och botten
            handlar detta om synen på äganderätten. Skall ägare av ett företag
            själv ges ett större mått av makt att göra bedömningen av vad
            som är bäst för just företaget ifråga, eller skall politiskt utformade
            regelsystem inskränka på denna rättighet? Det är olyckligt om
            företagare som går igenom en tuff tid inte skall ha verktyg nog
            att göra en kompetensrelaterad utvärdering av vad som optimerar
            företagets möjligheter till överlevnad.
          </p>
          <p xml:id="i-DTy72MMHeo4Yfs21ZhVmDg">
            Det är även viktigt att understryka vikten av att regelverken
            uppdateras i enlighet med de förändringar som sker på arbetsmarknaden.
          </p>
          <p xml:id="i-4VLRgJP1QNZVRDGPbbpWw1">
            En grundförutsättning för en välmående näringssektor är att de
            strukturer som omgärdar aktörerna är tidsenliga. Motsatsen innebär
            att olika arbetssätt och kulturer möts av regler som är konstruerade
            på basis av tidigare normer. När dessa normer förändras, får detta
            följder för synen på regelverken. De uppfattas som föråldrade,
            trångsynta och luckras därmed upp sett ur ett legitimitetsperspektiv.
          </p>
          <p xml:id="i-JKDeebUiHuAMYBe3aTbeP1">
            Skall regelverken behålla sin styrka och funktion i framtiden
            krävs det en långsiktighet och en hög grad av förståelse för de
            regelverk som berörs.
          </p>
          <p xml:id="i-MQSKna55YXFE9hR4Sfpw9X">
            Vi finner det därför angeläget att turordningsreglerna snarast
            ses över.
          </p>
        </div>
        <div xml:id="i-DcQQnAGUaYKxT4rBQYvJpA" type="signatureBlock">
          <list xml:id="i-TYqtQuirccyk8g7aTu6UQ5">
            <item xml:id="i-QNfYkx4VZHx3SXud7AEJVL" who="i-EgsVb5tTQDmSD3RGoxHA3R" type="signature">
              Eva Bengtson Skogsberg (M)
            </item>
            <item xml:id="i-5MA2ABtUCupP4TUR1w56HY" who="i-Q1WPoNtt1578KMfEZ5TLkK" type="signature">
              Betty Malmberg (M)
            </item>
          </list>
        </div>
      </div>
    </body>
  </text>
</TEI>
