<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KU-04287">
  <teiHeader>
    <fileDesc>
      <titleStmt>
        <title>med anledning av prop. 2021/22:55 Utlandsspioneri</title>
        <author corresp="i-B4hV7rgBZqLtXzSvZhQHbo">av Mia Sydow Mölleby m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4287 av Mia Sydow Mölleby m.fl. (V)</title>
          <idno type="rdwebb">H9024287</idno>
          <rs type="number">4287</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H9024287/text</ref>
          <ref type="dokument_url_html">http://data.riksdagen.se/dokument/H9024287</ref>
          <ref type="dokumentstatus_url_xml">http://data.riksdagen.se/dokumentstatus/H9024287</ref>
          <ref type="docx">http://data.riksdagen.se/fil/2F2E3AF3-D256-4DAF-ACBC-D34405D3A72E</ref>
          <ref type="pdf">http://data.riksdagen.se/fil/0A16A709-5A7B-4907-A5BB-54242C12E1F3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SngCuHfMgdUrRw5uaxUDYA" type="basedOn"/>
        <correspContext corresp="i-SngCuHfMgdUrRw5uaxUDYA">
          <ref>Proposition 2021/22:55</ref>
        </correspContext>
        <correspAction xml:id="i-FJuEs1bUPLmP9Vr9xpyBD2" type="signed"/>
        <correspContext corresp="i-FJuEs1bUPLmP9Vr9xpyBD2">
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-UkThaaH6anMweXmXuFC4iB" type="submitted">
          <date when="2021-11-12"/>
          <time when="10:27:43"/>
        </correspAction>
        <correspAction xml:id="i-RmH5eHqwTRoi7Svox9qCqE" type="reviewed">
          <date when="2021-11-22"/>
          <time when="16:56:09"/>
        </correspAction>
        <correspAction xml:id="i-EQhCobs39d4yQHSMKFCqkc" type="dismissed">
          <date when="2021-11-23"/>
        </correspAction>
        <correspAction xml:id="i-PNZJBbuc1yEBkCf8fUaWyS" type="referred">
          <date when="2021-11-24"/>
        </correspAction>
        <correspAction xml:id="i-JYKpgK45yLC6Gx8zB7aspE" type="assigned">
          <date when="2022-10-12"/>
          <time when="11:11:09"/>
        </correspAction>
        <correspContext corresp="i-JYKpgK45yLC6Gx8zB7aspE">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-6KS1bwzjbkAzj3nZ6HFE8G" type="behandlas_i"/>
        <correspContext corresp="i-6KS1bwzjbkAzj3nZ6HFE8G">
          <ref type="uppgift">2021/22:KU16</ref>
          <ref type="ref_dok_id">H901KU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU16</ref>
          <ref type="ref_dok_titel">Utlandsspioneri</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FFxzUSiU8uHCtWky1bcEEp" type="motHeader">
        <div xml:id="i-DM6c5j8hr4GooVi83q6cDy" type="motTitle">
          Motion till riksdagen 2021/22:4287 av Mia Sydow Mölleby m.fl.
          (V) med anledning av prop. 2021/22:55 Utlandsspioneri
        </div>
      </div>
      <div xml:id="i-UrTpGcaYvdyVeDAZ8gMgJs" type="motBody">
        <div xml:id="i-NBqBq8TasFSFtZqrPqqy22" type="motProposal" subtype="förslag">
          <head xml:id="i-Le5eNRFUojqeQGJwJwNnep">
            1 Förslag till riksdagsbeslut
          </head>
          <list xml:id="i-YSA2GKfs75Yorw6ZNdMrhd">
            <item xml:id="i-LWuXXMiRxREx6w1eRZUHxH" sortKey="Yrkande 1">
              Riksdagen avslår proposition 2021/22:55.
            </item>
          </list>
        </div>
        <div xml:id="i-M7KPyCxSHVB57dRvim7LbC" type="motContent">
          <head xml:id="i-KGtcX7u41eZ1cbSrjZ5kpi" type="h1">
            2 Inledning
          </head>
          <p xml:id="i-9PNYhMs9AgAap7o9txiJYN">
            Vänsterpartiet värnar demokratiska grundvärden som rättssäkerhet
            och skyddet för den personliga integriteten. Vi vill samtidigt
            inte försvåra de brottsbekämpande myndighe­ternas arbete med att
            utreda och beivra brott. Därför är vi även angelägna om att det
            finns ett regelverk som ger ett gott skydd för Sveriges och landets
            invånares säkerhet. Det måste kunna ställas höga krav på att terrorism
            och grov brottslighet bekämpas på ett effektivt sätt med hjälp
            av lagstiftning som bygger på de grundläggande rättsliga princi­perna
            i en rättsstat.
          </p>
          <p xml:id="i-7pTNbD6AQtj6m7VdrPH9ut">
            Varje samhälle måste ha möjlighet att använda tvångsmedel för
            att kunna utreda och beivra brott. Sådana tvångsmedel innebär
            definitionsmässigt en inskränkning i grund­läggande fri- och rättigheter,
            rättigheter som i sin tur är grundläggande för demokratin i vårt
            samhälle. Därför måste såväl lagstiftningen som de medel som lagstiftningen
            till­handahåller omgärdas av de strängaste restriktioner. De viktigaste
            restriktionerna har vi i våra egna grundlagar och Europakonventionen
            till skydd för de mänskliga rättigheter­na och grundläggande friheterna.
            När det gäller frågor om utvidgning av det straffbara området
            uppkommer frågor om behov, effektivitet och proportionalitet.
            Dessa över­väganden gör sig särskilt gällande när det är fråga
            om centrala skyddsintressen som Sveriges säkerhet och grundlagsskyddade
            rättigheter såsom yttrande- och tryckfrihet och skyddet för den
            personliga integriteten. Det handlar alltså om att skydda den
            demo­kratiska rättsstaten i flera bemärkelser.
          </p>
          <p xml:id="i-4YFL62ug12KyEsFwscQLrC">
            Ett av fundamenten i en rättsstat är att medborgarna åtnjuter
            ett effektivt skydd mot statens maktutövning; den enskilda medborgaren
            ska vara tryggad mot statens missbruk av rättsordningen. För att
            kravet på rättssäkerhet ska upprätthållas krävs bl.a. att lagstift­ningen
            är av god kvalitet, vad gäller både straffprocessuella regler
            och det materiella innehållet, samt att rättstillämpningen är
            god.
          </p>
          <p xml:id="i-7uKVYVQ3FbyrW94AJnzbQF">
            Den andra bärande principen i vår rättsordning är proportionalitetsprincipen.
            Principen innebär att de åtgärder som det allmänna använder sig
            av för att uppnå ett visst syfte inte får vara mer långtgående
            än vad som kan anses nödvändigt för att uppnå det eftersträvade
            syftet. Det ska alltså råda en balans mellan mål och medel samt
            vara sannolikt att det syftet uppnås genom vidtagna medel. Finns
            det möjlighet att välja mellan flera verksamma åtgärder ska det
            minst ingripande alternativet väljas.
          </p>
          <p xml:id="i-9VkBcEYyTdPoT2BmdQ4Ztg">
            Vänsterpartiet är inte för generella straffskärpningar. I vissa
            fall kan strängare straff vara positivt om det medför en starkare
            prioritering inom rättsväsendet samt ökade resurser för att utreda
            brotten. Det finns dock inget egenvärde i att höja straffen för
            höjningens skull. Förslag som innebär nykriminalisering eller
            straffskärpningar ska alltid vara väl underbyggda och ha analyserats
            utifrån nödvändighet, effektivitet och proportionalitet.
          </p>
          <head xml:id="i-PuqZ3AhyURVY6u9sQvcj3a" type="h1">
            3 Regeringens förslag
          </head>
          <p xml:id="i-YXFHgp4MLz3SdgSCZAxPfo">
            I syfte att stärka skyddet för internationella freds- och säkerhetsfrämjande
            samarbeten mot spioneriliknande gärningar föreslår regeringen
            att brotten utlandsspioneri, grovt utlandsspioneri och röjande
            av hemlig uppgift i internationellt samarbete införs i brotts­balken.
            Därigenom blir det straffbart att under vissa omständigheter t.ex.
            obehörigen röja hemliga uppgifter som förekommer inom Sveriges
            internationella samarbeten och som kan skada Sveriges förhållande
            till någon annan stat eller en mellanfolklig organi­sation. En
            gärning ska dock inte utgöra brott om den med hänsyn till syftet
            och övriga omständigheter är försvarlig.
          </p>
          <p xml:id="i-B1KrhcXGJox124ChtLGd3n">
            Straffbestämmelserna om obehörig och grov obehörig befattning
            med hemlig upp­gift samt vårdslöshet med hemlig uppgift utvidgas
            så att de även omfattar gärningar som har sin grund i utlandsspioneri.
            Utlandsspioneri samt de former av obehörig befattning med hemlig
            uppgift och vårdslöshet med hemlig uppgift som har sin grund i
            utlands­spioneri kriminaliseras även som tryck- och yttrandefrihetsbrott.
            Vidare begränsas med­delarfriheten och anskaffarfriheten när det
            gäller utlandsspioneri, grovt utlandsspioneri och grov obehörig
            befattning med hemlig uppgift med grund i utlandsspioneri.
          </p>
          <head xml:id="i-8rRXiWXmD4BLfyDJs928Kz" type="h1">
            4 Vänsterpartiets ställningstagande
          </head>
          <head xml:id="i-EovoGmksxWSxDPsPaT4bF9" type="h2">
            4.1 Bristande behov av nykriminalisering
          </head>
          <p xml:id="i-R3MGYYyUL81GYnpTgvrMBG">
            Regeringen föreslår i sin proposition att en ny straffbestämmelse
            mot utlandsspioneri införs i brottsbalken (BrB). Vidare föreslås
            att brottet utlandsspioneri, samt de former av obehörig befattning
            med hemlig uppgift och vårdslöshet med hemlig uppgift som har
            sin grund i utlandsspioneri, läggs till i tryckfrihetsförordningens
            brottskatalog. Det inne­bär att gärningarna enligt förslaget ska
            kriminaliseras även som tryck- och yttrandefri­hetsbrott. Den
            föreslagna utvidgningen av straffbestämmelserna om obehörig och
            grov obehörig befattning med hemlig uppgift samt vårdslöshet med
            hemlig uppgift innebär även de inskränkningar av yttrandefriheten.
          </p>
          <p xml:id="i-17PuTVToxbLuZ7i2vG16hs">
            Vänsterpartiet anser att det är av stor vikt att riksdagen, i
            egenskap av lagstiftare, är försiktig när det gäller nykriminalisering,
            i synnerhet när det gäller ändringar i grund­lagen som innebär
            att nya tryck- och yttrandefrihetsbrott läggs till den noga övervägda
            brottskatalogen i dessa lagar. Eventuella ändringar måste vara
            väl underbyggda och ha analyserats mycket noga enligt de ovannämnda
            principerna om nödvändighet, effekti­vitet och proportionalitet.
          </p>
          <p xml:id="i-NNWwib8qAFiXs9nnes1Ka2">
            Vänsterpartiet anser att den utredning som ligger till grund
            för regeringens aktuella proposition (SOU 2017:70) inte visat
            på tillräckliga behov för att motivera en nykrimi­nalisering.
            Redan i dag kan den som läcker information som skadar rikets säkerhet
            bli åtalad för brott.
          </p>
          <p xml:id="i-MQrLmRfHbmfsWNGqVtDEbv">
            I offentlighets- och sekretesslagen (OSL) finns bestämmelser
            om bl.a. utrikes- och försvarssekretess som innebär begränsningar
            av yttrandefriheten enligt tryckfrihetsförord­ningen (TF) och
            yttrandefrihetsgrundlagen (YGL). Uppgifter som rör säkerhetskänslig
            verksamhet och som därför omfattas av sekretess enligt OSL har
            även ett skydd enligt säkerhetsskyddslagen. Röjandet av sådana
            uppgifter kan leda till straffansvar för brott mot tystnadsplikt
            enligt brottsbalken. Vidare finns det straffrättsliga bestämmelser
            i 19 kap. BrB som innebär att en person som röjer uppgifter som
            är av betydelse för ett inter­nationellt samarbete för fred och
            säkerhet som Sverige deltar i kan göra sig skyldig till brott
            mot Sveriges säkerhet. Där finns bl.a. bestämmelser om spioneri,
            obehörig befatt­ning med hemlig uppgift och olovlig underrättelseverksamhet.
            Dessutom är en rad brott, bl.a. spioneri, obehörig befattning
            med hemlig uppgift och meddelar- och anskaffarbrott, även tryckfrihetsbrott
            enligt 7 kap. TF och yttrandefrihetsbrott enligt 5 kap. YGL. En
            gärning som innefattar en obehörig informationshantering kan även
            leda till skadestånds­skyldighet och till olika arbetsrättsliga
            sanktioner om förfarandet har samband med en anställning.
          </p>
          <head xml:id="i-EyFEWNRLmg7TQno3PivjJ7" type="h2">
            4.2 Bristande motiv för att inskränka tryck- och yttrandefriheten
          </head>
          <p xml:id="i-WEpZnhWDEV1J7wyjH7aovt">
            I utredningen konstateras att antalet fall som rör röjande av
            känsliga uppgifter inom de aktuella internationella samarbetena
            ”inte förefaller vara stort” men att kriminalisering ändå får
            anses vara befogad eftersom handlandet är så ”allvarligt och straffvärt”.
            Enligt Vänsterpartiets mening blir detta ett cirkelresonemang.
            Utredningen nämner även att uppdagade brott mot Sveriges säkerhet
            enligt 19 kap. BrB över huvud taget är få (SOU 2017:70 s. 473).
            Om problemet med denna typ av brottslighet inte är stort ser vi
            ingen anledning till nykriminalisering. Utredningen jämför även
            Sverige med flera andra länder som ”har ett betydligt starkare
            straffrättsligt skydd för sådana uppgifter än vad Sverige har”.
            Vänsterpartiet tolkar utredningens skrivningar som att det bärande
            skälet till en nykriminalisering är att signalera till andra länder
            att även Sverige ser allvarligt på dessa gärningar (a.a. s. 474).
            Vi anser inte att det är ett tillräckligt starkt argument vare
            sig för att införa ett nytt brott om utlandsspioneri i brottsbalken
            eller för att ändra i våra grundlagar.
          </p>
          <p xml:id="i-Wop3EBjHnQQfTFKk1G5yjn">
            Vidare är vi oroade över vilka konsekvenser regeringens förslag
            om de nya tryck- och yttrandefrihetsbrotten kommer att få. En
            rad remissinstanser lyfter frågan i sina remissvar på såväl utredningen
            som lagrådsremissen. Utredningen konstaterar att det starka skydd
            för tryck- och yttrandefriheten som finns i Sverige har medfört
            att krimina­lisering av yttranden inom det grundlagsskyddade området
            alltid skett med eftertanke och stor återhållsamhet. Vidare anför
            utredningen att det krävs starka skäl för att ändra grundlagarna
            och att detta särskilt gäller vid en utvidgning av det straffbara
            området (a.a. s. 498). Enligt vår mening redovisar dock utredningen
            inte tillräckligt starka skäl för att kriminalisera utlandsspioneri
            som begås i grundlagsskyddade medier. Trots det följer regeringen
            utredningen och föreslår i sin proposition att utlandsspioneri
            krimina­liseras även som tryck- och yttrandefrihetsbrott samt
            att meddelarfriheten och anskaffar­friheten ska begränsas när
            det gäller utlandsspioneri och grovt utlandsspioneri. Journa­listförbundet
            ser en stor risk för att de föreslagna förändringarna kraftigt
            kommer att be­gränsa möjligheterna att rapportera om Sveriges
            agerande utomlands. Publicistklubben skriver att en begränsning
            av meddelarfriheten riskerar att få en starkt återhållande effekt
            på personer som deltar i eller på annat sätt får insyn i internationella
            insatser att lämna uppgifter. Det leder i förlängningen till att
            uppgifter som borde bli kända riskerar att förbli hemliga. Även
            Myndigheten för press, radio och tv lämnar liknande synpunkter
            i sitt remissvar.
          </p>
          <p xml:id="i-TsEdeXjNjuJwypNs3QiVxq">
            Förvisso har regeringen i sin proposition, till skillnad från
            utredningen, föreslagit en s.k. försvarlighetsventil för röjande
            av hemliga uppgifter. En gärning enligt de föreslag­na bestämmelserna
            ska alltså inte utgöra brott om den med hänsyn till syftet och
            övriga omständigheter är försvarlig. Vänsterpartiet anser att
            detta är positivt men inte tillräck­ligt för att garantera att
            vår grundlagsskyddade tryck- och yttrandefrihet upprätthålls i
            internationella freds- och säkerhetsfrämjande samarbeten. Sammanfattningsvis
            anser Vänsterpartiet att regeringens förslag inte bör genomföras
            med hänvisning till den brist­fälliga behovsbedömningen av en
            nykriminalisering och en omotiverad inskränkning av tryck- och
            yttrandefriheten.
          </p>
          <p xml:id="i-RrQmBdwBgTRxDMfrXUXSKG">
            Riksdagen bör avslå regeringens proposition 2021/22:55. Detta
            bör riksdagen besluta.
          </p>
        </div>
        <div xml:id="i-AP7hWLaoxY4RSQ8vk1mwSh" type="signatureBlock">
          <list xml:id="i-6yBe4iZzYaZV3ihzQJzEw2">
            <item xml:id="i-UPSEkdmxvxKUC7gxA1k3Kj" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
            <item xml:id="i-LNBAh11RT9rUK8nJPuiDqv" who="i-QhdbBfCQXCqPEr4GTwvK8F" type="signature">
              Tony Haddou (V)
            </item>
            <item xml:id="i-V6muJSr5eJtA526bEivNA" who="i-AcrNjdftfgEDKtVYDbE4tQ" type="signature">
              Gudrun Nordborg (V)
            </item>
            <item xml:id="i-HNnLnoc6gEtyL5rzJGbTK2" who="i-FqirGpgVadzcvH1i4Q2RHU" type="signature">
              Jon Thorbjörnson (V)
            </item>
            <item xml:id="i-PsNEVtA2fgWECUXYSfgfJu" who="i-PAfMpaW8KP2UfRTBpXARTc" type="signature">
              Linda Westerlund Snecker (V)
            </item>
            <item xml:id="i-GQ1a2ucoHaptoscCePZo7Z" who="i-3YXCipudYA4N8ZNFk2PrxQ" type="signature">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
