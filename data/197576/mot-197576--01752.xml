<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--01752">
  <teiHeader>
    <fileDesc>
      <titleStmt>
        <title>om bibehållande av den regionala hemkonsulentorganisationen</title>
        <author>av herr Danell m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om bibehållande av den regionala hemkonsulentorganisationen</title>
          <idno type="rdwebb">FZ021752</idno>
          <rs type="number">1752</rs>
          <ref type="dokument_url_text">http://data.riksdagen.se/dokument/FZ021752/text</ref>
          <ref type="dokument_url_html">http://data.riksdagen.se/dokument/FZ021752</ref>
          <ref type="dokumentstatus_url_xml">http://data.riksdagen.se/dokumentstatus/FZ021752</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QQjz7bn6czWU6491kCicK9</idno>
            <name>GEORG DANELL</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-N7WL5aLLwEPfYa71gsUxQx</idno>
            <name>INGRID SUNDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-B1QAmZ6hd8iYYbZ4y9ee12</idno>
            <name>ALF WENNERFORS</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7a8jQx8u7GsbJfe4qPUJqE" type="signed"/>
        <correspContext corresp="i-7a8jQx8u7GsbJfe4qPUJqE">
          <note type="signatory" corresp="i-QQjz7bn6czWU6491kCicK9"/>
          <note type="signatory" corresp="i-N7WL5aLLwEPfYa71gsUxQx"/>
          <note type="signatory" corresp="i-B1QAmZ6hd8iYYbZ4y9ee12"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__1752/mot_197576__1752-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1975/76: 1752
          </p>
          <p>
            av herr Danell m. fl. om bibehållande av den regionala hemkonsulentorganisationen
          </p>
          <p>
            Samhällets konsumentpolitik har under de senaste åren kraftigt
            byggts ut. Konsumenternas rättsställning har förbättrats genom
            en rad lagar som tillkommit de senaste sex åren. Inte minst på
            grund av den takt i vilken lagar och bestämmelser har tillkommit
            har kravet på förbättrad information till den enskilde ökat. Konsumenternas
            möjligheter att få information är i dag begränsade. Kon- sumentverket,
            hemkonsulenterna och nu även konsumentsekreterare i vissa kommuner
            är de instanser som har möjlighet att bistå konsumenten med råd
            vid val av vara, köptvist, reklamation m. m. Hemkonsulentverksamheten
            här i landet är av mycket gammalt datum. Verksamhetsinriktningen
            har förändrats med tidens gång. Sedan 1970 är landets hemkonsulenter
            stationerade vid länsstyrelserna, och sedan 1973 sorterar deras
            verksamhet under konsumentverket. Den 14 maj 1975 fattade riksdagen
            ett beslut som i hög grad har kommit att beröra, men även förändra,
            hemkonsulenternas verksamhet. Proposition 1975:40 om kommunal
            konsumentpolitisk verksamhet m. m. innebar att hemkonsulenttjänsterna
            skulle dras in med verkan från den 1 januari 1977. Från samtliga
            riksdagspartier väcktes motioner, i vilka framhölls att hem- konsulentverksamheten
            var så värdefull att en indragning av tjänsterna inte fick komma
            i fråga. Ett enigt näringsutskott (NU 1975:26) delade motio- närernas
            synpunkter och framhöll: ”Det finns enligt utskottets mening inte
            underlag för ett beslut nu om indragning i en nära framtid av
            hemkonsulenttjänsterna i länen. Den verk- samhet som bedrivs på
            regional nivå genom hemkonsulenterna fyller för närvarande en
            viktig funktion.” Vidare sade utskottet: ”I takt med ut- vecklingen
            på det kommunala planet bör enligt utskottets mening en an- passning
            av den regionala organisationen komma till stånd.” Dessutom framhölls:
            ”Regeringen bör fortlöpande följa utvecklingen på det lokala och
            regionala planet och lägga fram förslag till sådana organisatoriska
            föränd- ringar som föranleds härav.” Kommunernas medverkan i konsumentpolitiken
            är lovvärd, men mot bakgrund av kommunernas ansträngda ekonomi
            förefaller det inte otroligt att det kommer att dröja många år
            än innan det i var och en av landets kommuner finns en kvalificerad
            konsumentsekreterare, som kan stå till konsumenternas förfogande
            för konsumentpolitisk direktrådgivning. Riksdagens beslut i maj
            föregående år innebar en rekommendation till kommunerna att inrätta
            en organisatoriskt valfri form av konsumentväg-
          </p>
          <pb facs="riksdagen-motions-pdf/data/197576/mot_197576__1752/mot_197576__1752-002.pdf"/>
          <p>
            Mot. 1975/76:1752 7
          </p>
          <p>
            ledning. Alltefter egen bedömning har kommunerna i viss utsträckning
            försökt efterleva riksdagens rekommendation. Detta har fått till
            följd att verksamheten är högst varierande från kommun till kommun.
            Tjänste- mannafunktionen är också starkt varierande liksom de
            krav som kommunen har ställt för tjänstetillsättning. I hög grad
            måste nuvarande ordning ses som en försöksperiod, och det kommer
            att ta tid innan verksamheten får en fullgod anpassning till andra
            kommunala verksamheter. Om och när vi får en fullt utbyggd kommunal
            konsumentpolitisk verk- samhet är det ingen som i dag kan ge ett
            bestämt svar på. Men ett måste dock stå klart — det uttalande
            som gjordes av föregående års riksdag skall, intill dess vi vet
            hur den kommunala verksamheten kommer att fungera, efterlevas.
            Därför är det stötande och ett skrämmande bevis på regeringens
            maktfullkomlighet att finna, att redan en vecka, den 7 maj 1975,
            innan riks- dagen gick till beslut rörande prop. 1975:40 ett statligt
            regleringsbrev utfärdades till länsstyrelserna med beskedet att
            länsstyrelserna inte skulle återbesätta hem- konsulenttjänster
            utan regeringens särskilda medgivande. Detta trots att ett enigt
            näringsutskott i betänkandet 1975:26 redan givit till känna sin
            in- ställning. Detta kan inte tolkas på annat sätt än att regeringen
            till varje pris vill ha bort den regionala hemkonsulentverksamheten,
            vad än riksdagen beslutar i frågan. I dag finns 39 hemkonsulenttjänster
            i landet, varav 36 är besatta. I Luleå, Kalmar och Karlstad finns
            i dag obesatta tjänster. Under året tillkommer ytterligare tre
            tjänster som skall ledigförklaras på grund av att befattnings-
            havarna går i pension, nämligen i Skara, Halmstad och Karlshamn.
            Regeringens beslut att länsstyrelserna inte får utannonsera och
            tillsätta tjänsterna utan regeringens särskilda medgivande har
            inneburit dels en för- dröjning av tillsättningen, dels att man
            genom att få till stånd återbesättning endast under kort tid inte
            har haft möjlighet att tillsätta tjänsterna med kvalificerade
            personer. För Luleå och Kalmar har endast korttidsvikariat medgivits,
            och i Karlstad är tjänsten t. v. ett vikariat. På grund av det
            sätt som regeringen tolkar riksdagens beslut — dessutom på förhand
            innan beslut är fattade — finns det all anledning att hysa farhågor
            för den regionala konsumentpolitikens utveckling. Genom proposition
            1972:33 fastställde riksdagen målen för samhällets konsumentpolitiska
            verksamhet. Därvid framhölls vikten av lokal verk- samhet, samtidigt
            som beslut fattades om en förstärkning av den regionala verksamheten.
            Den regionala verksamheten har inte varit föremål för någon ny
            utredning sedan 1972. Riksdagen har heller inte sedan dess gjort
            något uttalande om den regionala verksamheten, utöver vad som
            ovan nämnts. Den verksamhetsinriktning som angavs av departementschefen
            i prop. 1972:33 och som riksdagen anslöt sig till måste därför
            fortfarande gälla. Konsumentutredningens synpunkter, som låg till
            grund för prop. 1972:33, redovisas i propositionen enligt följande:
          </p>
          <p>
            De regionala organen måste enligt utredningen stödja den konsument-
          </p>
          <pb facs="riksdagen-motions-pdf/data/197576/mot_197576__1752/mot_197576__1752-003.pdf"/>
          <p>
            Mot. 1975/76:1752 8
          </p>
          <p>
            politiska verksamheten och ha en förmedlande ställning mellan
            central verk- samhet och verksamhet på fältet. Uppgifterna innefattar
            att främja utveck- lingen av kommunal verksamhet, att stimulera
            organisationer och andra till ökad frivillig aktivitet samt lämna
            biträde åt sådan verksamhet. Vidare ingår att handha för regionen
            gemensamma frågor, t. ex. att ordna kon- ferenser och utställningar,
            samt att med olika länsmyndigheter ta upp frågor av större räckvidd.
            Vissa kontakter med press och massmedia kan också lämpligen ske
            regionalt. Enligt utredningen skall också den regionala instansen
            samla in och sy- stematisera uppgifter från det lokala planet
            samt redovisa detta material efter anvisningar från verket. Vidare
            skall man förmedla information, de- monstrationsmaterial och annat
            från centralt håll. Till uppgifterna hör att medverka i regionalt
            upplagda större undersökningar samt att utföra ex- pertinsatser
            i det praktiska konsumentarbetet. Man måste medverka vid utbildning
            av kommunala tjänstemän och förtroendemän samt av personer av
            betydelse för det konsumentpolitiska arbetet. En viss del av direktrådgivningen
            måste ankomma på den regionala or- ganisationen. På längre sikt
            är det ett önskemål att den rådgivande verk- samheten i största
            utsträckning flyttas till lokal nivå. Ämnesinriktningen måste
            vara flexibel och successivt styras från kon- sumentverket med
            inriktning på breda och samordnade insatser. Stor vikt måste enligt
            utredningen fästas vid de hushållsekonomiska aspekterna och uppmärksamhet
            ägnas åt frågor av mer övergripande betydelse för hushållen.
          </p>
          <p>
            I juni 1975 utfärdade konsumentverket anvisningar för regional
            konsu- mentpolitisk verksamhet att gälla t. v. Härvid skall följande
            iakttagas:
          </p>
          <p>
            Hemkonsulenternas arbete skall inriktas på att stimulera och
            stödja kom- munal konsumentpolitisk verksamhet. Detta arbete bör
            omfatta information om statsmakternas beslut om den kommunala
            verksamheten samt medver- kan — om kommun så önskar — vid planering
            och uppbyggnad av verksamhe- ten. Hemkonsulenterna skall också
            på begäran bistå kommunerna i den löpan- de verksamheten. Vidare
            skall hemkonsulenterna svara för konsumentvägledningen i de kommuner,
            där någon verksamhet inte har påbörjats. Om arbetet med de nämnda
            uppgifterna så medger, bör hemkonsulenterna även kunna svara för
            utbildning och allmän information. Härvid bör så långt möjligt
            samarbete ske med de kommunala organen. Härutöver skall hemkon-
            sulenterna som hittills vara länsstyrelserna behjälpliga med konsumentpoli-
            tisk sakkunskap.
          </p>
          <p>
            De av konsumentverket i juni 1975 utfärdade anvisningarna stämmer
            väl överens med de riktlinjer för samhällets konsumentpolitik
            som fastslogs genom riksdagens beslut 1972. En regional konsumentpolitisk
            verksamhet är av stor betydelse inte minst som vidareförmedlare
            av information från konsumentverket till kommu- nerna men även
            vice versa i och med att den regionala instansen kan, och gör
            så även i dag, fungera som en sluss. Genom att bibehålla en regional
            instans kan dessutom akuta krav på information eller annan åtgärd
            snabbt få en lösning på en för konsumenten mer näraliggande nivå
            än om ärendet förts upp till konsumentverket i Stockholm. Därigenom
            kan den regionala instan-
          </p>
          <pb facs="riksdagen-motions-pdf/data/197576/mot_197576__1752/mot_197576__1752-004.pdf"/>
          <p>
            Mot. 1975/76:1752 9
          </p>
          <p>
            sen dessutom effektivt avhjälpa en central ärendetillströmning,
            låneärendebe- handling och allt övrigt som det kan föra med sig
            i ökad ärendeanhopning, ökad administration och även snabbt stigande
            kostnader för att komma till rät- ta med resursbehovet. De tidigare
            riktlinjerna för samhällets konsumentpolitik kvarstår enligt vår
            mening och skall gälla tills dess att riksdagen anser tiden mogen
            för omprövning av 1972 års beslut. Anmärkningsvärt i detta sammanhang
            är att trots detta gäller ett statligt regleringsbrev utfärdat
            en vecka innan riksdagen den 14 maj 1975 gick till beslut angående
            den regionala konsumentpolitiska organisationen — ett beslut som
            helt gick emot regeringens proposition. Detta regleringsbrev till
            länsstyrelserna måste ändras och lediga hemkonsulenttjänster ledigförklaras
            och åberbesättas i vanlig ordning. Med stöd av vad som anförts
            hemställs att riksdagen beslutar 1. att uttala att regional hemkonsulentverksamhet
            endast kan upphöra efter riksdagens godkännande, 2. att uttala
            att lediga hemkonsulenttjänster i sedvanlig ordning skall ledigförklaras,
            utannonseras och återbesättas.
          </p>
          <p>
            Stockholm den 26 januari 1976
          </p>
          <p>
            GEORG DANELL (m) INGRID SUNDBERG (m) ALF WENNERFORS (m)
          </p>
        </div>
      </div>
    </body>
  </text>
</TEI>
