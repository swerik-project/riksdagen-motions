<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-FöU-03220">
  <teiHeader>
    <fileDesc>
      <titleStmt>
        <title>Försvar och krisberedskap</title>
        <author corresp="i-BUYvEhrSc9gnHcd6iS4eDJ">av Allan Widman m.fl. (L, M, C, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3220 av Allan Widman m.fl. (L, M, C, KD)</title>
          <idno type="rdwebb">H5023220</idno>
          <rs type="number">3220</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H5023220/text</ref>
          <ref type="dokument_url_html">http://data.riksdagen.se/dokument/H5023220</ref>
          <ref type="dokumentstatus_url_xml">http://data.riksdagen.se/dokumentstatus/H5023220</ref>
          <ref type="docx">http://data.riksdagen.se/fil/347B1ABE-0727-4EC5-8EDF-88469B81A1A9</ref>
          <ref type="pdf">http://data.riksdagen.se/fil/17BD7868-2FFF-4324-B214-BDF829144FBB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-W1SpeP85RXQTDYN2miQfXU</idno>
            <name>Daniel Bäckström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LuWQtnivo2sAWTiGRLRBmH" type="signed"/>
        <correspContext corresp="i-LuWQtnivo2sAWTiGRLRBmH">
          <note type="signatory" corresp="i-BUYvEhrSc9gnHcd6iS4eDJ"/>
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-W1SpeP85RXQTDYN2miQfXU"/>
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-Xteizo8d3shr4UGEX6Np8m" type="submitted">
          <date when="2017-10-05"/>
          <time when="11:39:28"/>
        </correspAction>
        <correspAction xml:id="i-HMNNFuhFNXnBpt7oa6rc1H" type="reviewed">
          <date when="2017-10-05"/>
          <time when="12:08:52"/>
        </correspAction>
        <correspAction xml:id="i-G7oa9ZmQjqoFwPsNL1MyVF" type="referred">
          <date when="2017-10-13"/>
        </correspAction>
        <correspAction xml:id="i-2zJGUGp2No3T43nJfWXupR" type="assigned">
          <date when="2018-11-20"/>
          <time when="13:31:28"/>
        </correspAction>
        <correspContext corresp="i-2zJGUGp2No3T43nJfWXupR">
          <ref type="assignedTo">Försvarsutskottet</ref>
        </correspContext>
        <correspAction xml:id="i-4MXre1Mux9LLhsJ7zeEnBu" type="behandlas_i"/>
        <correspContext corresp="i-4MXre1Mux9LLhsJ7zeEnBu">
          <ref type="uppgift">2017/18:FöU1</ref>
          <ref type="ref_dok_id">H501FöU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FöU1</ref>
          <ref type="ref_dok_titel">Utgiftsområde 6 Försvar och samhällets krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UMtCWn7kAJogb9riD3gGZi" type="behandlas_i"/>
        <correspContext corresp="i-UMtCWn7kAJogb9riD3gGZi">
          <ref type="uppgift">2017/18:FöU4</ref>
          <ref type="ref_dok_id">H501FöU4</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FöU4</ref>
          <ref type="ref_dok_titel">Nationell strategi för samhällets informations- och cybersäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FEtNw3PN8DGVoDLXFHLAv7" type="behandlas_i"/>
        <correspContext corresp="i-FEtNw3PN8DGVoDLXFHLAv7">
          <ref type="uppgift">2017/18:FöU3</ref>
          <ref type="ref_dok_id">H501FöU3</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FöU3</ref>
          <ref type="ref_dok_titel">Försvarspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UTfBtkC1stQXBLP8ZC3CZo" type="behandlas_i"/>
        <correspContext corresp="i-UTfBtkC1stQXBLP8ZC3CZo">
          <ref type="uppgift">2017/18:FöU8</ref>
          <ref type="ref_dok_id">H501FöU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FöU8</ref>
          <ref type="ref_dok_titel">Vissa frågor om Försvarsmaktens personal</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6ZXdjPkoZ4KdAPuvrMiang" type="behandlas_i"/>
        <correspContext corresp="i-6ZXdjPkoZ4KdAPuvrMiang">
          <ref type="uppgift">2017/18:AU7</ref>
          <ref type="ref_dok_id">H501AU7</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">AU7</ref>
          <ref type="ref_dok_titel">Integration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KifJWJx7g1BzRi17iVaDSG" type="behandlas_i"/>
        <correspContext corresp="i-KifJWJx7g1BzRi17iVaDSG">
          <ref type="uppgift">2017/18:FöU7</ref>
          <ref type="ref_dok_id">H501FöU7</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FöU7</ref>
          <ref type="ref_dok_titel">Civilt försvar och krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9nwFXkm2rYaCFuAwNYpixD" type="behandlas_i"/>
        <correspContext corresp="i-9nwFXkm2rYaCFuAwNYpixD">
          <ref type="uppgift">2017/18:FöU6</ref>
          <ref type="ref_dok_id">H501FöU6</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FöU6</ref>
          <ref type="ref_dok_titel">Militära frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EVwEH8WTxNwJgKhmHdRAD2" type="behandlas_i"/>
        <correspContext corresp="i-EVwEH8WTxNwJgKhmHdRAD2">
          <ref type="uppgift">2017/18:UFöU4</ref>
          <ref type="ref_dok_id">H501UFöU4</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UFöU4</ref>
          <ref type="ref_dok_titel">Svenskt deltagande i Förenta nationernas stabiliseringsinsats i Mali</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3220 av Allan Widman m.fl. (L,
          M, C, KD) Försvar och krisberedskap
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-ExBf3ahRdMJ7L8cvHezFky">
            Förslag till riksdagsbeslut
          </head>
          <list style="ol">
            <item xml:id="i-6dkWy5dQG2C7yKcpSfkuVG">
              Riksdagen ställer sig bakom det som anförs i motionen om en översyn
              av landstingens beredskap och behovet av katastrofmedicin och
              tillkännager detta för regeringen.
            </item>
            <item xml:id="i-ErHSh18Si6j2JdVUurw7Jh">
              Riksdagen ställer sig bakom det som anförs i motionen om behovet
              av livsmedelsförsörjning och tillkännager detta för regeringen.
            </item>
            <item xml:id="i-4QUDW4d8EpxKJgQ7bD1329">
              Riksdagen ställer sig bakom det som anförs i motionen om räddningstjänst
              i beredskap/deltidsbrandmän och tillkännager detta för regeringen.
            </item>
            <item xml:id="i-Ai9KwJe7dY4KDoww1UtDqm">
              Riksdagen ställer sig bakom det som anförs i motionen om enskilda
              medborgares krisberedskap och tillkännager detta för regeringen.
            </item>
            <item xml:id="i-7D1nAqWUN851cwoBLWyoYp">
              Riksdagen ställer sig bakom det som anförs i motionen om att
              se över möjligheten att utöka användningen av Försvarsmaktens
              helikoptrar i krisberedskapen och tillkännager detta för regeringen.
            </item>
            <item xml:id="i-MazsifPYqUv7DLRTScRrdZ">
              Riksdagen ställer sig bakom det som anförs i motionen om att
              ge Myndigheten för samhällsskydd och beredskap (MSB) i uppdrag
              att se över länsstyrelsernas krav på övningsverksamhet och beredskapskrav
              och tillkännager detta för regeringen.
            </item>
            <item xml:id="i-4D9eMatTxpJETiybj6bCLr">
              Riksdagen ställer sig bakom det som anförs i motionen om att
              se över hur skyddet för samhällsviktig infrastruktur och verksamhet
              kan stärkas och tillkännager detta för regeringen.
            </item>
            <item xml:id="i-61HdmMm1XxyiJkWDHaJ6Qy">
              Riksdagen ställer sig bakom det som anförs i motionen om att
              säkerställa att ökade förvaltningsanslag för länsstyrelsernas
              krisberedskap går till avsedd verksamhet och tillkännager detta
              för regeringen.
            </item>
            <item xml:id="i-D85tPjZWPrGdXWBsshoEuB">
              Riksdagen ställer sig bakom det som anförs i motionen om att
              se över möjligheten att öka hemvärnets status och möjligheter
              att utvecklas och tillkännager detta för regeringen.
            </item>
            <item xml:id="i-9Q3TbrVUrMLovY9Lnt3K8W">
              Riksdagen ställer sig bakom det som anförs i motionen om ett
              utvecklat nordiskt samarbete kring totalförsvaret och tillkännager
              detta för regeringen.
            </item>
            <item xml:id="i-SivnpwC1DhFFSEeNsfBFYz">
              Riksdagen ställer sig bakom det som anförs i motionen om officers-
              och reservofficersutbildning och tillkännager detta för regeringen.
            </item>
            <item xml:id="i-5LBcZAP2zFUfnQquSDoWxF">
              Riksdagen ställer sig bakom det som anförs i motionen om att
              regeringen bör återkomma och fastställa konkreta nationella mål
              för att kunna utvärdera de insatser som Sverige genomför i Mali
              och tillkännager detta för regeringen.
            </item>
            <item xml:id="i-MWoBmM2qsMd9RP516M12JJ">
              Riksdagen ställer sig bakom det som anförs i motionen om att
              precisera näringslivets roll i totalförsvaret och tillkännager
              detta för regeringen.
            </item>
            <item xml:id="i-QRGPbGCngiEUoJbjQeCC4w">
              Riksdagen ställer sig bakom det som anförs i motionen om möjligheten
              att använda de frivilliga försvarsorganisationerna för att ge
              nyanlända en väg in i det svenska samhället och tillkännager detta
              för regeringen.
            </item>
            <item xml:id="i-PQ7diYUeX7wDXs2dy5ZLSc">
              Riksdagen ställer sig bakom det som anförs i motionen om att
              införa en årlig medaljering för internationella insatser och tillkännager
              detta för regeringen.
            </item>
            <item xml:id="i-FdmB4mU1xL8JYmqrXZgodK">
              Riksdagen ställer sig bakom det som anförs i motionen om införandet
              av ett moratorium mot att avveckla befintliga övnings- och skjutfält
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-4a3YqgQryxeZs8pvivDWSm" type="h1">
            Motivering
          </head>
          <p xml:id="i-Sb2QmvVm23k1fUwQgS4zEA">
            Den ryska militära upprustningen fortsätter med i princip oförminskad
            styrka och med ett stort fokus på Östersjöregionen. Inte minst
            våra baltiska grannar känner av detta. Sverige utsätts dessutom
            dagligen för påverkanskampanjer och cyberhot och underrättelsehotet
            mot Sverige ökar för varje år. Hotbilden mot vårt land är mer
            allvarlig än på mycket länge. Sveriges försvar behöver stärkas.
            I händelse av kris eller krig står vårt samhälle inför flera stora
            utmaningar. Samtidigt som människors beroende av samhällsviktiga
            funktioner och den gemensamma infrastrukturen är stort, ökar risken
            för allvarliga påfrestningar på infrastrukturen. Det kan handla
            om allt från stöld av material till rena sabotage, och i värsta
            fall terrorattentat. Därtill ska läggas att vi i takt med klimatförändringarna
            sannolikt kommer att se fler kriser orsakade av väder­händelser,
            exempelvis extrem torka eller långvarigt regn. Samhället är sårbart.
            En akut kris kan inträffa när som helst. För att möta utmaningarna
            som det moderna Sverige står inför, måste risken för och följderna
            av allvarliga störningar, olyckor och kriser minskas. Det måste
            i sin tur bygga på den reguljära verksamhet som bedrivs för att
            hantera bränder, översvämningar och andra kritiska situationer.
            Därför måste arbetet med samhällets krisberedskap ständigt utvecklas.
          </p>
          <head xml:id="i-jWbGEpHd4pH1tpJVfu1t5" type="h2">
            Landstingens krisberedskap
          </head>
          <p xml:id="i-5ArSXAGAFcpPKzhSyVs425">
            God krisberedskap inom hälso- och sjukvården förutsätter att
            det finns katastrof­medicinsk beredskap. De senaste åren har Socialstyrelsens
            risk- och sårbarhetsanalyser och erfarenhet från olika övningar
            visat att det finns förbättringsområden inom landstingens katastrofmedicinska
            beredskap.
          </p>
          <p xml:id="i-U2tMMi5CKYuu3q32yNFzMV">
            Enligt Socialstyrelsens risk- och sårbarhetsanalys 2016 framkommer
            att närmare hälften av alla landsting inte ens har analyserat
            vilka resurser som krävs för att kunna hantera en extraordinär
            händelse. Det finns hos mer än hälften inga rutiner för hur man
            ska fråga efter eller ta emot förstärkningsresurser från andra
            landsting, eller nationellt. Cirka 30 procent saknar avtal med
            annan aktör om förstärkningsresurser. Det kan leda till fördröjningar
            och osäkerhet, ineffektivitet vid hastigt uppkomna och akuta behov.
            Socialstyrelsen skriver också att det är viktigt att belysa riskerna
            med att drygt en tredjedel av landstingen och regionerna bedömer
            att deras planering för utbildning och övning är otillräcklig.
          </p>
          <p xml:id="i-9ddhbSbiswxtfXh9sDCgxK">
            Slutsatserna från en landstingsövergripande övning i sju landsting
            visar att det finns utmaningar för att kunna upprätthålla, säkra
            och förbättra förmågan att hantera allvar­liga händelser inom
            bland annat följande områden:
          </p>
          <list style="ul">
            <item xml:id="i-9gF2fTABd3pGiKSvz5R71x">
              Dokumentation och lägesbild
            </item>
            <item xml:id="i-FPhJ1wofbLVXVEbUUu2348">
              Kommunikation och terminologi
            </item>
            <item xml:id="i-RtZu842gyHPntD4JcemmzV">
              Mobilisering och dirigering av resurser
            </item>
            <item xml:id="i-7caA4fbXunKatKyfyYpx6c">
              Fördelningsstrategi och gränssättande kapacitet
            </item>
            <item xml:id="i-6AJFL2SsmXgdp4TYNzQQDw">
              Nationell samordning.
            </item>
          </list>
          <p xml:id="i-43qf7Z4agdoi2oELTH6J5s">
            Därutöver ställer sjukvård under höjd beredskap särskilda krav
            och vid en krigssituation skulle behoven av sjukvård vara större,
            utöver den ordinarie sjukvården.
          </p>
          <p xml:id="i-CSYNDEiqkZpKbU3geFDWu3">
            Väl utformade och övade katastrofmedicinska beredskapsplaner
            på lokal och regional nivå är en förutsättning för en väl fungerande
            traumavård vid en allvarlig händelse. Att det på så många håll
            runt om saknas både rutiner och resurser är därför mycket allvarligt.
            Det är också oroande givet det säkerhetspolitiska läget och ger
            ett dåligt utgångsläge när planeringen för totalförsvaret nu ska
            intensifieras och mycket byggas upp på nytt. Vi vill därför se
            en översyn av landstingens beredskap och behovet av katastrofmedicin.
          </p>
          <head xml:id="i-D5uVGtoWGuGQ5V83aunHqa" type="h2">
            Livsmedelsförsörjning
          </head>
          <p xml:id="i-FbhDRtR7SBvb8GSRdgtesZ">
            Sverige är ett litet handelsberoende land. Vår livsmedelskonsumtion
            består till stor del av import. Säkerhet byggs tillsammans med
            andra, inte genom protektionistiska åtgärder. Men samtidigt innebär
            en låg försörjningsgrad av livsmedel en högre sårbarhet i kris
            eller krig. Det är viktigt att genomförandet av livsmedelsstrategin
            skapar goda förutsättningar för svensk livsmedelsproduktion. Den
            svenska livsmedelskedjan måste vara konkurrenskraftig och bli
            mindre sårbar. Strategin pekar på vikten av ökad livsmedelsproduktion,
            samtidigt som produktionsökningen svarar mot konsumenternas efterfrågan.
            Ökningen skulle samtidigt kunna bidra till en ökad självförsörjningsgrad.
          </p>
          <head xml:id="i-LrnpGBJhRHAYKKPtMLrAWT" type="h2">
            Räddningstjänst i beredskap/deltidsbrandmän
          </head>
          <p xml:id="i-6MfcaMuVQ5XupfLwkzg3uV">
            På lands- och i glesbygd gör ofta deltidsbrandmännen en stor
            insats för samhället och bidrar till att upprätthålla säkerheten
            och inte minst rädda liv. Människor på landsbygd och i glesbygd
            måste också ha tillgång till den trygghet och säkerhet som räddnings­tjänsten
            ger. Under en längre tid har det dock varit svårt att rekrytera
            deltidsbrandmän av olika skäl. Ett av de största problemen är
            att människor som bor på landsbygden ofta pendlar till sitt arbete
            på vardagen och därmed kan ha långt till hemorten där de skulle
            ha arbetat som deltidsbrandman. Det gör det svårt att ha kort
            inställelsetid. Deltids­brandmännen är en oersättlig resurs för
            oss alla, och speciellt för landsbygden. Deras arbete räddar liv
            i situationer där det är minuter och sekunder som räknas. Räddnings­tjänsten,
            inklusive deltidsbrandkårerna, har också en viktig roll inom ramen
            för totalförsvaret och går förmågan att genomföra räddningstjänst
            ner i vardagen, påverkar det också totalförsvarsförmågan negativt.
          </p>
          <p xml:id="i-Cpg9HsDYw9SXocBD7TsHnc">
            Vi välkomnar att regeringen uppdragit åt en särskild utredare
            att se över hur förutsättningarna för den kommunala räddningstjänsten
            kan förbättras. Utredaren ska föreslå hur den verksamheten ska
            kunna bedrivas på ett mer likvärdigt, effektivt och säkert sätt.
            Vi ställer oss dock frågande till tidsramen. Utredningen ska presentera
            sitt betänkande först i juni 2018. Det innebär att det kommer
            att ta lång tid innan vi ser resultat – först långt in i nästa
            mandatperiod kan detta väntas ske. Under tiden kan många människor
            hamna i stor fara. Vi vill se åtgärder i närtid för hur kommunerna
            kan stödjas för att kunna behålla sina deltidsbrandmän, men även
            för att öka intresset för att utbilda sig till deltidsbrandman.
          </p>
          <head xml:id="i-9DZekxawE2ZT7Va9gsdwpw" type="h2">
            Enskilda medborgares krisberedskap
          </head>
          <p xml:id="i-5Zin3BdS7ZJ2fro6ey3YiF">
            Det finns i Sverige en stor okunskap om vad man ska göra om krisen
            är ett faktum. Detta blev tydligt när VMA-larmet Hesa Fredrik
            i juli 2017 av misstag ljöd i Stockholm – många visste inte hur
            signalen skulle tolkas eller på vilket sätt de skulle agera. Polisens
            växel var under en tid efter signalen nerringd och Polisens, SOS
            Alarms och Myndigheten för samhällsskydd och beredskaps (MSB)
            hemsidor låg nere till följd av överbelastning. Människor vittnade
            om att de inte kände till att man när larmet går ska bege sig
            inomhus och stänga fönster och ventiler. Detta är mycket oroande
            men inte förvånande. De flesta vet inte vad ”höjd beredskap” innebär.
            Därför välkomnar vi att regeringen nu har uppdragit åt MSB att
            öka människors kunskap om hur de själva kan förbereda sig inför
            en kommande kris eller situation av höjd beredskap. Men Alliansen
            skulle vilja se en bredare översyn av vilka krav som kan och bör
            ställas på enskildas krisberedskap, samt på vilket sätt det offentliga
            kan stödja människor i detta. Andra europeiska länder har kommit
            längre än Sverige och ställer redan nu tydliga krav. Enligt den
            nya tyska civilförsvarsstrategin rekommenderas befolkningen att
            alltid ha två liter vatten per person och dag av god kvalitet
            hemma, till dess att staten vidtagit åtgärder. Förrådet ska komma
            till användning vid svåra katastrofer eller väpnade angrepp.
          </p>
          <head xml:id="i-2ARz5g2owHE7zdfpLk1aLZ" type="h2">
            Utöka användningen av Försvarsmaktens helikoptrar i krisberedskapen
          </head>
          <p xml:id="i-ULYXFzvwzmp3BgimZVCMec">
            Under den stora skogsbranden i Västmanland 2014 ställdes den
            svenska krisberedskapen på hårda prov, och det blev tydligt att
            det finns flera brister i samarbetet mellan olika myndigheter.
            I den rapport som MSB med anledning av detta presenterade i mars
            2016 föreslås bland annat att regeringen tydliggör vikten av att
            myndigheter i större utsträckning beaktar krisberedskapens och
            totalförsvarets behov när de anskaffar, utvecklar och avvecklar
            resurser. I rapporten konstateras särskilt att användning, upphandling
            och utrustning av helikoptrar är i stort behov av bättre samordning
            av resurser för olyckor och kriser. Trots att behovet av släckande
            helikoptrar var mycket stort under skogsbranden i Västmanland
            var bara en fjärdedel av Försvarsmaktens medverkande helikoptrar
            utrustade med hängande tunna för skogsbrandsläckning. Försvarsmaktens
            helikopterkapacitet borde bättre kunna komma till användning i
            den svenska krisberedskapen. Detta särskilt som myndigheten anskaffat
            ett stort antal medeltunga helikoptrar de senaste åren. Även om
            användningen för krisberedskaps­ändamål inte ska vara dimensionerande
            för försvarets helikoptrar, bör en översyn av hur Försvarsmaktens
            helikoptrar kan användas för krishantering göras. Denna bör inkludera
            aspekter som hur samordningen med civila myndigheter kan förbättras
            och att Försvars­makten ska göra en inventering av hur befintlig
            och ny utrustning kan användas i krisberedskapen.
          </p>
          <head xml:id="i-k1d3646Z7esFoFvEFnn5v" type="h2">
            Länsstyrelsernas krav på övningsverksamhet och beredskapskrav
          </head>
          <p xml:id="i-A91xfkAnTVqL1HCkBWBZBF">
            En central del i Försvarsmaktens reformarbete de senaste åren
            har varit ett ökat fokus på övningsverksamheten, men även en större
            tydlighet när det gäller vilka beredskapskrav som olika enheter
            ska ha. Det ger möjlighet till en tydlig målstyrning som också
            har ett uttryckligt fokus på att skapa operativ effekt i verksamheten.
          </p>
          <p xml:id="i-RJZp1zkV7cP3fM9tW2Bj1W">
            Även krisberedskapen bör i ökad utsträckning gå i en liknande
            riktning. I sin rapport med lärdomar från skogsbranden i Västmanland
            år 2014 anger Myndigheten för samhällsskydd och beredskap (MSB)
            att vidareutveckling av övningsverksamhet är av särskild vikt
            för myndigheten att arbeta vidare med. Man konstaterar att det
            finns en utvecklingspotential avseende hur länsstyrelserna utför
            sina uppgifter under kris, och länsstyrelsens övertagande av räddningstjänstansvar
            identifieras som ett område som är viktig att ha med i övningsverksamheten.
          </p>
          <p xml:id="i-Pubt2wdaBQudPj5pYFeep7">
            Vi anser att länsstyrelserna i enlighet med MSB:s rekommendation
            bör få i uppdrag att se över de riktlinjer som i dag finns för
            länsstyrelsernas krisberedskap när det gäller krav på övningsverksamhet
            och beredskap i syfte att skapa en tydligare målstyrning. Dessa
            riktlinjer bör vara på en generell nivå och beakta de specifika
            regionala förutsättningarna som sätter villkoren för de olika
            länsstyrelsernas verksamhet.
          </p>
          <head xml:id="i-56oRcrpQuQg1u3x5NnN6Ea" type="h2">
            Stärk skyddet för samhällsviktig infrastruktur och verksamhet
          </head>
          <p xml:id="i-NbBroyv2ovmLLLJu1MsAVZ">
            Under 2016 och 2017 utsattes flera samhällsviktiga verksamheter
            för störningar. Den 15 maj förra året knäcktes en 332 meter hög
            radio- och tv-mast på Trollberget i Häglared öster om Borås ungefär
            100 meter över marken. Därefter rapporterades flera misstänkta
            sabotage mot master. Två dagar senare drabbades SOS Alarm av störningar
            i sin kommunikation med räddningstjänst och ambulans efter en
            mjukvaruuppdatering i sitt system. Den 19 maj 2016 stängde ett
            datorfel i flygledningen av delar av svenskt luftrum under ett
            par timmar, vilket innebar att det inte gick att trafikleda planen
            i luften och att totalt 113 flygningar fick ställas in. Enligt
            MSB utsätts svenska myndigheter varje vecka för IT-attacker. Från
            2017 finns också flera exempel som visar på bristande hantering
            av IT-system som samhällsviktig verksamhet. En hackare kunde på
            två timmar få tillgång till en kommuns alla system och servrar.
            En kommun hade i turistsyfte satt upp en webkamera på ett sätt
            som visade svenska marinens rörelser, öppet för även den med ont
            intresse att ta del av och analysera. Och inte minst, Transportstyrelsens
            agerande och negligéns av säkerhetsaspekter vid outsourcingen
            av mycket känslig information. Samtliga dessa incidenter visar
            på samhällets sårbarhet och bristande prioritering på säkerhets-
            och skyddsfrågor för både samhällsviktig verksamhet och samhällsviktig
            infrastruktur. Vi anser därför att regeringen ska se över hur
            skyddet för samhällsviktig infrastruktur och samhällsviktig verksamhet
            kan stärkas.
          </p>
          <head xml:id="i-8kP3ZcX9hKyTEaTmsD4ksp" type="h2">
            Säkerställande av att ökade förvaltningsanslag för länsstyrelsernas
            krisberedskap går till avsedd verksamhet
          </head>
          <p xml:id="i-ATWzfAgjrnnar4rfcNMvAE">
            Betydelsen av finansieringen och möjligheten att skapa ett långsiktigt
            hållbart kris­beredskapsarbete är något som Riksrevisionen lyfter
            fram i sin rapport. Idag utgörs en stor del av finansieringen
            av medel som ges på projektbasis. Sedan 2012 är projekt­bidragen
            en större finansieringskälla än förvaltningsanslagen för de direkta
            kostnaderna för länsstyrelsernas krisberedskapsarbete. Detta kan
            försvåra en långsiktig personal­försörjning och möjligheten att
            utveckla verksamheten över tid. Det är därför positivt att MSB
            inför 2015 beslutade om nya villkor för utvecklingsprojekt, vilka
            innebar att projekten skulle kunna löpa över en längre tid än
            förut.
          </p>
          <p xml:id="i-R5P4QzQytZiK3DaJdUZN87">
            Riksrevisionens bedömning är dock att detta inte fullt ut löser
            problematiken. Regeringen hänvisar till att man i budgetpropositionen
            för 2016 påbörjat ett arbete för att se över och renodla länsstyrelsernas
            finansiering för att uppnå bättre kontinuitet och ändamålsenlig
            verksamhet. Det är dock viktigt i sammanhanget att understryka
            vikten av att stärkta förvaltningsanslag också går till den avsedda
            verksamheten. Enligt Riksrevisionen gjordes en överföring 2007
            på 14,7 miljoner kronor från krisberedskaps­anslaget till länsstyrelsernas
            förvaltningsanslag. Denna överföring fick inte avsedd effekt,
            utan användes i stället till annan verksamhet.
          </p>
          <head xml:id="i-PXanxKNKv8TeAhswiwgpA4" type="h2">
            Hemvärnet
          </head>
          <p xml:id="i-YP6NTZVW14CK1mMYZrNYa8">
            Hemvärnet är en oumbärlig och 40 procent stor del av Sveriges
            väpnade försvar. De frivilliga i hemvärnet har extremt hög tillgänglighet,
            god lokalkännedom och beprövad kompetens. Under lång tid har man
            i kontrast till mindre välfungerande delar i Försvarsmakten lyckats
            med frivillig rekrytering, stöd till civilsamhället och implemen­tering
            av krigsförbandsövningar. Detta beror på att man haft en relativt
            självständig ställning inom myndigheten. Det har i Försvarsmakten
            bedrivits en ledningsutredning. Resultatet av den ligger nu hos
            regeringen ifråga om bland annat inrättandet av nya organisationsenheter
            för de tre stridskrafternas ledningsorganisation. Men förslag
            om hemvärnets ledningsstruktur saknas. Om hemvärnet inte organiseras
            som en egen, självständig stridskraft jämte armé-, flyg- och marinstridskrafterna
            kommer dess position att försvagas. Vägen till Försvarsmaktens
            högsta ledning kommer då främst att gå via stridskraftscheferna
            och uppåt i organisationen. Det är en klar försämring i förhållande
            till tidigare ledningsstruktur. Det kommer att på sikt minska
            hemvärnets möjligheter att hävda sig vid resursfördelning och
            utveckling av sin organisation. Därför anser Alliansen att regeringen
            måste se över möjligheten att öka hemvärnets status och möjligheter
            att utvecklas på bästa sätt.
          </p>
          <head xml:id="i-XCWaRBhwtTfcocJAqBGuyW" type="h2">
            Nordiskt försvarssamarbete
          </head>
          <p xml:id="i-TXzztyQvMnfwHQSgrnfg6t">
            De nordiska länderna delar inte bara historia och geografi, utan
            har också under lång tid utarbetat goda samarbetsformer för försvar.
            Under regeringen Löfven har ett uttalat mål varit att stärka försvarssamarbetet
            mellan Sverige och Finland. Försvarssamarbetet mellan länderna
            har utökats och fördjupats under de senaste åren, såväl under
            allians­regeringen som under den här regeringen. Det är viktigt
            att vi stärker våra försvars­samarbeten med våra grannar, och
            att vi går vidare även med samarbetet kring totalförsvar och det
            civila försvaret. Det finns här en stor utvecklingspotential.
            Vi vill uppdra åt regeringen att göra en översyn över svenska
            och nordiska resurser som kan samutnyttjas och vilka områden som
            ska prioriteras.
          </p>
          <head xml:id="i-YPzpEfyA4yfBPjhsLfuT9A" type="h2">
            Officersutbildningen
          </head>
          <p xml:id="i-CsLD4V6cCw56dWh8kUDCDs">
            Under flera år har Försvarsmakten haft svårt att få tillräckligt
            många sökanden till officersutbildningen. Det innebär i förlängningen
            att tillgången på officerare blir lidande. Detta är ett allvarligt
            problem, och en begränsande faktor. I hela Försvaret finns det
            inte officerare för att kunna hantera alla uppgifter som utbildning
            av soldater, internationella insatser med mera. Därför måste regeringen
            verka för att fler söker till officersutbildningen. Det är också
            viktigt att skapa fler vägar in till utbildningen. Under perioder
            när förbandens personalbehov ökar utgör reservofficerarna en oundgänglig
            del av den svenska Försvarsmakten. Men reservofficerarna är lika
            viktiga för att klara även plötsligt uppkomna behov för en större
            tjänstgörande försvarsmakt. Ändå använder inte förbanden reservofficerarna
            på ett bra sätt. Försvarsmakten har visserligen avsatt medel för
            öka användningen av reservofficerare vid förbanden. Men förbanden
            kan inte kalla in reservofficerare som bor på en annan ort för
            längre tjänstgöringsperioder. Det är uppenbart att för att Försvarsmakten
            ska kunna fungera måste regeringen måste verka för att myndigheten
            bättre tar till vara den resurs som reservofficerarna utgör.
          </p>
          <head xml:id="i-XETxuBDEAov92MUAaD828F" type="h2">
            Konkreta mål för insatsen i Mali
          </head>
          <p xml:id="i-KTfJ3uxsfX4t3KjNP7ZKhP">
            Insatsen i Mali är nu inne på sitt tredje år och regeringen har
            betonat att bidraget ska vara långsiktigt. Det är bra att regeringen
            ser långsiktigt på Sveriges insats mot sönderfall och terrorism
            i en orolig del av världen. För att Sverige ska kunna göra maximal
            nytta krävs dock att det finns konkreta nationella mål för att
            kunna utvärdera de insatser som Sverige gör i Mali. Regeringen
            har angivit att målen för Sveriges deltagande i insatsen är att
            bidra till att uppfylla MINUSMA:s mandat enligt säkerhetsrådets
            resolution och därigenom bidra till förbättrad säkerhet i Mali,
            till att Malis regering återfår kontroll över hela landet och
            till att understödja långsiktigt hållbara lösningar på krisen
            i landet.
          </p>
          <p xml:id="i-3BTT4xQQ2RQMmeZe8kK3jP">
            Den ansats till mål för Sveriges deltagande i insatsen som presenterades
            i proposition 2016/17:128 Svenskt deltagande i Förenta nationernas
            stabiliseringsinsats i Mali är dock inte tillräckligt konkret
            för att vara meningsfull. Regeringen måste kunna precisera relevanta
            målsättningar för insatsen i Mali på ett bättre sätt än vad som
            där görs. I den utredning (SOU 2017:16) som nyligen presenterades
            av den svenska insatsen i Afghanistan 2002–2014 betonas att först
            under insatsens senare år vidtogs åtgärder i riktning mot en mer
            samlad och samordnad styrning av engagemanget. En viktig lärdom
            som utredningen pekar på är att vid svenskt deltagande i en omfattande,
            komplex, långsiktig och riskfylld internationell insats behövs
            en särskild ordning för strategisk styrning, analys och uppföljning.
          </p>
          <p xml:id="i-AaU77ak11TdxVx4cZf6Bga">
            Vi måste lära oss av de misstag som gjorts vid tidigare insatser
            för att pågående och framtida internationella insatser ska kunna
            fungera optimalt, särskilt om närvaron är långsiktig. Regeringen
            bör därför återkomma i budgetpropositionen för 2018 med konkreta
            nationella mål för att kunna utvärdera de insatser som Sverige
            genomför i Mali.
          </p>
          <head xml:id="i-JvXAHFJqtCiEUpsPPW8U8D" type="h2">
            Näringslivets roll i totalförsvaret
          </head>
          <p xml:id="i-7AH2XkktbzxwmH4xjVjTgL">
            Den aktör som ansvarar för en verksamhet under normala förhållanden
            ska också göra det vid höjd beredskap. För att samhället ska fungera
            så väl som möjligt under krissituationer måste aktörerna arbeta
            tillsammans. Det gäller också näringslivet. Men hur näringslivets
            roll i totalförsvaret ser ut är inte helt klart. Då det svenska
            samhället är skört innebär det stora risker. Alliansen anser att
            frågetecknen snarast möjligt måste rätas ut och vill därför uppdra
            åt regeringen att precisera näringslivets roll i total­försvaret.
            Vi behöver inventera näringslivets resurser, se över lagstiftningen
            på området. Det är också viktigt att skapa och överse processer,
            som i sin tur tydliggör rollerna. En viktig del i detta är att
            få till övningar där både offentliga och privata aktörer deltar.
          </p>
          <head xml:id="i-4q9V1YUAeq49ALzygN2wMe" type="h2">
            De frivilliga försvarsorganisationernas roll i integrationsarbetet
          </head>
          <p xml:id="i-VZrYxQHFGo17cMXYaDkTyj">
            Framgångsrik krishantering bygger på ett gemensamt engagemang
            från organisationer, myndigheter, företag och enskilda människor.
            Många svenskar har under de senaste hundra åren valt att engagera
            sig i någon av de 18 försvarsorganisationerna. Samtidigt som de
            då har bidragit till civila och militära försvaret, har de lärt
            sig nya färdigheter och fått nya bekantskaper. Frivilligorganisationerna
            har en lång historia av socialt arbete och ansvarstagande. Vi
            tror därför att de på ett bra sätt kan bidra i integrationsarbetet.
            Precis som många svenskar före dem, skulle nyanlända kunna delta
            i meningsfulla aktiviteter och utbildningar och samtidigt känna
            att de på ett tydligt sätt bidrar till sitt nya land. Engagemanget
            kommer att ge de nyanlända tillgång till viktiga nätverk i det
            svenska samhället och också bereda en väg in på arbetsmarknaden.
          </p>
          <head xml:id="i-F7cVTN2FycoWUBPBRSYCeS" type="h2">
            Årlig medaljering för internationella insatser
          </head>
          <p xml:id="i-Ku5tGrbc569yqdYxayQQG">
            Sverige har under lång tid haft modig personal i tjänstgöring
            utomlands. Det går inte att understryka dessa personers betydelse.
            Försvarsmakten genomför årligen olika ceremonier för att uppmärksamma
            viktiga insatser. En årlig medaljering för interna­tionella insatser
            är ett sätt att visa uppskattning för de uppoffringar som gjorts
            för Sverige och demokratin globalt. Medaljeringen skulle kunna
            väcka uppmärksamhet från allmänheten och precis som andra ceremonier
            fungera som ett högtidstillfälle där Sverige tackar de modiga
            personer som tjänstgjort i det allmännas tjänst, med livet som
            insats. Vi föreslås därför att en årlig medaljering för internationella
            insatser införs.
          </p>
          <head xml:id="i-Fqu5rXcwFMae9vPkfLNWZt" type="h2">
            Moratorium mot att avveckla befintliga övnings- och skjutfält
          </head>
          <p xml:id="i-5R3z2RJKv3XqNQrFyzQTy7">
            När försvarsutskottet tidigare har behandlat frågor om övnings-
            och skjutfält har man pekat på betydelsen av en utökad kvalificerad
            övningsverksamhet och av att säkerställa Försvarsmaktens tillgång
            till övnings- och skjutfält av olika typer. Redan i dag är antalet
            övningstimmar alldeles för få, vilket är bekymmersamt när man
            nu behöver skala upp övningsverksamheten mot bakgrund av det säkerhetspolitiska
            läget i omvärlden. Därför kräver Alliansen ett moratorium mot
            att avveckla befintliga övnings- och skjutfält.
          </p>
        </div>
        <div type="motSignatures">
          <list>
            <item xml:id="i-4G43zus7gxLv8DkG6xY5V9">
              Allan Widman (L)
            </item>
            <item xml:id="i-QjLtnWhue4Tuw8WmzPSTEP">
              Hans Wallmark (M)
            </item>
            <item xml:id="i-QxTqqM4H5KzWSgVSuufEhY">
              Daniel Bäckström (C)
            </item>
            <item xml:id="i-AfCgBEStDtM1o8DCfNSFnj">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
