<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1928--ak--00445">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__ak__445/mot_1928__ak__445-001.pdf"/>
      <fw xml:id="i-Wsq8XEcdbCGcZ3wUKPehgF">
        Motioner i Andra kammaren, Nr 445. 9
      </fw>
      <div xml:id="i-ERDxm8t6DJLAQ4CBxAwh48" type="motHeader">
        <div xml:id="i-Qsd67GJw5jUfS9JfryVcEt" type="motTitle"/>
        <div xml:id="i-S4idEMoHTUnwqwLFRzN5Pg" type="motSubmissionInfo"/>
      </div>
      <div xml:id="i-KEZcUBoHdit8m7RbRbxLAm" type="motBody">
        <div xml:id="i-EjRC8TCcYTWcaugG7DLhen">
          <p xml:id="i-KuevaTn3v5grgTYx3Sq383">
            Nr 445.
          </p>
          <p xml:id="i-QZPZzHmzV47UvfsQCBr63p">
            Av herr Järte m. fl., i anledning av Kungl. Maj:ts proposition,
            nr 84, an- gående lån till främjande av bostadsproduktionen.
          </p>
          <p xml:id="i-4cxURsgftXDfr1Ps4zaD9W">
            I proposition nr 84 har Kungl. Maj:t föreslagit riksdagen medgiva,
            att för år 1929 må, till beredande av nya lån ur statens bostadslånefond
            i huvudsaklig överensstämmelse med i propositionen angivna grunder,
            av de till fonden in- flytande amorteringarna och räntorna för
            år 1928 disponeras ett belopp av högst 2,000,000 kronor. De i
            propositionen lämnade statistiska uppgifterna visa, att byggnadsverk-
            samheten i städer och stadsliknande samhällen år 1926 varit ännu
            livligare än år 1925 samt göra sannolikt, att år 1927 företett
            fullt ut samma livaktighet som det närmast föregående. Läget på
            bostadsmarknaden har även undergått en påtaglig ytterligare förbättring,
            så att tillgången på smålägenheter hösten 1927 betecknades såsom
            otillräcklig i allenast 6 av 36 större städer och allenast 2 av
            69 mindre städer. Husvillheten har ytterligare kraftigt reducerats.
            Det kunde förefalla, som om dessa och andra i propositionen lämnade
            upp- gifter utgjorde tillräckliga skäl till att nu upphöra med
            den statliga kreditgiv- ningen för bostadsbyggande. Statskontoret
            har även under hänvisning till det väsentligen förbättrade läget
            på bostadsmarknaden givit uttryck åt sin tvekan om nödvändigheten
            och lämpligheten av att längre fortsätta med denna låne- verksamhet.
            Ehuru departementschefen erkänner, att läget på bostadsmarkna-
            den sedan flera år undergått en alltjämt fortskridande förbättring,
            förordar han dock en fortsättning av här ifrågavarande verksamhet
            under anförande av att dels brist på bostäder flerstädes ännu
            råder, dels den byggnadsverksambhet, som under senare tid ägt
            rum, till en betydande del vilat på kooperativ grund eller haft
            till föremål uppförande av egna hem, dels ock bostadskreditsakkun-
            nige ännu icke avgivit sitt väntade betänkande. Beträffande dessa
            skäl är till en början att märka, att, såsom tidigare fram- hållits,
            den på några håll ännu kvarstående knappheten på bostäder icke
            har sin orsak i minskad bostadsproduktion och ökad boendetäthet
            utan i en fort- gående strävan till höjning av bostadsstandarden
            för de breda lagren. Så länge denna strävan tar sig uttryck i
            efterfrågan av nya bostäder, kommer helt säkert bostadsproduktionen
            att härav hållas i gång vare sig det allmänna träder till som
            kreditgivare eller ej. Med avseende å omfattningen av den genom
            statens byggnadsbyrå finansierade byggnadsverksamheten förtjänar
            påpekas, att, me- dan år 1925 av 10,136 tillkomna lägenheter 3,081
            eller runt 30 procent produce- rats genom »icke spekulativ» byggnadsverksamhet,
            motsvarande siffror för år
          </p>
          <pb facs="riksdagen-motions-pdf/data/1928/mot_1928__ak__445/mot_1928__ak__445-002.pdf"/>
          <fw xml:id="i-m63ddR66xsF15WwHoL5TX">
            10 Motioner i Andra kammaren, Nr 445.
          </fw>
          <p xml:id="i-6Jd9f1Qp1ACqwL127eHgyj">
            1926 voro 14,221 och 2,831; den »icke spekulativa» byggnadsverksamhetens
            andel i bostadsbyggandet hade alltså då sjunkit till omkring 20
            procent eller en femtedel. Frånräknar man denna del av bostadsproduktionen,
            så finner man att återstoden, den icke av det allmänna stödda
            byggnadsverksamheten, under år 1926 ensam åstadkommit över 1,200
            lägenheter mer än den totala byggnads- verksamheten under närmast
            föregående år. Det fria bostadsbyggandets för- måga att tillmötesgå
            efterfrågan på bostäder borde härav vara fulltygad. Nu anför emellertid
            departementschefen, under åberopande av statens bygg- nadsbyrå,
            att återhämtningen på bostadsmarknaden i vad rör tillgodoseendet
            av de mindre bemedlades bostadsbehov till icke oväsentlig del
            berott på den koope- rativa bostadsproduktionen och egnahemsbyggandet,
            vilka åter vore beroende av en ordnad kreditgivning. Härtill må
            först erinras, att denna del av bostadsproduktionen som bekant
            ingalunda tillgodoser efterfrågan från de minst bemedlade samhällsmedlemmarna
            utan från bättre ställda kroppsarbetare, tjänstemän o. dyl. tillhörande
            ett ekonomiskt mellanskikt i samhället. Om häremot invändes, att
            även de eko- nomiskt svagast ställda indirekt erfara lättnad av
            de lindringar, som komma ett bättre situerat skikt tillgodo, skall
            riktigheten av detta resonemang oförbehåll- samt medgivas. Men
            det blir då nödvändigt att tänka tanken till slut och er- känna,
            att i själva verket all bostadsproduktion får betydelse även för
            andra samhällsmedlemmar än dem, som inflytta i de nyproducerade
            lägenheterna. Den 8. k. spekulativa byggnadsverksamheten står
            i detta avseende på intet sätt efter den s. k. allmännyttiga.
            Det må i detta sammanhang bringas på tal, huruvida icke tiden
            snart vore mogen att ur språkbruket utrensa den missvisande termen
            »allmännyttig bygg- nadsverksamhet». Uppenbarligen innebär dess
            användande ett tillmötesgående av en populär vanföreställning,
            som utgår från att den med vinstsyften förbundna byggnadsverksamheten
            vore på något sätt av lägre art, till mindre gagn eller dyl. Den
            ringaste eftertanke upplyser omedelbart om att så ingalunda är
            fallet. Som bekant är bostadsbehovet i våra större städer till
            alldeles övervägande grad tillgodosett genom den s. k. spekulativa
            byggnadsverksamhetens åtgöranden, och såsom nyss visats, spelar
            densamma efter krigsårens förlamning nu åter den dominerande rollen.
            Kvalitativt har dess roll varit ej mindre viktig; så gott som
            alla mera betydelsefulla hygieniska och andra framsteg i avseende
            å bostadens inredning måste skrivas den till godo. Det behöver
            endast erinras om vad införandet av W. C., badrum, hiss och parkettgolv
            inneburit för den moderna bostadens utveckling. För dylika landvinningar
            och många andra hava vi den privata företagsamheten på byggnadsområdet
            att tacka; efter att först hava kommit till användning i dyrare
            lägenheter hava de senare vunnit in- steg även i de billigare.
            I proposition nr 107 till 1927 års riksdag betecknas termen »allmännyttig
            byggnadsverksamhet» såsom »kanske icke fullt lycklig» (sid. 14).
            Det torde icke
          </p>
          <pb facs="riksdagen-motions-pdf/data/1928/mot_1928__ak__445/mot_1928__ak__445-003.pdf"/>
          <fw xml:id="i-QnmQ39nZ75ndb8Cd5CbwVj">
            Motioner i Andra kammaren, Nr 445. 11
          </fw>
          <p xml:id="i-TJ7T731qHsb5pvKzH6mhyt">
            vara alldeles betydelselöst, att en dylik missvisande terminologi
            icke längre tillåter att i kraft av ordets makt över tanken befrämja
            fortbeståendet av fel- aktiga föreställningar. Även om nya medel
            ej ställas till förfogande för bostadskreditgivning, kom- mer
            intet avbrott i denna kreditgivning att behöva äga rum. De beviljade
            lånen, vilka för år 1926 utgjorde omkring 7.1 mill. kronor och
            för år 1927 omkring 5.6 mill. kronor, hava för år 1928 nedgått
            till omkring 4 mill. kronor. Det kraftigt förbättrade läget på
            bostadsmarknaden gör en fortsatt lika stor nedgång för 1929 naturlig,
            då departementschefen utlovat en stark gallring av ansökningarna,
            därvid noga skall tillses, att lån beviljas endast, där verkligt
            bostadsbehov föreligger. Nu beräknar departementschefen, att av
            1928 års lånemedel skulle till år 1929 återstå disponibla omkring
            2.4 mill. kronor. Detta belopp bör vara fullt tillräckligt för
            att tillgodose de anspråk, som numera kunna ifrågakomma. Vi tillåta
            oss att i detta samband bringa i erinran ett uttalande av social-
            ministern under debatten i andra kammaren vid denna frågas behandling
            för- lidet år. Han framhöll att underskottet på lägenheter inom
            en framtid, som kanske icke vore så långt borta, kunde komma att
            försvinna samt fortsatte med följande ord: »När man kommit till
            det stadiet händer det emellertid lätt, att situationen slår över
            i sin motsats, så att det blir ett överskott, som är för stort
            för att kunna lämpligen handhavas. Sedan behövs det endast en
            smula panik, för att man skall stå mitt uppe i en byggnadskris.
            Det torde vara allas vår skyldighet att genom en förnuftig lånepolitik
            se till, att man icke påskyndar eller framkallar en sådan.»
          </p>
          <p xml:id="i-P5jCtjUoAQUXmNGGWi3u9u">
            Det nuvarande läget på byggnadsmarknaden understryker vikten
            av att denna maning ej lämnas obeaktad. I proposition nr 107 till
            1927 års riksdag föreslog Kungl. Maj:t vissa skärp- ningar av
            villkoren för här ifrågavarande lån. Dessa bestämmelser tillstyrktes
            av statsutskottet och godkändes även av första kammaren, medan
            andra kam- maren med 81 röster mot 73 biföll en socialdemokratisk
            reservation om ute- slutande av skärpningarna. Efter sammanjämkning
            bortföllo därefter de av de föreslagna lånevillkoren, som avsågo,
            att låneförmedlande kommun skulle äga rätt att bereda sig en gottgörelse
            av en procent årligen å den förmedlade krediten ävensom att befria
            låneförmedlare från skyldighet att utanordna lånet succes- sivt
            i mån av byggnadsföretagets fortskridande. Egendomligt nog hava
            i årets proposition dessa lånevillkor icke upptagits. Det är dock
            uppenbart, att de skäl som föregående år av samme departements-
            chef anfördes till förmån för desamma och som godtogos av statsutskottet
            vid nämnda års riksdag, i om möjligt än högre grad äga giltighet
            numera efter den utveckling som ägt rum på bostadsmarknaden. Dessa
            liksom övriga, redan tillämpade villkor äro tydligen såväl i och
            för sig sakligt motiverade som ägnade att förbereda övergången
            till den permanenta kreditgivning, varom förslag snart väntas
            av bostadskreditsakkunnige. Vad särskilt angår det förstnämnda
            vill-
          </p>
          <pb facs="riksdagen-motions-pdf/data/1928/mot_1928__ak__445/mot_1928__ak__445-004.pdf"/>
          <fw xml:id="i-Su8ZpN9kMWT1DEKPRTSjTx">
            12 Motioner i Andra kammaren, Nr 445.
          </fw>
          <p xml:id="i-9AmdcpinsCehoXvJdafHtS">
            koret, syntes det uppenbart olämpligt att icke medgiva kommun
            samma möj- lighet som enskilda låneförmedlare att bereda sig gottgörelse
            å den förmedlade krediten. Vi hemställa
          </p>
          <p xml:id="i-MPjcyjprvY9cmmtsuQ9Uvo">
            att Kungl. Maj:ts proposition nr 84 icke må av riksdagen bifallas
            samt att riksdagen måtte för sin del besluta att beträffande den
            kreditgivning av här ifrågavarande slag, som må förekomma under
            år 1929, ovan angivna lånevillkor skola, utöver de av riksdagen
            förut godkända, äga tillämpning.
          </p>
          <p xml:id="i-Cr8ajCajCDyGTwe7863LJa" type="date">
            Stockholm den 12 mars 1928.
          </p>
          <div xml:id="i-GwceymMu6RQZsipKgEtXBe" type="signatureBlock">
            <list xml:id="i-26LXFceJ7VXBWSgLc4tVNF">
              <item xml:id="i-5n5Mr3CYqkLANKHkXeem7z" who="i-HVi5mYZ7fNRHzuKkkcsgHK" type="signature">
                Otto Järte
              </item>
            </list>
          </div>
          <p xml:id="i-Hr6EFoX2N4CjpGnXGJ78qk">
            Ivar Anderson. Bj. Holmgren. Swen Persson. Arne Forssell. Erik
            Bernström.
          </p>
        </div>
      </div>
    </body>
  </text>
</TEI>
