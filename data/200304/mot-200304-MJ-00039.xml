<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0039/mot_200304_MJ_0039-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ39
          </p>
          <p>
            pnr: v013
          </p>
          <p>
            Motion till riksdagen 2003/04:MJ39
          </p>
          <p>
            av Sven-Erik Sjöstrand och Kjell-Erik Karlsson (v) med anledning
            av skr. 2003/04:54
          </p>
          <p>
            Handlingsplan för åtgärder inom hästsektorn
          </p>
          <p>
            Förslag till riksdagsbeslut
          </p>
          <p>
            1.
          </p>
          <p>
            Riksdagen tillkännager för regeringen som sin mening vad som
            i motionen anförs om att hästar skall ges möjlighet till daglig
            utevistelse och att hästar skall hållas i grupp. Riksdagen tillkännager
            för regeringen som sin mening vad som i motionen anförs om kunskapskrav
            för hästägare och att Statens jordbruksverk skall få i uppdrag
            att utreda möjligheterna för att sådana införs. Riksdagen tillkännager
            för regeringen som sin mening vad som i motionen anförs om att
            Sverige inom EU bör verka för att förhindra att handel på hästmarknader
            med plågade och vanskötta djur får fortgå. Riksdagen tillkännager
            för regeringen som sin mening vad som i motionen anförs om att
            transporterna av levande slaktdjur kraftigt skall begränsas. Riksdagen
            tillkännager för regeringen som sin mening vad som i motionen
            anförs om att Sverige inom EU bör verka för att levande djur undantas
            från EU:s regler om varors fria rörlighet.
          </p>
          <p>
            Inledning
          </p>
          <p>
            Hästsektorns betydelse i samhället har ökat kraftigt under de
            senaste 20-30 åren. Intresset för ridning och annan hästsport
            är stort och insikten om hästens betydelse för människans välbefinnande
            har ökat. Hästen har även stor betydelse för regionalpolitiken
            och landsbygdsutvecklingen.
          </p>
          <p>
            I takt med att fler och fler människor inser och uppskattar hästens
          </p>
          <p>
            betydelse ökar också antalet hästar i Sverige. Sedan 1970-talet
            har antalet hästar i Sverige tredubblats. Det ökade antalet hästar
            innebär att fler människor har möjlighet att få en närmare kontakt
            med djuren, men samtidigt
          </p>
          <pb facs="riksdagen-motions-pdf/data/200304/mot_200304_MJ_0039/mot_200304_MJ_0039-0002.pdf"/>
          <p>
            2003/04:MJ39
          </p>
          <p>
            innebär det att de problem som tidigare fanns vad gäller hästar
            och hästhållning har ökat.
          </p>
          <p>
            Hästens naturliga beteende
          </p>
          <p>
            Enligt djurskyddslagen skall djur få möjlighet att utöva sina
            naturliga beteenden. Detta har vi tagit hänsyn till när det gäller
            exempelvis mjölkkors möjlighet att beta under sommarhalvåret.
            När det gäller hästar däremot finns det inga förordningar som
            ställer krav på hästars möjlighet till bete samt möjlighet till
            vistelse tillsammans med andra hästar. Hästen är ett utpräglat
            flockdjur. I flocken finns trygghet och grunden till välbefinnande.
            Får hästar inte möjlighet till detta så viktiga sociala beteende,
            kommer ständig oro att bryta ut när hästar under korta oregelbundna
            tider konfronteras med varandra. Detta är inte minst ett problem
            på ridskolor där hästar inte får tillbringa dagarna tillsammans
            i hagar utan istället tvingas samman enbart under lektioner. Hästen
            kommer inte att ta hänsyn till att det sitter en ryttare på ryggen
            utan kommer att följa sina naturliga instinkter, som är att mäta
            sig med andra hästar för att hitta sin plats i gruppen, där den
            kan känna sig trygg. I skrivelsen om åtgärder inom hästsektorn
            bör det utifrån ovanstående argumentation ingå rekommendationer
            om hästars möjlighet till daglig utevistelse och att hästar skall
            hållas i grupp. Detta bör riksdagen som sin mening ge regeringen
            till känna.
          </p>
          <p>
            Kunskapskrav på hästägare
          </p>
          <p>
            Fler och fler människor skaffar idag häst, vilket är mycket positivt,
            men samtidigt blir det allt vanligare att djurskyddsinspektörer
            upptäcker fall av vanvård av hästar. Det är mycket ovanligt att
            människor vanvårdar sina hästar på grund av dumhet eller elakhet,
            utan i de flesta fall handlar det helt enkelt om brist på kunskap.
            Människor som äger hästar skall självklart ha kunskap och förmåga
            att tillgodose sin hästs behov på bästa vis, men så är det tyvärr
            inte alltid idag. För att hejda den dåliga utvecklingen, bör hästägare
            genomgå en grundläggande utbildning om hästhållning eller på annat
            sätt visa att de har nödvändiga kunskaper om hästens behov. I
            kraven på kunskap bör det bland annat ingå foderkunskap, hästars
            kroppsspråk och sociala beteenden, baskunskap i hovvård och baskunskap
            om vanliga sjukdomar samt kunskap om vad som bör finnas i ett
            husapotek för häst och hur dessa saker skall användas. Viktigt
            är också en grundläggande kunskap om utrustning och hur dess användning
            påverkar hästen. Utbildningen bör också visa på vilket ansvar
            det innebär att äga och ta hand om häst. Vänsterpartiet anser
            att regeringen skall ge Statens jordbruksverk i uppdrag att utreda
            möjligheterna till att införa kunskapskrav på hästägare mot
          </p>
          <pb facs="riksdagen-motions-pdf/data/200304/mot_200304_MJ_0039/mot_200304_MJ_0039-0003.pdf"/>
          <p>
            bakgrund av vad som anförs i motionen. Detta bör riksdagen som
            sin mening ge regeringen till känna.
          </p>
          <p>
            Transport av levande slaktdjur
          </p>
          <p>
            Varje år ”försvinner” drygt 5 000 svenska hästar spårlöst. Högre
            slaktpriser utomlands, öppna tullgränser och hög efterfrågan på
            hästkött utanför Sveriges gränser lockar svenskar att göra illegala
            hästaffärer. Då vi i Sverige av tradition inte konsumerar hästkött
            i några större mängder är slaktvärdet för en häst lågt. En hästägare
            som lämnar sin häst till slakt i Sverige får cirka 2 000 kronor.
            I Italien, vilket är ett land där hästkött har en stor efterfrågan,
            betalar ett slakteri mer än det dubbla, cirka 5 000 kronor, för
            samma häst. De flesta svenska ”slakthästarna” lämnar Sverige via
            Danmark och transporteras sedan via olika färdvägar till Belgien,
            Italien och Frankrike. Djuren körs i förseglade fordon, i så kallad
            transit, till destinationslandet. Innan hästarna till sist når
            slakterierna byter de ägare på hästmarknader runtom i Europa.
            På sådana pågår handel med vanskötta, slagna, stressade och plågade
            djur. Vänsterpartiet anser att Sverige bör med krafttag agera
            inom EU för att förhindra att handel på hästmarknader med plågade
            och vanskötta djur får fortgå. Detta bör riksdagen som sin mening
            ge regeringen till känna. Vänsterpartiet anser att transporterna
            av levande djur skall begränsas kraftigt. Eftersom det svenska
            folket i regel inte äter hästkött, bör djuren istället helst slaktas
            på plats innan transport sker. Detta bör riksdagen som sin mening
            ge regeringen till känna. Samma regler bör inte gälla för gränsöverskridande
            handel med levande djur som för vanliga varor. Detta går att motivera
            både ur djuromsorgssynpunkt och ur smittskyddssynpunkt, då risken
            för att sjukdomar sprids alltid är oerhört mycket större när levande
            djur transporteras jämfört med slaktkroppar. Levande djur bör
            undantas från EU:s regler om varors fria rörlighet. Detta bör
            riksdagen som sin mening ge regeringen till känna.
          </p>
          <p>
            Stockholm den 2 februari 2004
          </p>
          <p>
            Sven-Erik Sjöstrand (v) Kjell-Erik Karlsson (v)
          </p>
          <p>
            2003/04:MJ39
          </p>
        </div>
      </div>
    </body>
  </text>
</TEI>
