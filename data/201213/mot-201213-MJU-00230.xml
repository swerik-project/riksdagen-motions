<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00230">
  <teiHeader>
    <fileDesc>
      <titleStmt>
        <title>Om miljöeffekter av läkemedel och läkemedelsrester</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Om miljöeffekter av läkemedel och läkemedelsrester</title>
          <idno type="rdwebb">H002MJ230</idno>
          <rs type="number">MJ230</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ230/text</ref>
          <ref type="dokument_url_html">http://data.riksdagen.se/dokument/H002MJ230</ref>
          <ref type="dokumentstatus_url_xml">http://data.riksdagen.se/dokumentstatus/H002MJ230</ref>
          <ref type="doc">http://data.riksdagen.se/fil/9CB0E6F8-8EF7-4485-A324-9535F9117D5B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VxREAWCM9MDHPkQsDoiaDP" type="signed"/>
        <correspContext corresp="i-VxREAWCM9MDHPkQsDoiaDP">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-C7FTZ22cfZGUtpRnoMHiEc" type="numbering">
          <date when="2012-10-01"/>
        </correspAction>
        <correspAction xml:id="i-MyCTRKJDpdN6ZEwERbsXVY" type="submission">
          <date when="2012-09-28"/>
        </correspAction>
        <correspAction xml:id="i-GZ8YBwZabqgSiRjT8no5Di" type="transfer">
          <date when="2012-09-28"/>
        </correspAction>
        <correspAction xml:id="i-NaigyRvMnS1CQUTMLe5VT4" type="assigned"/>
        <correspContext corresp="i-NaigyRvMnS1CQUTMLe5VT4">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PhBZUvvCUVKcEqrhHuRd4N" type="motHeader"/>
      <div xml:id="i-CocwJug36nUrLRYPfSv21f" type="motBody">
        <div xml:id="i-XV8MyLKZrthhviN4h5Tsch" type="motProposal" subtype="förslag">
          <head xml:id="i-GoGW51Y3JqhnfZCCVEBR6P">
            Förslag till riksdagsbeslut
          </head>
          <p xml:id="i-WuhVFaBXmHZcbmLwRpdZ3R">
            Riksdagen tillkännager för regeringen som sin mening vad som
            anförs i motionen om behovet av en översyn av regler och lagar
            med målet att läckaget till miljön av läkemedel och läkemedelsrester
            minimeras så långt möjligt är.
          </p>
        </div>
        <div xml:id="i-9TTJvrXfD7QUYqLKYc5DCv" type="motContent">
          <head xml:id="i-Mu1nSq5iRYz7NYvRKcswA" type="h1">
            Tidigare behandling
          </head>
          <p xml:id="i-YVfJKnvdi3dytVnkFZthMA">
            Miljöpartiet har under många mandatperioder pekat på problemen
            med det moderna samhällets läckage av kemiska substanser till
            våra sjöar och vattendrag. Åtgärder har vidtagits i industrin
            och idag är problemen i första hand knutna till läckage i konsumentledet.
            Silverjoner i underkläder och skor, dolda batterier i leksaker
            och presentartiklar, ständigt nya kemiska formler på flamskyddsmedel
            i elektroniken som i sig själv blir ett allt mer komplicerat problem
            som kemisk förorening. Listorna blir allt längre och listan på
            läkemedels
          </p>
          <p xml:id="i-Tr45QAGWhdbdFfSBxBDm6Z">
            området är en av dem som växer snabbast.
          </p>
          <p xml:id="i-XjErHWv8Nv5pvLd7nXf7dG">
            Liknande motioner har tidigare behandlats av riksdagen och inte
            vunnit majoritetens gillande. Läckage av läkemedel är dock ett
            växande problem vars konsekvenser inte är tillräckligt kartlagda.
            Motionens krav är därför lika aktuella idag som tidigare.
          </p>
          <head xml:id="i-Xo4yUqNHgWLgK5tgotZNxj" type="h1">
            Bakgrund
          </head>
          <p xml:id="i-WH5dDQLirYDwT6E64CziMG">
            Vatten världens viktigaste livsmedel är en livsnödvändig resurs.
            I Sverige har vi turen att ha gott om vatten och ett vatten av
            bra kvalitet. Detta är dock ingen självklarhet. Kemiska restprodukter
            av vår livsstil återfinns i växande grad i vårt dricksvatten.
            Det gäller bekämpningsmedel, flamskyddsmedel och andra kemikalier
            från kläder eller varor men även läkemedelsrester.
          </p>
          <p xml:id="i-YPt9FGu6LTUD3zvW8FAEBV">
            Xenobiotika är beteckningen på alla kroppsfrämmande ämnen, vanligtvis
            i betydelsen läkemedel, miljögifter och droger. Enligt vissa definitioner
            kan även onormalt höga koncentrationer av substanser kallas xenobiotika.
            Däggdjur eliminerar xenobiotika via olika vägar, framför allt
            via avföringen och urinen. Många substanser genomgår biotransformation
            före utsöndring, vilket innebär att olika enzymsystem i bland
            annat levern och tarmsystemet modifierar ämnet för att göra det
            mer vattenlösligt. Det viktigaste enzymsystemet för att biotransformera
            xenobiotika är cytokrom P450 (CYP) där människan har runt 60 olika
            CYP-gener, medan vissa gnagare har över 120. Det finns en stor
            variation bland olika individer i uppsättningen av CYP-gener,
            vilket medför att olika individer har olika förmåga att hantera
            kroppsfrämmande ämnen, inklusive läkemedel.
          </p>
          <p xml:id="i-FTxLHU1u2yRGzf1GJQHFvy">
            Ett ämne som inte på vederbörligt sätt biotransformeras i kroppen
            kommer efter utsöndring och överfört i vattnet inte att kunna
            brytas ner där. Inte heller kan flertalet vattenlevande djur och
            växter bryta ner sådana substanser, då någon motsvarighet till
            landlevande djurs CYP-system vanligen saknas. Xenobiotika innebär
            under sådana förutsättningar inte sällan ett potentiellt stort,
            ackumulerande och därmed växande miljöproblem. I Sverige används
            idag cirka 1 200 läkemedelssubstanser och betydligt fler läkemedel
            som kan bidra till detta problem, och runt om i världen används
            uppskattningsvis runt 3 000 sådana substanser.
          </p>
          <p xml:id="i-Vni3MYoj1VeayH264Uck4S">
            I exempelvis det vatten som passerade vattenverken i Stockholm
            2007 fann man rester av bland annat de smärtstillande substanserna
            ibuprofen och naproxen samt blodtrycksmedlet metroprolol. Citalopram,
            ett antidepressivt medel, och det smärtstillande propoxyfen återfanns
            i aborrlever med koncentrationer som var 100 till 500 gånger högre
            än i det omgivande vattnet. Eftersom det ännu inte finns analysmetoder
            för alla typer av läkemedelsrester finns det skäl att tro att
            listan över läkemedel i vatten och fisk kan göras lång.
          </p>
          <p xml:id="i-HNupsnztWqEU7A34a6BYc4">
            Koncentrationerna av läkemedelsrester i dricksvattnet är låga.
            Vi får emellertid i oss en blandning av olika läkemedel, blandade
            med andra kemikalier, från det att vi blir till i moderlivet till
            dess att vi dör. Det kan finnas samverkande effekter mellan de
            olika substanserna som förstärker deras bieffekter. Ackumulation
            i levande organismer kan också leda till anrikning högre upp i
            näringskedjan, till exempel hos fisk som vi äter. Läkemedelsrester
            i kombination med andra kemikalier i dricksvattnet kan påverka
            människor, djur och natur. Särskilt känsliga för all kemisk påverkan
            är små barn. Några tänkbara risker för människan är antibiotikaresistens,
            hormonella effekter och allergiska reaktioner. Vattenlevande djur
            nedströms reningsverk kan få allvarliga störningar i hormonella
            system på grund av läkemedelshormonell terapi som lämnar människokroppen
            i oförändrad form. Exempelvis har fiskar påvisats vara sterila
            på grund av de stora mängderna östrogen från p-piller.
          </p>
          <p xml:id="i-UR8CfyefXZ8r8G1orK1VNw">
            Därtill spolas fortfarande läkemedel inte sällan direkt ner i
            toaletten, och läkemedel som slängs i soporna riskerar att hamna
            i yt- eller grundvattnet. De reningsverk vi har idag kan bara
            marginellt ta hand om läkemedlen. Kunskapsläget är dock under
            uppbyggnad både i Sverige och internationellt. Mistra, Stiftelsen
            för miljöstrategisk forskning, har tagit initiativ till forskningscentret
            Mistra Pharma en av världens största satsningar för läkemedel
            och miljö.
          </p>
          <p xml:id="i-8CbRrJMcXMo82sjdk61NZy">
            Stockholm vatten låter utveckla analysmetoder för 80 av de 1
            200 substanser vi vet finns i vattnet. Tillsammans med vidareutvecklingen
            av läkemedelsanalysmetoderna vid exempelvis sjukhusen, Läkemedelsverket
            och läkemedelsföretagen kan effekterna av olika reningsmetoder
            studeras i större omfattning via några utvalda fiskarter, kräftdjur,
            alger och bakterier. Reningsmetoderna är både kostsamma och energikrävande.
            Rening av Stockholmsvattnet för att få bort läkemedelsrester kan
            kosta uppemot 1 300 kronor per stockholmare och år. Det är därför
            viktigt att satsa resurser på att minska problemet vid källan.
            Genom att använda våra kunskaper inom både hälso- och sjukvården
            och miljöområdet kan vi undvika att vårt dricksvatten förblir
            en cocktail med läkemedel.
          </p>
          <p xml:id="i-9i2aaGvLPN9WP9sFDRAY86">
            Ett annat angreppssätt är därför att arbeta uppströms, det vill
            säga att minska mängden läkemedel som kommer in i reningsverken.
            Vi behöver ett förebyggande förhållningssätt i hela samhället
            där vi blir mer varsamma och ser över läkemedelsanvändningen.
            Läkemedel ska inte skrivas ut eller tas i onödan, de läkemedel
            som förskrivs ska ha så liten påverkan på miljön som möjligt och
            överblivna eller kasserade läkemedel ska tas omhand på ett säkert
            sätt.
          </p>
          <p xml:id="i-67JdqtXH4bAkhHhwV9Bhhd">
            Ett miljöklassificeringssystem har utvecklats i samverkan mellan
            Läkemedelsindustriföreningen (LIF), Läkemedelsverket, Apoteket
            AB, Sveriges Kommuner och Landsting samt Stockholms läns landsting.
          </p>
          <p xml:id="i-PFZSnWX1oxu3Yqv8wEvUKU">
            De regionala läkemedelskommittéerna kan väga in miljöeffekter
            i sina rekommendationer till förskrivarna, det vill säga läkare,
            barnmorskor och sjuksköterskor. I detta arbete för att optimera
            läkemedelsanvändningen ingår naturligt även en vidareutveckling
            av icke-farmakologiska metoder inom hälso- och sjukvården, som
            ersättning för eller komplement till läkemedelsbehandling där
            så är möjligt. Överanvändning och felanvändning av antibiotika
            som leder till antibiotikaresistens är i detta sammanhang ett
            särskilt allvarligt, omfattande och ökande problem med stor aktualitet
            för dagen. Den frågan behandlas i en separat motion.
          </p>
          <head xml:id="i-EyrXMpqpdi3s3oYmdYVUWZ" type="h1">
            Förslag
          </head>
          <p xml:id="i-GsBsFdTAJwP928ULhkk7ba">
            Vi behöver öka våra miljökrav på läkemedlen och använda dem på
            ett sådant sätt att vi kan minimera att de oönskat skadar vår
            omgivande miljö av primärt två skäl. Dels är problemets dignitet
            inte fullt ut klarlagd i dag, och trots de exempel som redan finns
            är det väldigt många andra xenobiotika som inte är utredda men
            som bevisligen finns i vår omgivning idag, dels kan det inte uteslutas
            att det därför relativt snart kan komma att krävas åtgärder i
            miljölagstiftningen för att motverka effekterna om en skadlig
            trend för miljön på sikt uppenbaras i den pågående kartläggningen
            av problemet.
          </p>
          <p xml:id="i-8uaFBDY4w7RAjpsnCATi1p">
            Miljöpartiet lyfte fram denna fråga redan 2008 i en motion som
            vid utskotts­behandlingen lämnades utan vidare åtgärd. I utskottets
            motivering för att lämna motionen utan vidare åtgärd framhölls
            att regeringen avsåg att återkomma i frågan i samband med den
            havspolitiska propositionen. Detta gjordes också men inga konkreta
            åtgärder föreslogs.
          </p>
          <p xml:id="i-RKBxDWSQftdqx6h3PsrQa">
            Regeringen bör därför skyndsamt ta initiativ till en översyn
            av ofördelaktiga miljöeffekter av xenobiotika. När resultatet
            av en sådan översyn föreligger är det nödvändigt att följa upp
            med lämplig miljölagstiftning eller annan relevant lagstiftning
            i syfte att minimera de skadliga effekterna av xenobiotika i miljön.
            Detta bör riksdagen ge regeringen tillkänna.
          </p>
        </div>
        <div xml:id="i-TTEijafES1RwYY1SgWtyB2" type="motSignatures">
          <list xml:id="i-M6G97hA5huEf1CTMuMYmcC">
            <item xml:id="i-74X6CikqRQ2RDqrRAQSrDf">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
