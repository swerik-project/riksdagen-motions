<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SfU-02990">
  <teiHeader>
    <fileDesc>
      <titleStmt>
        <title>Utgiftsområde 11 Ekonomisk trygghet vid ålderdom</title>
        <author corresp="i-9kL7gDrzsvgPervhw6VVyb">av Hans Eklind m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2990 av Hans Eklind m.fl. (KD)</title>
          <idno type="rdwebb">H7022990</idno>
          <rs type="number">2990</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H7022990/text</ref>
          <ref type="dokument_url_html">http://data.riksdagen.se/dokument/H7022990</ref>
          <ref type="dokumentstatus_url_xml">http://data.riksdagen.se/dokumentstatus/H7022990</ref>
          <ref type="docx">http://data.riksdagen.se/fil/C419BC01-46A5-4F07-BB3E-69A79D0F4247</ref>
          <ref type="pdf">http://data.riksdagen.se/fil/A3CC4538-E437-4E16-ACB6-D3AC3D82B59C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9kL7gDrzsvgPervhw6VVyb</idno>
            <name>Hans Eklind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <name>Pia Steensland</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-HjPigHCUUbP6JJ2YrjUvgj</idno>
            <name>Michael Anefur</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NHqTsXnUVsZFg94vA6SKDr</idno>
            <name>Acko Ankarberg Johansson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-JLXuQC8Bjt8suyRFj6kC3h</idno>
            <name>Gudrun Brunegård</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-ANMoubuw12sJarVf4gAJpy" type="signed"/>
        <correspContext corresp="i-ANMoubuw12sJarVf4gAJpy">
          <note type="signatory" corresp="i-9kL7gDrzsvgPervhw6VVyb"/>
          <note type="signatory" corresp="i-Fnk9Zpnk5sS5WYPNBLTPx3"/>
          <note type="signatory" corresp="i-HjPigHCUUbP6JJ2YrjUvgj"/>
          <note type="signatory" corresp="i-NHqTsXnUVsZFg94vA6SKDr"/>
          <note type="signatory" corresp="i-KHxTD13x4T7QRobXtjMm4K"/>
          <note type="signatory" corresp="i-JLXuQC8Bjt8suyRFj6kC3h"/>
        </correspContext>
        <correspAction type="submitted" xml:id="i-N1xmWyBvY9Avsk5m1ZhwQj">
          <date when="2019-10-03"/>
          <time when="13:22:13"/>
        </correspAction>
        <correspAction type="reviewed" xml:id="i-ScyydCqCRtY9dy7cksqc6i">
          <date when="2019-10-03"/>
          <time when="16:46:42"/>
        </correspAction>
        <correspAction type="referred" xml:id="i-5hq9F5cMJGhMEmxDfu7S6x">
          <date when="2019-10-11"/>
        </correspAction>
        <correspAction type="assigned" xml:id="i-FnsbABCNXVdvcwYBatrb3x">
          <date when="2020-10-29"/>
          <time when="14:29:13"/>
        </correspAction>
        <correspContext corresp="i-FnsbABCNXVdvcwYBatrb3x">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-WRPEdH2KVpUSpf1EptAu13"/>
        <correspContext corresp="i-WRPEdH2KVpUSpf1EptAu13">
          <ref type="uppgift">2019/20:SfU2</ref>
          <ref type="ref_dok_id">H701SfU2</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU2</ref>
          <ref type="ref_dok_titel">Utgiftsområde 11 Ekonomisk trygghet vid ålderdom</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-4UtTKqG2DjT384pGYoghdQ"/>
        <correspContext corresp="i-4UtTKqG2DjT384pGYoghdQ">
          <ref type="uppgift">2019/20:SfU3</ref>
          <ref type="ref_dok_id">H701SfU3</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU3</ref>
          <ref type="ref_dok_titel">Utgiftsområde 12 Ekonomisk trygghet för familjer och barn</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-7Md7fjzvZqnXmoXUdBytoN"/>
        <correspContext corresp="i-7Md7fjzvZqnXmoXUdBytoN">
          <ref type="uppgift">2019/20:SfU19</ref>
          <ref type="ref_dok_id">H701SfU19</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU19</ref>
          <ref type="ref_dok_titel">Pensioner</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-WJBJdBmnWDQqq96rknkwM3"/>
        <correspContext corresp="i-WJBJdBmnWDQqq96rknkwM3">
          <ref type="uppgift">2019/20:SkU20</ref>
          <ref type="ref_dok_id">H701SkU20</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU20</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:2990 av Hans Eklind m.fl. (KD) Utgiftsområde 11 Ekonomisk trygghet vid ålderdom</div>
      </div>
      <div type="motBody">
        <div type="TOC" xml:id="i-QuxjttcarRnnDEjFWciHRo">
          <head xml:id="i-C1uo2AxqHwb8jMTCgXVZej">
            Innehållsförteckning
          </head>
          <list>
            <item style="indent-level: 1">
              Förslag till riksdagsbeslut
            </item>
            <item style="indent-level: 1">
              Tabeller
            </item>
            <item style="indent-level: 1">
              1 Kristdemokratiska utgångspunkter
            </item>
            <item style="indent-level: 1">
              2 Förstärkningar av nuvarande pensionärers ekonomi
            </item>
            <item style="indent-level: 2">
              2.1 Höjt bostadstillägg för pensionärer
            </item>
            <item style="indent-level: 1">
              3 Sverige står inför en stor demografisk utmaning
            </item>
            <item style="indent-level: 2">
              3.1 Riktålder för pension
            </item>
            <item style="indent-level: 2">
              3.2 Fler behöver arbeta mer och längre
            </item>
            <item style="indent-level: 2">
              3.3 Åtgärder för ett senarelagt utträde från arbetsmarknaden
            </item>
            <item style="indent-level: 3">
              3.3.1 Åtgärder för en tidigarelagd etablering på arbetsmarknaden
            </item>
            <item style="indent-level: 1">
              4 Mer jämställda pensioner
            </item>
            <item style="indent-level: 2">
              4.1 Stärkt pensionsrätt för barnår
            </item>
            <item style="indent-level: 2">
              4.2 Automatiskt delad premiepension för föräldrar
            </item>
            <item style="indent-level: 2">
              4.3 Ändrade kvalificeringsregler för garantipension
            </item>
            <item style="indent-level: 1">
              5 Övriga budgetpåverkande anslagsförändringar
            </item>
          </list>
        </div>
        <div type="motProposal" subtype="förslag">
          <head xml:id="i-GcNtueuFB2L4tj13SpsE5K">
            Förslag till riksdagsbeslut
          </head>
          <list style="ol">
            <item xml:id="i-4UFJYpkApkvK2bfKP9uStA">
              Riksdagen ställer sig bakom det som anförs i motionen om ett
              seniorvänligt samhälle där alla kan åldras i trygghet och värdighet,
              och detta tillkännager riksdagen för regeringen.
            </item>
            <item xml:id="i-MR1kwmu6fSZby3TeZ6vXRK">
              Riksdagen ställer sig bakom det som anförs i motionen om att
              skillnaden i beskattning av pension och arbete ska slopas och
              tillkännager detta för regeringen.
            </item>
            <item xml:id="i-77RMbVBoo9nRVdBuUuKs59">
              Riksdagen ställer sig bakom det som anförs i motionen om att
              höja taket inom bostadstillägget för pensionärer och tillkännager
              detta för regeringen.
            </item>
            <item xml:id="i-4FQ8oeXJTVUFbNSwKXrJ3V">
              Riksdagen ställer sig bakom det som anförs i motionen om att
              öka drivkrafterna för ett längre yrkesliv och tillkännager detta
              för regeringen.
            </item>
            <item xml:id="i-3Fg3NpQ3PfpGKhwaiXMMTq">
              Riksdagen ställer sig bakom det som anförs i motionen om åtgärder
              för att tidigarelägga etableringsåldern på arbetsmarknaden och
              tillkännager detta för regeringen.
            </item>
            <item xml:id="i-8jxdePqt8hmYoAkWGNstjg">
              Riksdagen ställer sig bakom det som anförs i motionen om att
              utöka pensionsrätten för barnår med ett år och höja jämförelseinkomsten
              i pensionsrätt för barnår och tillkännager detta för regeringen.
            </item>
            <item xml:id="i-DAm4anrC6Gna81WuWU91AW">
              Riksdagen ställer sig bakom det som anförs i motionen om att
              premiepensionen automatiskt ska delas lika mellan föräldrar som
              har barn som inte fyllt tolv år, och detta tillkännager riksdagen
              för regeringen.
            </item>
            <item xml:id="i-3ki3grLAtu5PBhr8cqaytu">
              Riksdagen ställer sig bakom det som anförs i motionen om att
              slopa det avdrag som görs vid överföring av premiepension och
              tillkännager detta för regeringen.
            </item>
            <item xml:id="i-6i1xJXxZiP296NUFYL88q7">
              Riksdagen ställer sig bakom det som anförs i motionen om att
              ta bort undantagsregeln för grupperna med flyktingskäl, alternativt
              skyddsbehövande och övrig skyddsbehövande vad gäller kvalificering
              till garantipensionen och tillkännager detta för regeringen.
            </item>
            <item xml:id="i-FKeLDmYssiJMsHUrtnMuRV">
              Riksdagen anvisar anslagen för 2020 inom utgiftsområde 11 Ekonomisk
              trygghet vid ålderdom enligt förslaget i tabell 1 i motionen.
            </item>
          </list>
        </div>
        <div type="motContent">
          <head type="h1" xml:id="i-59VtqG2vNqpW4rrCQd8Sq5">
            Tabeller
          </head>
          <p xml:id="i-3A5oFZwDCDe5aC5EZLx9et">
            Tabell 1 Anslagsförslag 2020 för utgiftsområde 11 Ekonomisk trygghet
            vid ålderdom
          </p>
          <p xml:id="i-X2XhwY5LS7WjiE5nQXjHik">
            Tusental kronor
          </p>
          <table>
            <row style="label" xml:id="i-BdbGvutRpXktw8uTVzjxJh">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (KD)
              </cell>
            </row>
            <row xml:id="i-VJ4KpkApBnkUGcpnfFsqTE">
              <cell>
                1:1
              </cell>
              <cell>
                Garantipension till ålderspension
              </cell>
              <cell>
                14 940 800
              </cell>
              <cell>
                −500 000
              </cell>
            </row>
            <row xml:id="i-WuowsociGTK5jd4VvaoqVa">
              <cell>
                1:2
              </cell>
              <cell>
                Efterlevandepensioner till vuxna
              </cell>
              <cell>
                9 804 900
              </cell>
            </row>
            <row xml:id="i-28fbtNasoV2GsyjcANxuie">
              <cell>
                1:3
              </cell>
              <cell>
                Bostadstillägg till pensionärer
              </cell>
              <cell>
                10 026 300
              </cell>
              <cell>
                +301 000
              </cell>
            </row>
            <row xml:id="i-KaMKzMQT8rEhQc6EUwBEYE">
              <cell>
                1:4
              </cell>
              <cell>
                Äldreförsörjningsstöd
              </cell>
              <cell>
                1 174 500
              </cell>
              <cell>
                −0
              </cell>
            </row>
            <row xml:id="i-GRm8TZ7Q5wwG8iUZujSNhv">
              <cell>
                2:1
              </cell>
              <cell>
                Pensionsmyndigheten
              </cell>
              <cell>
                595 896
              </cell>
            </row>
            <row xml:id="i-NZWAktiQZBLqyXf12K2yUW">
              <cell>
                Summa
              </cell>
              <cell>
                36 542 396
              </cell>
              <cell>
                −199 000
              </cell>
            </row>
            <row xml:id="i-9xMte1p5g7nk6oRn6dcZ4p"/>
          </table>
          <p xml:id="i-MGYJVrViUrLavggy8bwfoe">
            Tabell 2 Avvikelser gentemot regeringen
          </p>
          <p xml:id="i-A6n5sY92DcvLJa4nVp3BVu">
            Miljoner kronor
          </p>
          <table>
            <row style="label" xml:id="i-DuLFo2ZMGH3rPkjyJaZf9K">
              <cell>
                Avvikelse från regeringen (KD)
              </cell>
            </row>
            <row xml:id="i-Pq8UfVrni4J2sLfGZ9PdUV">
              <cell>
                2020
              </cell>
              <cell>
                2021
              </cell>
              <cell>
                2022
              </cell>
            </row>
            <row xml:id="i-GzqnBqq9bQPJxuVQoCmx3h">
              <cell>
                1:1
              </cell>
              <cell>
                Garantipension till ålderspension
              </cell>
              <cell>
                –500
              </cell>
              <cell>
                –500
              </cell>
              <cell>
                –500
              </cell>
            </row>
            <row xml:id="i-UG52PqCEVbKGJcnER3PBiD">
              <cell>
                1:3
              </cell>
              <cell>
                Bostadstillägg till pensionärer
              </cell>
              <cell>
                +301
              </cell>
              <cell>
                +401
              </cell>
              <cell>
                +501
              </cell>
            </row>
            <row xml:id="i-43uhshP4QJUdEE3E7B72dG">
              <cell>
                1:4
              </cell>
              <cell>
                Äldreförsörjningsstöd
              </cell>
              <cell>
                –0
              </cell>
              <cell>
                –0
              </cell>
              <cell>
                –0
              </cell>
            </row>
            <row xml:id="i-3YP1AxSB8kCVzk9bHAYeCy">
              <cell>
                Summa
              </cell>
              <cell>
                –199
              </cell>
              <cell>
                –99
              </cell>
              <cell>
                +1
              </cell>
            </row>
            <row xml:id="i-RaBLveM6HRKfDw57wxStSd"/>
          </table>
          <head type="h1" xml:id="i-NCDHAUa8sJdpQkjAVAZ7y3">
            1 Kristdemokratiska utgångspunkter
          </head>
          <p xml:id="i-EMhjjRB56SHFu5Zv3hxS6L">
            Att bygga ett samhälle seniorvänligt där alla kan åldras i trygghet
            och värdighet är ett angeläget mål för Kristdemokraterna. Ett
            välfärdssamhälle kan i hög grad bedömas utifrån kriterier som
            graden av respekt för, tillvaratagande av och omsorg om den äldre
            generationen.
          </p>
          <p xml:id="i-SvxUPm9XsWXgVf3HnMwg2">
            Årsrika personer ska kunna leva ett aktivt liv och ha inflytande
            i samhället och över sin vardag. Man ska kunna åldras i trygghet
            med bibehållet oberoende, bemötas med respekt och ha tillgång
            till god vård och omsorg. Äldre ska ses som unika personer med
            skilda intressen och bakgrunder, behandlas väl och kunna känna
            välbefinnande.
          </p>
          <p xml:id="i-3ZfRqzktFhrChQBiA8LDvr">
            En sammanhållen politik med inriktning mot de äldre i samhället
            får och kan inte bara handla om vård och omsorg. I Sverige har
            vi satt våra fysiska behov i sådant fokus att de sociala, själsliga
            och andliga lätt glöms bort eller negligeras. Det friska åldrandet,
            att se äldre som en resurs att ta till vara och att ha ett väl
            fungerande samspel mellan generationerna är lika viktiga beståndsdelar.
            Att känna välbefinnande och menings­fullhet är viktigt för alla
            människor. Det offentligas insatser ska medverka till detta. Alla
            har rätt att åldras med bibehållen värdighet, men många äldre
            känner i dag oro inför de sista åren av livet. För många äldre
            är påtvingad ensamhet och isolering en bister realitet.
          </p>
          <p xml:id="i-2i3HcZqTxtTLbQUSppoaaL">
            Kristdemokraterna ser flera angelägna politiska åtgärder och
            reformer som på såväl kort som lång sikt stärker äldres ekonomiska
            ställning. En viktig grund är dock den pensionsreform som trädde
            i kraft 2003. Denna garanterar pensionssystemets stabilitet och
            är något som Kristdemokraterna värnar.
          </p>
          <p xml:id="i-937HXmwUt8qNiZWtQuRToM">
            Kristdemokraterna har i budget efter budget föreslagit kraftiga
            förbättringar för pensionärer där vi har finansierat ett fullständigt
            borttagande av skillnaden i beskattning mellan pension och lön.
            Vi vet att detta spelar stor roll för enskildas, inte minst äldre
            kvinnors, ekonomi och för möjligheten att flytta till ett anpassat
            boende. Genom att Kristdemokraternas och Moderaternas gemensamma
            budget antogs av riksdagen i december 2018 genomfördes en skattesänkning
            som kom alla pensionärer till del. Hade regeringens budgetproposition
            för 2019 gått igenom hade endast pensionärer med en pension över
            17 200 kronor per månad fått sänkt skatt. KD/M-budgeten innebar
            också att den särskilda löneskatt för äldre som vänsterregeringen
            införde kunde tas bort den 1 juli 2019. En viktig åtgärd; vi behöver
            uppmuntra erfarna socialsekreterare, barn­skötare, lärare och
            sjuksköterskor med flera att arbeta vidare efter 65 års ålder
            och då är en extraskatt på denna kompetens förödande.
          </p>
          <p xml:id="i-677fDpRKLPJScBgQpXzMD7">
            Vi har också drivit krav om förbättringar för de sämst ställda
            pensionärerna. Under våren har regeringen realiserat pensionsgruppens
            förslag om förbättrat grundskydd för pensionärer, något Kristdemokraterna
            även har argumenterat för i pensionsgruppen.
          </p>
          <p xml:id="i-YZ6nPJfZMLModRG85ZkXjB">
            Värdighet känner ingen ålder. Ytterst är ett seniorvänligt samhälle
            en fråga om etik och anständighet.
          </p>
          <head type="h1" xml:id="i-LPVpBLrymRaQQBNrtGRZNJ">
            2 Förstärkningar av nuvarande pensionärers ekonomi
          </head>
          <p xml:id="i-KWhadkgA1hpHinjD43a2Fi">
            Kristdemokraterna har länge varit drivande för att sänka skatten
            för pensionärerna. Under alliansregeringarna 2006–2014 förhandlade
            vi fram hela fem sänkningar av skatten på pensioner och därutöver
            tre höjningar av bostadstillägget för pensionärer. För en ”garantipensionär”
            kom detta att innebära motsvarande en extra pensionsutbetalning
            per år, jämfört med om förändringarna inte hade vidtagits.
          </p>
          <p xml:id="i-LUar1AmSANnQ7J4BTwKES2">
            Den 1 januari 2020 kommer troligen Pensionsgruppens, och därmed
            Kristdemo­kraternas, förslag om en höjning av garantipensionen
            (+200 kronor) för nästan 700 000 pensionärer och en höjning av
            taket i bostadstillägget (till 7 000 kronor) att träda i kraft.
            Det ligger helt i linje med Kristdemokraternas politik, även om
            vi menar att det finns ytterligare åtgärder som bör vidtas som
            vi pekar på nedan.
          </p>
          <head type="h2" xml:id="i-E4jTCU6g8Cx5CfF1TruV7V">
            2.1 Höjt bostadstillägg för pensionärer
          </head>
          <p xml:id="i-97gTBoyyMFxzrnMP9dsub8">
            Cirka 290 000 pensionärer får i dag bostadstillägg för pensionärer
            (BTP) som är ett tillägg till den allmänna pensionen, garantipensionen
            och äldreförsörjningsstödet, som alla är en del av grundskyddet
            för pensionärer. Det riktar sig med andra ord till de pensionärer
            som har de minsta ekonomiska marginalerna. Ett allvarligt problem
            är att flera pensionärer som har rätt till detta tillägg inte
            ansöker om det. Enligt Riksrevi­sionen är det i dag 129 000 pensionärer
            som har rätt till bostadstillägget men som av olika anledningar
            inte tar del av detta.
          </p>
          <p xml:id="i-DuiHMb7ddNEqj8gCi7ogzp">
            Till följd av att hushållens inkomster har ökat, räntorna har
            varit låga och bostads­bristen har varit stor under 2000- och
            2010-talen har bostadspriserna gått upp kraftigt. Detta har även
            gällt hyrorna, även om de har stigit i lägre takt.
          </p>
          <p xml:id="i-GfcU2xYFd7p6GaLgShVnqY">
            Kristdemokraterna har länge drivit på för en höjd BTP då det
            är en satsning som stärker pensionärer med små marginaler och
            drivit denna fråga i Pensionsgruppen. De förbättringar som nu
            föreslås av Pensionsgruppen är därför ett steg i rätt riktning.
            Men vi vill gå ännu längre. Vi vill att hyrestaket i bostadstillägget
            höjs till 7 500 kronor för ensamstående och till 3 750 kronor
            per person för sammanboende, i jämförelse med Pensionsgruppens
            förslag om 7 000 för ensamstående och 3 500 för sammanboende.
          </p>
          <p xml:id="i-JsSJ3wWc9ayBAaDdy7nJmG">
            Sammantaget lägger Kristdemokraterna 301 miljoner kronor 2020,
            401 miljoner kronor 2021 och 501 miljoner kronor 2022 på ett förbättrat
            bostadstillägg för pensionärer.
          </p>
          <head type="h1" xml:id="i-XeNDuJuYhBHLicDPKD6xbv">
            3 Sverige står inför en stor demografisk utmaning
          </head>
          <p xml:id="i-TjxF5MiVoCL9iEDaULKPZC">
            Sveriges befolkning lever i genomsnitt allt längre, och den så
            kallade försörjnings­kvoten växer. Den andel av befolkningen som
            är i arbetsför ålder blir mindre och mindre i förhållande till
            övriga åldersgrupper, med resultatet att försörjningsbördan för
            dem som arbetar ökar.
          </p>
          <p xml:id="i-SufGk4aeBDX9z8ThQYTVX6">
            År 2015 var Sveriges försörjningskvot knappt 75, vilket innebar
            att 100 personer i den antagna arbetsföra åldern 20–64 år skulle
            försörja nästan 75 personer i icke arbetsför ålder. Enligt SCB:s
            prognos kommer denna kvot år 2060 att uppgå till 92 personer.
          </p>
          <p xml:id="i-52HfUJ6g3Z4rWMLjH5wn54">
            Denna demografiska utmaning kan förväntas skärpas ytterligare
            framöver till följd av de senaste årens stora migration till Sverige,
            förutsatt att inte sysselsättningsgraden bland utrikes födda,
            framför allt hos utomeuropeiskt födda, förbättras drastiskt.
          </p>
          <p xml:id="i-KECjz6oFYekyVMyubGRM1L">
            Sammantaget innebär den demografiska utvecklingen stora ansträngningar
            för hela samhällsekonomin, och därigenom för såväl finansieringen
            av vår gemensamma välfärd som för pensionernas utveckling och
            för äldres generella välstånd. Utmaningen är av en sådan dimension
            att framtiden för välfärdsstaten som vi känner den hänger på hur
            Sverige klarar av att möta den.
          </p>
          <head type="h2" xml:id="i-6687EKtVCdZLZi8nP3ZKjk">
            3.1 Riktålder för pension
          </head>
          <p xml:id="i-HcViF8muqPvrMVG98atV7Q">
            Sedan vårt nuvarande pensionssystem sjösattes har medellivslängden
            förlängts med nästan tre år. Detta är positivt men innebär också,
            givet att inget görs, att pensionerna blir lägre eftersom de måste
            räcka under en längre tid. Pensionsgruppen, där Kristdemo­kraterna
            ingår, har därför lagt fram ett förslag om riktålder och förändringar
            av lägsta ålder för uttag av pension. Dessa förslag kommer att
            hanteras av riksdagen hösten 2019.
          </p>
          <p xml:id="i-JLcyBRgegdkkyJUAXfGTUh">
            Med riktålder avses åldersgränser för pension som automatiskt
            justeras upp med ungefär två tredjedelar av medellivslängdsökningen.
            Det är ingen fast pensionsålder som föreslås, utan man ska även
            fortsättningsvis ha möjlighet att själv bestämma när man vill
            gå i pension. Med en riktålder undviker vi en situation där pensionerna
            annars sjunker för varje generation givet att medellivslängden
            fortsätter att öka.
          </p>
          <p xml:id="i-4B2hRh5QMLSzEGi4R47yeD">
            Pensionsgruppens förslag är att under en övergångsperiod justera
            den lägsta åldern för uttag av allmän pension, garantipension
            och justerar som en konsekvens av detta den så kallade LAS-åldern:
          </p>
          <list style="ul">
            <item xml:id="i-GuropcotrD8bvcXLBQhgPp">
              Lägsta åldern för uttag av allmän pension höjs år 2020 från 61
              till 62 och därefter till 63 år 2023 och till 64 år 2026.
            </item>
            <item xml:id="i-WZ9QwXgQ9pHK9kWd2y554D">
              Lägsta åldern för uttag av garantipension höjs från 65 till 66
              år 2023, och 2026 knyts den till den fortsatta medellivslängdsökningen.
              Här finns ett undantag för dem som redan har arbetat ett långt
              arbetsliv.
            </item>
            <item xml:id="i-BAJe7hWDBGkmegjeX6CrDC">
              LAS-åldern höjs år 2020 från 67 till 68 och till 69 år 2023.
              Den knyts sedan till medellivslängdsökningen. Fler behöver arbeta
              mer och längre
            </item>
          </list>
          <p xml:id="i-JvkBRkq3ZVLFz7XSyxtZ9U">
            För att Sverige ska klara av att möta den demografiska utmaningen
            behövs till att börja med en långsiktigt stark och stabil ekonomisk
            tillväxt och en hög sysselsättningsnivå. Det krävs att fler arbetar
            mer. Fler ska få chans att arbeta 100 % av sin förmåga. För att
            åstadkomma detta behövs i sin tur en generell ekonomisk politik
            som främjar innova­tioner, risktagande, entreprenörskap, företagande,
            arbete och en välfungerande matchning på arbetsmarknaden.
          </p>
          <p xml:id="i-Dirut5QrrdMzKvY2JSJ6Su">
            Även om svensk ekonomi i dag går starkt kommer inte denna situation
            att vara för evigt. Det är från det perspektivet olyckligt för
            både nuvarande och kommande pen­sionärer att regeringen länge
            har fört en politik som inte i tillräcklig utsträckning stärker
            Sveriges konkurrenskraft långsiktigt. Kristdemokraterna för i
            motsats till detta en politik som sänker skatten på arbete och
            företagande och som har som ett huvudsakligt mål just att stärka
            svensk konkurrenskraft.
          </p>
          <p xml:id="i-QkKUi9A9qm5BcfjJWScWam">
            Tätt sammankopplat med den ekonomiska tillväxten och sysselsättningen
            är behovet av att den genomsnittliga aktiva tiden på arbetsmarknaden
            förlängs. Politiken kan och bör göra en hel del för att skapa
            både bättre förutsättningar och starkare incitament för detta.
            Det som oftast behandlas i debatten är förslagen på åtgärder för
            att få äldre att stanna kvar längre i arbetslivet. Vanligast förekommande
            är diskussionen kring pensionsåldern.
          </p>
          <head type="h2" xml:id="i-YMHLMDm7rEHzEHBPny2T7n">
            3.3 Åtgärder för ett senarelagt utträde från arbetsmarknaden
          </head>
          <p xml:id="i-2xmdegQ68gBCXvo4DQyyiA">
            Det är naturligt att pensionsåldern justeras uppåt när medellivslängden
            stiger. År 2018 var medellivslängden för kvinnor 84,25 år, medan
            männens medellivslängd var 3,5 år kortare, 80,78 år. Sedan pensionsreformen
            1994 har medellivslängden ökat med 2,87 år för kvinnor och 4,7
            år för män. Det har därför varit naturligt att se över gränserna
            för uttag av inkomstgrundande allmän pension och även se hur vi
            kan senarelägga utträdet från arbetsmarknaden. Kristdemokraterna
            vill stärka incitamenten och möjligheterna för äldre att stanna
            kvar längre på arbetsmarknaden. I dag får den som har fyllt 65
            år men fortfarande arbetar ett fördubblat jobbskatteavdrag, vilket
            följaktligen gör att veder­börande får behålla mer av sin lön
            efter skatt jämfört med en person som inte har uppnått denna ålder.
            Kristdemokraterna vill även ge dem som är 69 år eller äldre och
            fortsätter att arbeta ytterligare en skattelättnad. För en äldre
            med 20 000 kronor i inkomst ger det cirka 1 000 kronor mer per
            månad i sänkt skatt, utöver det redan förhöjda jobbskatteavdraget.
            Reformen kostar cirka 1,4 miljarder kronor per år 2020–2021 och
            1,5 miljarder kronor 2022.
          </p>
          <head type="h3" xml:id="i-SfoPocwaVRXFKiykEkftZR">
            3.3.1 Åtgärder för en tidigarelagd etablering på arbetsmarknaden
          </head>
          <p xml:id="i-sR8aaP8mXFfw6uRPjBXqf">
            Att äldre arbetar längre upp i åldrarna kan dock inte vara det
            enda svaret på den demografiska utmaningen. Sannolikt finns till
            och med större möjligheter att förlänga arbetslivet genom att
            sänka den genomsnittliga åldern för när unga gör entré på arbetsmarknaden.
            Enligt SCB har etableringsåldern – definierat som åldern då minst
            75 procent av en årskull förvärvsarbetar – under 2000-talet pendlat
            mellan 26 och 29 år för män och 29 och 32 år för kvinnor, vilket
            är att jämföra med en etableringsålder på 20 och 21 år i början
            av 1990-talet.
          </p>
          <p xml:id="i-S4uBcwCekR6f6TnzpgNi5x">
            Varje år med vilken denna etableringsålder kan sänkas är viktigt
            såväl för samhället som för pensionssystemet, men också för den
            enskildes framtida pension. Samhället och pensionssystemet skulle
            gynnas av en högre sysselsättning med mer inbetalda skatte­intäkter
            och sociala avgifter. Den enskilde skulle samtidigt få en högre
            livsinkomst och följaktligen också mer i pension då den dagen
            kommer. Den pensionskrona som betalas in tidigt får fler år på
            sig att växa med ränta-på-ränta-effekten än den pensionskrona
            som betalas in sent.
          </p>
          <p xml:id="i-XQZJJKQveiPpG6fhV4DBw8">
            Den senare effekten ska inte underskattas. Pensionsförvaltaren
            Alecta presenterade i rapporten ”Ett långt arbetsliv börjar tidigt”
            från 2014 flera räkneexempel på hur den totala månatliga pensionen
            kan se ut beroende på om en person etablerar sig på arbets­marknaden
            vid 25 eller 30 års ålder. Exempelvis kan pensionen för en privatanställd
            tjänsteman med svag löneutveckling skilja sig åt mer än 4 000
            kronor per månad.
          </p>
          <p xml:id="i-CoNxJAjyi3N8MqLp2d5Gsn">
            För att tidigarelägga etableringsåldern på arbetsmarknaden vill
            Kristdemokraterna därför stärka de ekonomiska incitamenten för
            unga att stå till arbetsmarknadens förfogande och börja arbeta
            tidigare. Dels gör vi detta genom att införa ett fördubblat jobbskatteavdrag
            för personer yngre än 23 år. Vid sidan om att göra det mer lönsamt
            att arbeta för alla unga så ökar denna skattesänkning också attraktiviteten
            i de inträdesjobb som Kristdemokraterna och den dåvarande alliansregeringen
            lade fram förslag om, och som syftar till att förenkla för bland
            annat de unga som står långt ifrån arbetsmarknaden att komma i
            egen försörjning. Kristdemokraterna satsar 1,055 miljarder kronor
            per år 2020–2021 och 1,1 miljard 2022 för detta.
          </p>
          <p xml:id="i-9Vv54KF1JZREdK6s62xXYs">
            För att tidigarelägga inträdet på arbetsmarknaden för fler skjuter
            Kristdemokraterna till 200 miljoner kronor per år 2020–2022 för
            att införa en examensbonus för personer som tar ut en akademisk
            examen innan de fyller 25 år. Denna bonus består i en tvåårig
            förlängd tid med dubbelt jobbskatteavdrag, alltså fram till 27-årsdagen.
            För att skapa ytterligare incitament till en tidigarelagd etablering
            på arbetsmarknaden föreslår Krist­demokraterna även en viss förändring
            av studiemedelssystemet. I dag kan studenter få studiemedel i
            högst sex år för studier på heltid på högskoleutbildningar och
            andra eftergymnasiala utbildningar, detta oavsett om studierna
            leder mot en examen eller inte. Kristdemokraterna menar att tidsgränserna
            för studiemedel på eftergymnasial nivå bättre bör anpassas till
            utbildningarnas längd. Det antal månader med studiemedel som det
            ska finnas en generell rätt till bör bli färre än i dag, samtidigt
            som studerande på längre utbildningar och studerande som ska bygga
            på en examen på grundnivå bör ges möjligheter att få ytterligare
            studiemedel.
          </p>
          <p xml:id="i-36w27U7WQxGxVQdDFuFV7K">
            Kristdemokraterna anser alltså att vissa bör kunna få studiemedel
            under en längre tid än i dag, varigenom drivkraften för välplanerade
            och effektiva studier ökar. Studerande på längre utbildningar
            bör likaså ges bättre möjligheter att kunna slutföra sina studier.
            Konkret anser Kristdemokraterna att universitets- och högskolestudenter
            ska ha en generell rätt till studiemedel i fyra år. Efter fyra
            år med studiemedel måste den som önskar mer studiemedel kunna
            uppvisa antingen en examen från en minst treårig utbildning, eller
            minst tre års fullgjorda studier på en utbildning som syftar till
            en examen som omfattar minst 3,5 års heltidsstudier.
          </p>
          <p xml:id="i-ApzyQ1KQT7kBsyeDjU3VLf">
            Med detta förslag kommer det inte att i lika hög utsträckning
            som i dag vara möjligt att läsa enbart fristående kurser på lägre
            nivåer eller att byta mellan olika utbildningar, även om förslaget
            lämnar ett utrymme för felval och andra förseningar på upp till
            ett år. För studerande som vill komplettera en treårig examen
            med till exempel en masterutbildning eller med andra påbyggnadsstudier,
            samt för studerande på längre utbildningar, kommer som i dag att
            lämnas ett utrymme för minst sex års studier.
          </p>
          <p xml:id="i-VYYvAdyoUWb1N9XMnPNh9p">
            Sverige har en hög genomsnittlig examensålder i en internationell
            jämförelse. Enligt OECD (2018) hade Sverige en examensålder på
            30,5 år för de som läst masterutbild­ningar. I likhet med övriga
            länder är trenden att unga tar sin examen allt senare. Att de
            unga blir allt äldre innan de kommer ut i arbetslivet är ett problem
            då det innebär att de har färre år på sig att spara ihop till
            den egna pensionen. Till detta kan konstateras att den så kallade
            utbildningspremien är låg i Sverige. Enligt OECD:s rapport ”Education
            at a Glance” är löneskillnaden bland EU-länderna 52 procent mellan
            dem som har en högskoleutbildning och dem som har en gymnasieexamen,
            medan den är 22 procent i Sverige.
          </p>
          <p xml:id="i-3R3S6zXvegxsbPMxwnuBk9">
            Det finns därför anledning att se över vad som kan göras för
            att tidigarelägga inträdet på arbetsmarknaden. Vinsterna för samhället,
            pensionssystemet och den enskilde i en tidigarelagd genomsnittlig
            examensålder är desamma som anges ovan. Men därutöver kan också
            tilläggas att dagens höga examensålder leder till minskad produktivitet
            bland de sysselsatta eftersom det arbete som studenterna utför
            före och under studietiden som regel är mindre produktivt än det
            arbete som de kan utföra när de har slutfört sina studier.
          </p>
          <p xml:id="i-AUpPrSru7y8Uf4NEhW2Dfj">
            Rent samhällsekonomiskt blir också den akademiska utbildningen
            mer lönsam ju tidigare i livet den sker, helt enkelt för att den
            då medför fler yrkesverksamma år med en högre produktivitet. Ju
            längre tid en person tar på sig för att slutföra en specifik akademisk
            utbildning, desto högre blir också kostnaderna för studiemedel.
          </p>
          <head type="h1" xml:id="i-PGUvsj36URpuqZjRBphyVv">
            4 Mer jämställda pensioner
          </head>
          <p xml:id="i-W3LBbTrnFX9PC7B87k7eEj">
            Dagens kvinnliga ålderspensionärer har i regel lägre pension
            än manliga ålders­pensionärer. Det beror på att kvinnor i genomsnitt
            har en lägre pensionsgrundande inkomst än män, vilket i sin tur
            huvudsakligen grundar sig på att kvinnor historiskt har arbetat
            färre år än män och på ojämlikheter i lönestrukturen.
          </p>
          <p xml:id="i-M95m329b3SEEotEG4GFemE">
            Enligt SCB är den enskilt största förklaringen till löneskillnaderna
            mellan män och kvinnor att kvinnor och män finns i olika yrken.
            Därutöver har män i genomsnitt högre lön än kvinnor i de flesta
            yrken, även i många kvinnodominerade sådana. En annan faktor bakom
            skillnaderna i mäns och kvinnors pensioner är att kvinnor tar
            ut en större del av föräldraledigheten och att de oftare går ned
            i arbetstid när barnen är små.
          </p>
          <head type="h2" xml:id="i-3zZvNM41QKQwbGc91YigYe">
            4.1 Stärkt pensionsrätt för barnår
          </head>
          <p xml:id="i-C6nxnspVTpuCxV4xkTYrha">
            Sedan 1999 finns i pensionssystemet, tack vare ett kristdemokratiskt
            initiativ, en rätt att tillgodoräkna sig pensionsrätt för så kallade
            barnår. Det innebär att upp till fyra år kan räknas som pensionsgrundande
            för den av föräldrarna som har haft en lägre inkomst, bland annat
            på grund av längre föräldraledighet och deltidsarbete. Denna reform
            har varit viktig eftersom den dels stärker framför allt kvinnors
            pensioner, dels signalerar att det är en viktig samhällsinsats
            att ta hand om sina barn.
          </p>
          <p xml:id="i-TpzLtaAV7KXmUnojVFyZrJ">
            I dag arbetar många kvinnor deltid även efter barnets fyraårsdag.
            För att ytterligare kompensera de föräldrar som går ned i arbetstid,
            eller är hemma med sjuka barn i större utsträckning – vilket fortfarande
            oftast är kvinnor, vill Kristdemokraterna utöka antalet barnrättsår
            från fyra till fem. Dessutom föreslår vi en höjning av den generella
            jämförelseinkomsten i barnrättsåren från 75 procent till 85 procent,
            så att de med lägst inkomst får en högre pensionsrätt. Vi avsätter
            2,4 miljarder kronor för vartdera året 2020–2022 för detta ändamål
            och finansierar det genom att pensionsrätterna för studieår slopas.
          </p>
          <p xml:id="i-MbVcuYLbsxAHybNYMN5FBT">
            Detta är förslag som också Pensionsmyndigheten har fört fram.
            Enligt myndigheten uppskattas dessa förändringar minska gapet
            mellan mäns och kvinnors intjänande till den allmänna pensionen
            med cirka 0,8 procentenheter.
          </p>
          <head type="h2" xml:id="i-Htjr1vWRGv9rMhyiiaq99v">
            4.2 Automatiskt delad premiepension för föräldrar
          </head>
          <p xml:id="i-MbYKoMdy2NrdJukHQMFQXu">
            Alltför få känner till möjligheten att överföra den så kallade
            premiepensionen mellan gifta och registrerade partner, så att
            pensionen utjämnas något mellan den som tjänar mer och den som
            tjänar mindre.
          </p>
          <p xml:id="i-QJbuerbs57srfZ7E6nawqq">
            Jämställdhetsskäl talar starkt för att grundregeln ska vara att
            makar automatiskt delar lika på den intjänade premiepensionen
            så länge de har barn som inte har fyllt tolv år och att de som
            vill frångå denna regel aktivt bör begära detta. Det ska också
            i fortsättningen vara möjligt att överföra hela sin premiepension
            till sin make, maka eller registrerade partner. Det bör utredas
            om samma förutsättningar kan gälla sammanboende med gemensamma
            barn.
          </p>
          <p xml:id="i-DeUi8zh64bqDkR11piK3HZ">
            I dag innebär en delning av premiepensionen också att överföringen
            minskas med 6 procent, så att mottagaren får 94 procent av beloppet
            medan resten av pengarna fördelas till samtliga pensionssparare
            som så kallad arvsvinst. Kristdemokraterna föreslår att detta
            avdrag slopas helt eftersom en överföring av premiepensionsrätt
            inte ska bestraffas utan uppmuntras.
          </p>
          <head type="h2" xml:id="i-gmAsPLHXjTJ9bFwENXJdG">
            4.3 Ändrade kvalificeringsregler för garantipension
          </head>
          <p xml:id="i-RXWFQ5kH2NaggZmt8HDdVp">
            Garantipensionssystemet är en förmånsbestämd grundtrygghet till
            dem som har haft en låg eller ingen förvärvsinkomst under livet.
            Den är, tillsammans med bostadstillägget för pensionärer och äldreförsörjningsstödet,
            en del av grundtryggheten för pensionärer och baseras på den enskildes
            civilstånd, hur stor hans eller hennes inkomstpension är och hur
            länge han eller hon har bott i Sverige. En person måste ha varit
            bosatt i Sverige i minst tre år för att ha rätt till garantipension
            men för att få full garantipension krävs att personen har bott
            40 år i Sverige från och med det år då vederbörande fyllde 16
            år till och med året för 64-årsdagen. Den tid som en person har
            varit bosatt i Sverige kallas för försäkringstid.
          </p>
          <p xml:id="i-EXXBTovcYKVwU3e5SFDBoT">
            I dag finns särskilda regler för beräkning av försäkringstiden
            för personer som har beviljats uppehållstillstånd på grund av
            flyktingskäl, som alternativt skyddsbehövande eller som övrig
            skyddsbehövande. Dessa får i vissa fall tillgodoräkna sig bosättnings­tiden
            i sitt tidigare hemland som försäkringstid för garantipension.
            Kristdemokraterna anser att denna undantagsregel ska tas bort.
            Det innebär att dessa personer, liksom andra som inte har kvalificerat
            sig för garantipension, i stället kommer att få äldreförsörjnings­stöd,
            vilket leder till ökade kostnader inom anslag 1:4 med 100 miljoner
            kronor per år.
          </p>
          <p xml:id="i-7QruQcbUr9KkQvZ7z2dS16">
            Detta innebär en besparing på 500 miljoner kronor per år 2020–2022
            inom anslag 1:1.
          </p>
          <head type="h1" xml:id="i-GnYRv22a8XJkV69Ayw4wot">
            5 Övriga budgetpåverkande anslagsförändringar
          </head>
          <p xml:id="i-X4LQvMxU6aPbiWdca7YHw5">
            Med anledning av att vi höjer bostadstillägg för pensionärer
            minskar behovet av försörjningsstöd, varför anslaget 1:4 minskas
            med 100 miljoner kronor per år 2020–2022.
          </p>
        </div>
        <div type="motSignatures">
          <list>
            <item xml:id="i-4rcUJ1r8FYVAR6F9vPmq5Y" who="i-9kL7gDrzsvgPervhw6VVyb">
              Hans Eklind (KD)
            </item>
            <item xml:id="i-SPHMNourxkUqKL87DFTaJi" who="i-Fnk9Zpnk5sS5WYPNBLTPx3">
              Pia Steensland (KD)
            </item>
            <item xml:id="i-Q7v5JfYMC3HfPkMKqUBds4" who="i-HjPigHCUUbP6JJ2YrjUvgj">
              Michael Anefur (KD)
            </item>
            <item xml:id="i-P7ZFzUz5mJuFcHjMWvXZvm" who="i-NHqTsXnUVsZFg94vA6SKDr">
              Acko Ankarberg Johansson (KD)
            </item>
            <item xml:id="i-JHz94Z9LogmbfaKkhaCBHS" who="i-KHxTD13x4T7QRobXtjMm4K">
              Roland Utbult (KD)
            </item>
            <item xml:id="i-Pt8kYV1QRnuvRmhjiLnNSg" who="i-JLXuQC8Bjt8suyRFj6kC3h">
              Gudrun Brunegård (KD)
            </item>
          </list>
        </div>
      </div>
    </body>
  </text>
</TEI>
