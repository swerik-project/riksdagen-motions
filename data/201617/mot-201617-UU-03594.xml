<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UU-03594">
  <teiHeader>
    <fileDesc>
      <titleStmt>
        <title>med anledning av skr. 2016/17:60 Policyramverk för svenskt utvecklingssamarbete och humanitärt bistånd.</title>
        <author corresp="i-9Rr7JqtzHpZv84evqPH4D8">av Karin Enström m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3594 av Karin Enström m.fl. (M)</title>
          <idno type="rdwebb">H4023594</idno>
          <rs type="number">3594</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H4023594/text</ref>
          <ref type="dokument_url_html">http://data.riksdagen.se/dokument/H4023594</ref>
          <ref type="dokumentstatus_url_xml">http://data.riksdagen.se/dokumentstatus/H4023594</ref>
          <ref type="docx">http://data.riksdagen.se/fil/1206EE00-EA2E-4345-AC92-EA87F424A73C</ref>
          <ref type="pdf">http://data.riksdagen.se/fil/9210C0C3-DA36-4621-995A-68380A9F19CB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Rr7JqtzHpZv84evqPH4D8</idno>
            <name>Karin Enström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5iLkMds96DbsdoQ1H5obCT</idno>
            <name>Sofia Arkelsten</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GJLL78ePjJhSXVWBYyRW8t</idno>
            <name>Margareta Cederfelt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-29sSodYVXoni9iia1vszCy</idno>
            <name>Göran Pettersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7TxANW6hQSXvRTaMHuCHWx" type="basedOn"/>
        <correspContext corresp="i-7TxANW6hQSXvRTaMHuCHWx">
          <ref>Skrivelse 2016/17:60</ref>
        </correspContext>
        <correspAction xml:id="i-XDmKjjGDq17wBp3Rp8CJUA" type="signed"/>
        <correspContext corresp="i-XDmKjjGDq17wBp3Rp8CJUA">
          <note type="signatory" corresp="i-9Rr7JqtzHpZv84evqPH4D8"/>
          <note type="signatory" corresp="i-5iLkMds96DbsdoQ1H5obCT"/>
          <note type="signatory" corresp="i-GJLL78ePjJhSXVWBYyRW8t"/>
          <note type="signatory" corresp="i-29sSodYVXoni9iia1vszCy"/>
        </correspContext>
        <correspAction xml:id="i-9UJKSwk2FFSU7RjhJwPGZ" type="submitted">
          <date when="2017-01-13"/>
          <time when="17:37:27"/>
        </correspAction>
        <correspAction xml:id="i-7gvonK6hSNWFFPxfvqHagn" type="dismissed">
          <date when="2017-01-19"/>
        </correspAction>
        <correspAction xml:id="i-UvDUa4gEryUjzUrip6u1MZ" type="reviewed">
          <date when="2017-01-19"/>
          <time when="10:17:58"/>
        </correspAction>
        <correspAction xml:id="i-P8FtizdSKDDosYQHhRJS6x" type="referred">
          <date when="2017-01-20"/>
        </correspAction>
        <correspAction xml:id="i-6DKTzHXXT99uuGiZFHkhr1" type="assigned">
          <date when="2017-04-27"/>
          <time when="16:34:58"/>
        </correspAction>
        <correspContext corresp="i-6DKTzHXXT99uuGiZFHkhr1">
          <ref type="assignedTo">Utrikesutskottet</ref>
        </correspContext>
        <correspAction xml:id="i-BjPgAgLKpPEy89sJTBYuCd" type="behandlas_i"/>
        <correspContext corresp="i-BjPgAgLKpPEy89sJTBYuCd">
          <ref type="uppgift">2016/17:UU11</ref>
          <ref type="ref_dok_id">H401UU11</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UU11</ref>
          <ref type="ref_dok_titel">Policyramverk för svenskt utvecklingssamarbete och humanitärt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3rZXnVadew127PGAovNFKn" type="motHeader">
        <div xml:id="i-LiEnW19bLgAYja67QbupRa" type="motTitle">
          Motion till riksdagen 2016/17:3594 av Karin Enström m.fl. (M)
          med anledning av skr. 2016/17:60 Policyramverk för svenskt utvecklingssamarbete
          och humanitärt bistånd.
        </div>
      </div>
      <div xml:id="i-JsXMLg3mrhPDAhbYqGByiS" type="motBody">
        <div xml:id="i-PTHn6TBpJgJbSP3PY48oRd" type="motProposal" subtype="förslag">
          <head xml:id="i-5w6UreZZiRuhzqrW5Koqhh">
            Förslag till riksdagsbeslut
          </head>
          <list xml:id="i-WL7mrfpbFJvrsiDZv6WWza">
            <item xml:id="i-BW8eve52AvSqkmfbQmLwQo" sortKey="Yrkande 1">
              Riksdagen ställer sig bakom det som anförs i motionen om att
              återgå till inriktningen för svenskt utvecklingssamarbete och
              humanitärt bistånd så som det är formulerat i alliansregeringens
              biståndspolitiska plattform från 2014 och tillkännager detta för
              regeringen.
            </item>
          </list>
        </div>
        <div xml:id="i-2XbRs7sDoAuhQo7uB2yFNz" type="motContent">
          <head xml:id="i-HZcDt49AEPvefn6wEvoWno" type="h1">
            Motivering
          </head>
          <p xml:id="i-8Nti2nkhgCr1xTUQDu6CNz">
            Nuvarande regering har i skrivelse 2016/17:60 lämnat en redogörelse
            för inriktningen på svenskt utvecklingssamarbete och humanitärt
            bistånd. Tidigare fanns en biståndspolitisk plattform och detta
            policyramverk är att se som en uppdatering av det dokumentet bl.a.
            med anledning av hållbarhetsmålen – Agenda 2030 – Addis Ababa
            Action Agenda om utvecklingsfinansiering samt klimatavtalet i
            Paris. Det är rimligt att regeringens styrdokument uppdateras
            då omvärlden förändras och nya internationella överenskommelser
            sluts men vi är kritiska till delar av inriktningen, bristen på
            tydliga prioriteringar samt oklarheter i styrningen och uppföljningen
            som påverkar biståndets kvalitet.
          </p>
          <p xml:id="i-RMTbo3NQt1SbxKBMSLT8Xz">
            Redan i regeringsdeklarationen 2014 aviserades detta dokument;
            det fanns med i propositionsförteckningen för våren 2016 men lämnades
            till riksdagen försenat den 14 december 2016.
          </p>
          <p xml:id="i-KV5u81L366PDTubCNqthoE">
            Det är uppenbart att dokumentet trots att det var försenat ändå
            hastats fram. Vissa delar är mycket grunda och på en övergripande
            nivå, medan andra delar är välskrivna.
          </p>
          <p xml:id="i-2i2e4jdor93XFbGCnXrqdJ">
            Dokumentet har inte kommunicerats med Alliansen och inget samråd
            och ingen diskussion har förekommit. Återigen har nuvarande regering
            brustit i förankringen, trots att det i många frågor hade gått
            att få fram en bred politisk enighet och att hitta samsyn.
          </p>
          <p xml:id="i-TUQQsPQczFnQcZPPUAsnNn">
            I inledningen beskrivs också hur detta dokument lägger fast inriktningen
            för svenskt bistånd för svenskt utvecklingssamarbete och humanitärt
            bistånd. Sedan konkretiseras det i budgetpropositioner och genom
            instruktioner, strategier och regleringsbrev. Sedan står det att
            ”Genomförande och resultat följs upp utifrån dessa styrinstrument
            och rapporteras till riksdagen i budgetpropositionen”. Men det
            stämmer inte, vilket riksdagen också påpekade för regeringen exempelvis
            i senaste budgetbetänkandet.
          </p>
          <p xml:id="i-LaPgXnxwPfXXB26mpW328w">
            Enligt 10 kap. 3 § budgetlagen (2011:203) ska regeringen i budgetpropositionen
            lämna en redovisning av de resultat som har uppnåtts i verksamheten
            i förhållande till de mål som riksdagen har beslutat. Redovisningen
            ska vara anpassad till utgiftsområden och vara utformad som ett
            underlag för riksdagens beslut. Bestämmelsen i budgetlagen utesluter
            inte att resultatredovisningar även lämnas i andra sammanhang,
            exempelvis i skrivelser.
          </p>
          <p xml:id="i-MiXY76UTANMvWmksprvMCw">
            Utskottet har analyserat regeringens resultatredovisning för
            utgiftsområde 7 i budgetpropositionen. Syftet med analysen är
            att bilda ett underlag för utskottets behandling av budgetpropositionen
            och för den fortsatta mål- och resultatdialogen med regeringen.
            Det går inte att följa upp regeringens politik i budgetpropositionen.
            Regeringen bör återkomma till riksdagen med förslag på hur regeringens
            politik ska kunna följas upp i budgetpropositionen.
          </p>
          <p xml:id="i-Dqvqm7hPJLChQpeDNaByoV">
            Utskottet har i de två senaste budgetbetänkandena om utgiftsområde
            7 (bet. 2014/15:UU2 och 2015/16:UU2) understrukit att det måste
            vara möjligt att följa kopplingen mellan mål, insatser, resultat
            och regeringens anslagsförslag. Detta är nödvändigt för att kunna
            göra prioriteringar i beredningen av regeringens budgetförslag
            och för att genomföra arbetet med uppföljning och utvärdering
            i enlighet med regeringsformen. Utskottet betonade också att de
            resultatindikatorer som används bör spegla utvecklingen av resultat,
            inte omvärldsförändringar eller insatser, och att de bör redovisas
            med längre tidsintervall där det är relevant.
          </p>
          <p xml:id="i-ArjLMuno2FHHhPJBxireVj">
            Utskottet noterar att bedömningen av resultat inom de tematiska
            områdena även detta år i huvudsak grundar sig på redovisningar
            i form av indikatorer och exempel på resultat, vilket försämrar
            möjligheterna att följa resultaten av utvecklingssamarbetet på
            en övergripande nivå. Utskottets analysarbete försvåras också
            av att fördelningen av medel till de tematiska områdena inte redovisas
            i budgetpropositionen. Utskottet noterar att regeringen visserligen
            redovisar en indikativ fördelning av medel till anslagsposter
            för anslaget 1:1 Biståndsverksamhet för 2017 (tabell 2.16–2.18),
            men eftersom dessa anslagsposter inte följer de tematiska områden
            som valts för resultatuppföljning är det svårt att följa kopplingen
            mellan resultatredovisningen och regeringens anslagsförslag.
          </p>
          <p xml:id="i-EDSM1VmDzRgNUhu94Pac8v">
            Utskottet vill, liksom i förra årets budgetbetänkande, understryka
            vikten av att både bra och dåliga resultat lyfts fram i resultatredovisningen,
            analyseras och ligger till grund för beslut om den fortsatta inriktningen
            inom ramen för såväl budgetfördelning som utveckling av strategier.
            Utskottet konstaterar att möjligheterna att se på vilket sätt
            resultatanalysen påverkat politikens inriktning begränsas av att
            regeringen använder en tematisk indelning för resultatredovisningen
            och en annan för politikens inriktning.
          </p>
          <p xml:id="i-BGgUYHZ7dzcK3xMwCX1vKZ">
            Riksdagens roll är att granska regeringen. Det måste vara möjligt
            att följa kopplingen mellan mål, insatser, resultat och regeringens
            anslagsförslag. Ett effektivt bistånd kan inte bara bygga på god
            vilja, utan måste leverera verkliga resultat. Vi kräver därför
            en ansvarsfull hantering av skattemedel.
          </p>
          <head xml:id="i-K7uxvNMSoFNAMwGdAuA7Gr" type="h2">
            Ansvaret för hållbarhetsmålen m.m.
          </head>
          <p xml:id="i-Vb8Q2Gytq8qPugbFtenSFp">
            Avsnitt 3.1 beskriver utvecklingsdagordningen till 2030. Dock
            nämns inte förra statsrådet Perssons roll som framtidsminister
            med ansvar för de övergripande frågorna för genomförande av hållbarhetsmålen,
            Agenda 2030. Det saknas en tydlig ansvarsfördelning vad gäller
            hållbarhetsmålen inom den nuvarande regeringen. Dessutom problematiseras
            inte PGU vad gäller viktiga målkonflikter, och inte heller de
            brister som EBA har identifierat vad gäller ansvar, genomförande,
            måluppfyllelse samt uppföljning av PGU nämns.
          </p>
          <p xml:id="i-TX1RZiaZPMTmSEpFYqDyA2">
            Regeringen behöver se de utmaningar som vi står inför samt de
            utmaningar som den förda politiken står inför, och därefter analysera
            och utvärdera. En ”nystart” kan inte lösa sådant som komplicerade
            målkonflikter, och frånvaron av ägarskap för PGU håller inte.
            Det är oklart om PGU i fortsättningen ses som ett självständigt
            politikområde eller ett medel för att uppnå målen för hållbarhetsmålen,
            Agenda 2030.
          </p>
          <p xml:id="i-4esjmactE6vtbeWDUGZMYU">
            Det måste vara tydligt vem i regeringen som ansvarar för vad
            och regeringen bör därför återkomma till riksdagen med en tydlig
            redogörelse för hur ansvarsfördelningen i regeringen ser ut vad
            gäller det biståndspolitiska ramverket och PGU.
          </p>
          <p xml:id="i-R39iWVe1Jz915RmqDMVyhL">
            Vad gäller avsnitt 3.2 om omvärldsförhållanden är detta övergripande
            och deskriptivt till sin karaktär. Värt att notera är att SRHR-frågorna
            som är grundläggande rättighetsfrågor behandlas som en del av
            jämställdhetsfrågorna i skrivelsen. Under rubriken Antalet konfliktdrabbade
            länder ökar beskrivs kort att världen aldrig förr ”bevittnat”
            ett så stort antal flyktingar och internflyktingar som nu. Även
            analysen av terrorism och våldsbejakande extremism är grund. Det
            skrivs att terrorism och extremism som ”ofta utnyttjar grundläggande
            och historiska konflikter hotar att destabilisera fler länder
            och religioner”. Det finns forskning och externa källor som kan
            sätta antalet konfliktdrabbade länder i en historisk kontext,
            förklara drivkrafterna för terrorism och våldsbejakande extremism
            samt även riskbedöma hur konflikterna sprids och påverkar fler
            länder och regioner.
          </p>
          <head xml:id="i-9Bfk6ZGDW88FkkGwPLr8kQ" type="h2">
            Perspektiv och prioriteringar m.m.
          </head>
          <p xml:id="i-8RgpemuqNj8DNE82V61vzq">
            Avsnitt 4 handlar om perspektiv i det svenska utvecklingssamarbetet.
            Dessa perspektiv är antagligen att se som prioriteringar. Tidigare
            prioriterades mänskliga rättigheter och demokrati, kvinnors rättigheter
            samt miljö och klimat, så detta är inte några stora avsteg från
            redan gällande politik. Däremot är det oklart i skrivelsen hur
            perspektiven ska användas i verksamheten.
          </p>
          <p xml:id="i-6g9TGCc1rU5zj3dZjwfgJx">
            Regeringen bör återkomma till riksdagen och närmare förklara
            hur dessa perspektiv verkligen utgör verktyg för att identifiera
            och hantera målkonflikter och främja synergier inom utvecklingssamarbetets
            tematiska delar samt tydliggöra på vilket sätt dessa perspektiv
            ska integreras i utvecklingssamarbetet: i beslutsfattande, planering,
            genomförande och uppföljning av verksamheten.
          </p>
          <p xml:id="i-AQrs2h3nE2bD2KhpwaGnEb">
            Det kan vara bra att arbeta tematiskt inom biståndet men det
            krävs konkretisering från regeringen som skriver: ”Humanitära
            aktörer och utvecklingsaktörer måste förbättra sitt samarbete
            och i högre grad använda gemensam analys, planering och målformulering.
            Därigenom kan risken för och konsekvenserna av humanitära kriser
            reduceras.” Skrivelsen behöver vara tydlig med kraven som regeringen
            ställer på utvecklingsaktörer och humanitära aktörer eller i alla
            fall uttrycka en tydligare målsättning som går att följa upp.
          </p>
          <head xml:id="i-8Jjmc6q21BC7oCwbupW4SF" type="h2">
            Värna viktiga värderingar m.m.
          </head>
          <p xml:id="i-AB5qvCGUY1msNouEWrG4B3">
            I avsnitt 5.1 om politikens långsiktiga inriktning saknas tydliga
            skrivningar om att värna viktiga värderingar som demokrati och
            öppenhet.
          </p>
          <p xml:id="i-LSfMLPNqp58ocDtURHMmpi">
            Religiösa samfund har ibland möjlighet att agera och interagera
            på platser där andra delar av det civila samhället inte har möjlighet
            att göra det. Regeringen behöver därför utveckla resonemangen
            om de religiösa samfundens roll vad gäller mänskliga rättigheter,
            demokrati och rättsstatens principer.
          </p>
          <p xml:id="i-GxtBwvqfmKHYoAuxQvG45">
            I avsnitt 5.2 behandlas sexuell och reproduktiv hälsa, långt
            in i tredje punkten för politikens långsiktiga inriktning, och
            återkommer också i den sista punkten om innehållet i Sveriges
            politiska dialog. SRHR är en grundläggande rättighetsfråga och
            borde ha en egen punkt för politikens långsiktiga inriktning.
          </p>
          <p xml:id="i-5ExT7vL2p2gfkEDnLeZ9xr">
            I avsnitt 5.3 i fjärde punkten om politikens långsiktiga inriktning
            står att ”Sverige ska verka för att mobilisera ytterligare offentliga
            medel som används katalytiskt för att främja privatsektorinvesteringar
            till stöd för en klimatresilient utveckling”. Däremot är det otydligt
            vad detta innebär, om det är något som ska finnas med i budgetförslaget
            eller beslutas i annan ordning, hur analysen för detta ser ut
            samt hur målsättningen och uppföljningen ska vara.
          </p>
          <p xml:id="i-F1UVjRypmFwravEXkH1KCd">
            I avsnitt 5.4 nämns en plattform för politisk dialog för ett
            effektivare arbete i sviktande och konfliktdrabbade stater som
            knyter samman politik, säkerhet och utvecklingssamarbete med rättvisa
            och ekonomi som kallas New Deal. Regeringen bör återkomma till
            riksdagen med analys, målsättning, uppföljning samt hur information
            och eventuellt samråd ska ske med riksdagen.
          </p>
          <p xml:id="i-NWt58SL3TSyTos5q7tZMty">
            Det är också uppseendeväckande att skrivelsen beskriver barns
            svåra situation i krig med att barnäktenskap och ”andra skadliga
            sedvänjor” ökar under svåra omständigheter. Det är inget annat
            än grova kränkningar av mänskliga rättigheter.
          </p>
          <p xml:id="i-L7jFFjMqQMK6KbhMirKpFq">
            I avsnitt 5.5.1 om produktiv sysselsättning med anständiga arbetsvillkor
            och hållbart företagande saknas skrivningar om att det också krävs
            respekt för grundläggande mänskliga rättigheter. Ett exempel är
            SRHR och varje människas rätt till sin egen kropp. Kvinnor måste
            ha tillgång till preventivmedel, säkra och lagliga aborter och
            ett rättssystem som tar kränkningar på allvar och dessutom utkräver
            straffansvar annars avser politiken om arbetsvillkor enbart män.
          </p>
          <p xml:id="i-39sc2XamDN7u7RAJLsX3Wu">
            Regeringen bör också vara tydligare med vilket sätt de fackliga
            organisationer som företräder de informella arbetarna ska ges
            kapacitet att utöva inflytande på policybeslut och vilka beslut
            som avses. Detsamma gäller ”att minska användningen av ineffektiva
            skatteincitament i låginkomstländer”. Regeringen bör förtydliga
            vad detta betyder samt hur regeringen genom svenskt biståndssamarbete
            ska avgöra hur effektiva skatteincitament i låginkomstländer är.
          </p>
          <p xml:id="i-Cc6iJWwruNe8xEQrDBV13S">
            I avsnitt 5.5.2 om fri och rättvis handel och hållbara investeringar
            saknas tydliga skrivningar om frihandelns roll för att bygga välstånd
            och stärka ekonomin i länder. Det är inte heller tydligt hur den
            nuvarande regeringen definierar rättvisa i handeln. Texten har
            skrivningar om äganderätten, teknikutveckling, digitalisering
            och stärkta institutioner men borde betona hållbarhetens tre dimensioner
            mer: socialt, miljömässigt och ekonomiskt.
          </p>
          <p xml:id="i-DNigijgTAuBoo4fmHmktS1">
            Regeringen beskriver också att ekonomiska styrmedel ska användas
            för att nå en cirkulär och biobaserad ekonomi. Det är oklart vilka
            definitioner som regeringen använder sig av, vad de innebär och
            vilka ekonomiska styrmedel som svenskt biståndssamarbete ska använda
            för att uppnå detta.
          </p>
          <head xml:id="i-MbwNvjXYJkx4Amz5jgkdjR" type="h2">
            Migration och utveckling m.m.
          </head>
          <p xml:id="i-Eew6ub2oW4jcZ9opFVibHh">
            I avsnitt 5.6 om migration och utveckling saknas beskrivningar
            av den stora utmaningen världen har just nu, med historiskt många
            människor på flykt.
          </p>
          <p xml:id="i-GwpHQdBdrrJJJY9ZHCdqqg">
            I avsnitt 5.7 om jämlik hälsa saknas tydligare skrivningar om
            vaccin som biståndssamarbete och de goda effekterna det ger. Dessutom
            saknas skrivningar om att fler aktörer, inte enbart statliga,
            är viktiga för utvecklingen av hälsobiståndet i världen.
          </p>
          <p xml:id="i-67w9f8MEs8DPXpg7uLnGNs">
            I politikens långsiktiga inriktning i avsnitt 6 Humanitärt bistånd
            står tydligt att en av huvudprioriteringarna är ökad respekt för
            de humanitära principerna och internationell rätt (IHL). Detta
            stöder vi. Det saknas dock ambitioner, målsättningar och förslag
            på hur det ska genomföras.
          </p>
          <p xml:id="i-TcWnYUghEinkF7QWBcw3A5">
            FN har stora behov av reformer. Det handlar om många delar –
            allt från arbetssätt, uppföljning och kommunikation till upphandlingar
            – och det nämns inte av regeringen i avsnitt 7.
          </p>
          <p xml:id="i-VCXhzuGSdRicukdBNLFAad">
            Moderaterna har föreslagit en ökad landfokusering och att man
            i stället stärker stödet till multilaterala organisationer, men
            det perspektivet saknas i avsnitt 8.
          </p>
          <head xml:id="i-UHP4CZZKvV3YJ8Q2h6Qf8B" type="h2">
            Effektivitet
          </head>
          <p xml:id="i-66JWC1QWduzzUu4tdUqcLB">
            I avsnitt 9 Ett effektivt utvecklingssamarbete saknas en hel
            del av de lärdomar vi kan dra av de utvärderingar som EBA har
            gjort av svenskt bistånd. Moderaterna föreslår att regeringen
            återkommer med tydligare skrivningar om hur de utvärderingar som
            genomförts påverkar den politik som föreslås. Särskilt som den
            nuvarande regeringen i avsnitt 10 betonar ett kunskapsbaserat
            förhållningssätt och att biståndet ska fortsätta utvecklas.
          </p>
          <head xml:id="i-RsjAdbc7xCNrixyfvF3kKH" type="h2">
            Avslutningsvis
          </head>
          <p xml:id="i-7Gix8pgArPTCZ9ZPNPVb2Q">
            Sammanfattningsvis saknas en del i det föreslagna policyramverket.
            Det saknas tydlighet om styrning, målsättningar och uppföljning
            samt ansvarsutkrävande. Riksdagens uppdrag att granska regeringen
            försvåras. Genomgående är att många saker nämns men det är få
            saker som analyseras eller målsätts och relativt stora skiften
            hastas förbi.
          </p>
          <p xml:id="i-ViGjNTKxKhPMvPfbTHcSCq">
            Denna produkt har lämnats till riksdagen försenat men är ännu
            inte färdig och det finns en hel del för regeringen att förklara
            om den ska vara användbar som styrdokument. Den skrivelse som
            nu redovisas är en i raden av skrivelser som berör bl.a. utvecklingsbistånd
            och PGU. I en tid med helt nya förutsättningar behövs en samlad
            uppgradering av svenskt utvecklingsbistånd. I avvaktan på detta
            föreslås att regeringen återgår till alliansregeringens biståndspolitiska
            plattform från 2014.
          </p>
        </div>
        <div xml:id="i-5DSgP89rSa8fq8HzqM1t8j" type="signatureBlock">
          <list xml:id="i-V1QUhpLnoyW9Xhykb6uEJ4">
            <item xml:id="i-U2rpbE8P7gNeEApJcKi8W2" who="i-9Rr7JqtzHpZv84evqPH4D8" type="signature">
              Karin Enström (M)
            </item>
            <item xml:id="i-PNeSCf7g5XzP21c658rCdv" who="i-5iLkMds96DbsdoQ1H5obCT" type="signature">
              Sofia Arkelsten (M)
            </item>
            <item xml:id="i-RVQiq5XDas5p9gWKvAJ1xG" who="i-GJLL78ePjJhSXVWBYyRW8t" type="signature">
              Margareta Cederfelt (M)
            </item>
            <item xml:id="i-ViTQTG6m29S5qr6fqnZkXy" who="unknown" type="signature">
              Göran Pettersson (M)
            </item>
          </list>
        </div>
      </div>
    </body>
  </text>
</TEI>
