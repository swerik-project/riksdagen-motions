<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-MJU-01095">
  <teiHeader>
    <fileDesc>
      <titleStmt>
        <title>Slakt</title>
        <author corresp="i-Lw92TAaAVgG8Kdf7YxhViy i-ThVPmg6PwxL4WvXey5u76X">av Markus Wiechel och Victoria Tiblom (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1095 av Markus Wiechel och Victoria Tiblom (båda SD)</title>
          <idno type="rdwebb">HB021095</idno>
          <rs type="number">1095</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HB021095/text</ref>
          <ref type="dokument_url_html">https://data.riksdagen.se/dokument/HB021095</ref>
          <ref type="dokumentstatus_url_xml">https://data.riksdagen.se/dokumentstatus/HB021095</ref>
          <ref type="pdf">https://data.riksdagen.se/fil/3A9BD634-BF74-4AB0-8AC7-AC0E3E9D6442</ref>
          <ref type="docx">https://data.riksdagen.se/fil/0CF74DDA-39AC-4057-8902-8A8C8065D3A4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-ThVPmg6PwxL4WvXey5u76X</idno>
            <name>Victoria Tiblom</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-6udgAz4x2cdV4GSbm9Lb5M" type="signed"/>
        <correspContext corresp="i-6udgAz4x2cdV4GSbm9Lb5M">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-ThVPmg6PwxL4WvXey5u76X"/>
        </correspContext>
        <correspAction xml:id="i-S9boJkNBLs3t2s8n2xbwm3" type="submitted">
          <date when="2023-10-03"/>
          <time when="17:11:28"/>
        </correspAction>
        <correspAction xml:id="i-4fN352n8Le2cXuDx5R5WwW" type="reviewed">
          <date when="2023-10-03"/>
          <time when="18:20:54"/>
        </correspAction>
        <correspAction xml:id="i-NseJu3XxTodTJYkbRgHVXU" type="referred">
          <date when="2023-10-17"/>
        </correspAction>
        <correspAction xml:id="i-VQi7vk86dMwgBB7UKkiLzr" type="assigned">
          <date when="2024-04-04"/>
          <time when="16:05:49"/>
        </correspAction>
        <correspContext corresp="i-VQi7vk86dMwgBB7UKkiLzr">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-Fc2R1gn9uG2Ys3V2p65FA4" type="behandlas_i"/>
        <correspContext corresp="i-Fc2R1gn9uG2Ys3V2p65FA4">
          <ref type="uppgift">2023/24:MJU11</ref>
          <ref type="ref_dok_id">HB01MJU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU11</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-94B9cu76rs8mE8yJnfbP9X" type="motHeader">
        <div xml:id="i-38XdW3zNxDRN454kKWMPgj" type="motTitle">
          Motion till riksdagen 2023/24:1095 av Markus Wiechel och Victoria
          Tiblom (båda SD) Slakt
        </div>
      </div>
      <div xml:id="i-6RBGaJvaUBXDXwKPRvvRWB" type="motBody">
        <div xml:id="i-7SHtaa9MN21rQBtuswGLea" type="motProposal" subtype="förslag">
          <head xml:id="i-JuJgfuxmEZTghUuVwz8yzS">
            Förslag till riksdagsbeslut
          </head>
          <list xml:id="i-BujpquzdQKnZ8FXZmdTx5k">
            <item xml:id="i-98fTgawJFU9qVWXrpCgiYJ" sortKey="Yrkande 1">
              Riksdagen ställer sig bakom det som anförs i motionen om att
              beakta införandet av en strategi för att öka den gårdsnära slakten
              i Sverige och tillkännager detta för regeringen.
            </item>
          </list>
          <list xml:id="i-NUjxSphzMxccJngFLz5GY6">
            <item xml:id="i-2MPx4VSCqRzkVCn4YjWkhD" sortKey="Yrkande 2">
              Riksdagen ställer sig bakom det som anförs i motionen om en översyn
              av hur väl rådande regler vid slakttransporter efterlevs, och
              detta tillkännager riksdagen för regeringen.
            </item>
          </list>
          <list xml:id="i-U6bXEnduQVjczm3Lpt78Fk">
            <item xml:id="i-CruxWvrVCChCgG92A5okQp" sortKey="Yrkande 3">
              Riksdagen ställer sig bakom det som anförs i motionen om att
              utreda skärpta konsekvenser för ansvariga vid övertramp av reglerna
              vid slakttransport och tillkännager detta för regeringen.
            </item>
          </list>
          <list xml:id="i-BmELnh1FXaDEQCVDzNeSzP">
            <item xml:id="i-H1L1iZCr18mR8UX669JPxw" sortKey="Yrkande 4">
              Riksdagen ställer sig bakom det som anförs i motionen om att
              se över krav på att grisar som inte känner varandra ska skiljas
              åt under slakttransporten om inte särskilda skäl föreligger, och
              detta tillkännager riksdagen för regeringen.
            </item>
          </list>
          <list xml:id="i-24AhLgV5bEryGRyDfDhChq">
            <item xml:id="i-JAJEFW6hatHbQnfa5ADv2A" sortKey="Yrkande 5">
              Riksdagen ställer sig bakom det som anförs i motionen om att
              verka för ett generellt förbud mot obedövad slakt inom EU och
              tillkännager detta för regeringen.
            </item>
          </list>
          <list xml:id="i-9XaNhxGeubDW9Y8m1XfK98">
            <item xml:id="i-XLpsKSRJh9vdg7nmiMQLwB" sortKey="Yrkande 6">
              Riksdagen ställer sig bakom det som anförs i motionen om att
              söka undantag i EU så att Sverige kan förbjuda import av kött
              från djur som slaktats utan bedövning, och detta tillkännager
              riksdagen för regeringen.
            </item>
          </list>
          <list xml:id="i-GcXY1Cp9PTRPRzc7tj21vn">
            <item xml:id="i-LwtN9V7AHcJvUCaRjgTMfv" sortKey="Yrkande 7">
              Riksdagen ställer sig bakom det som anförs i motionen om att
              se över möjligheten till införande av varningstexter för kött
              som producerats genom obedövad slakt, och detta tillkännager riksdagen
              för regeringen.
            </item>
          </list>
          <list xml:id="i-Ae9MersQD5ujUhBbR7nJrN">
            <item xml:id="i-Cqmji1DBuWU83oi6RSGUzn" sortKey="Yrkande 8">
              Riksdagen ställer sig bakom det som anförs i motionen om att
              införa ett slutdatum för när det inte längre är tillåtet med koldioxidbedövning
              och tillkännager detta för regeringen.
            </item>
          </list>
          <list xml:id="i-HtYgM97bLYVMPQbfJeXgoU">
            <item xml:id="i-egxyjV5Bcjj4gvJHsFLgT" sortKey="Yrkande 9">
              Riksdagen ställer sig bakom det som anförs i motionen om att
              utreda alternativa bedövningsmetoder inför slakt och tillkännager
              detta för regeringen.
            </item>
          </list>
          <list xml:id="i-5QGG15V32Xv3As6sPV1wYF">
            <item xml:id="i-39PbeMuWS1YJAKgBowuVpL" sortKey="Yrkande 10">
              Riksdagen ställer sig bakom det som anförs i motionen om att
              utreda krav på videoövervakning vid slakterier och tillkännager
              detta för regeringen.
            </item>
          </list>
          <list xml:id="i-V44f4mvsnjMR3rYMBP8mN3">
            <item xml:id="i-D1ZfoGdB9tCtNMX7mXCnd1" sortKey="Yrkande 11">
              Riksdagen ställer sig bakom det som anförs i motionen om en utredning
              av möjligheten till ett delat straffansvar för ägare av slakterier
              i de fall djurskyddsbrott förekommer, och detta tillkännager riksdagen
              för regeringen.
            </item>
          </list>
          <list xml:id="i-UvtCsMVUHCFkSi8DLqSv9U">
            <item xml:id="i-2ocUWBdCYxcGmBiKRjTGPr" sortKey="Yrkande 12">
              Riksdagen ställer sig bakom det som anförs i motionen om att
              se över en ökad möjlighet till förbud för enskilda som tillåtit
              eller själv sysslat med djurplågeri att bedriva slakteriverksamhet,
              och detta tillkännager riksdagen för regeringen.
            </item>
          </list>
        </div>
        <div xml:id="i-DKCgrkkMq9SMAeAGtN33ck" type="motContent">
          <head xml:id="i-FtGH4Bgd7J2NwZN2LAn9ok" type="h1">
            Gårdsnära slakt
          </head>
          <p xml:id="i-C1Ti4GaivCkrzdmFNzTxa2">
            År efter år får vi läsa fruktansvärda historier om verkligheten
            bakom slakt där oförlåt­liga incidenter och en undermålig hantering
            av individer avlöser varandra. Vi får höra om överfulla djurtransporter
            där djur som saknar band till andra djur tvingas ihop i trånga
            utrymmen och om orimligt långa transportsträckor; i vissa fall
            har denna hantering resulterat i kroppsskador. Detta sker trots
            att det idag finns tydliga regler att förhålla sig till avseende
            lastning, förflyttning och avlastning. Vidare vet vi vilken stress
            som framkommer under på- och avlastning samt när olika djur tvingas
            att lämna sin trygga flock och den plats de levt på inför kommande
            slakt och sedan förs till en för dem helt främmande plats. Faktum
            är att dödsfall i samband med djurtransporter är förhållandevis
            vanligt förekommande, just till följd av den orimliga hantering
            som närmast kommit att bli en norm.
          </p>
          <p xml:id="i-2iUiSTz4CzEuFKEBbbtrdg">
            Trots att svensk djurskyddslag som säkerställer en viss nivå
            på djurvälfärd gäller under hela livet, inklusive de sista dagarna
            eller timmarna innan ett djur ska slaktas, finns det alltså betydande
            brister. Det kommer naturligtvis alltid att finnas ett behov av
            att transportera djur till en annan plats för slakt, och ibland
            också ett ganska stort antal djur. Dock finns det goda möjligheter
            att minska detta behov genom att använda sig av mobila slakterier,
            ett system som används storskaligt i flera andra länder – däribland
            USA – men som idag inte är så jättevanligt i Sverige.
          </p>
          <p xml:id="i-S5vyGmY4U23otWPQX6EYDN">
            Hur går då detta till? Behörig personal transporterar flyttbara
            slaktanläggningar till djurens hem och eventuella uppfödningsplats,
            där de individer som ska slaktas kan vara nära sin trygga hemmiljö
            med andra djur och den bonde de känner igen. Det blir både en
            mer tidseffektiv och mer djuretisk metod för alla parter. När
            slakten är avslutad har djuren sluppit ett flertal betydande stressmoment
            och transporten kan därefter åka iväg med köttet.
          </p>
          <p xml:id="i-Cr41F3QrVQHvHivG1HgAod">
            Att ta efter andra länder som i högre utsträckning använder sig
            av denna metod borde inte vara särskilt svårt i ett land som Sverige,
            som redan har en förhållandevis hög nivå på djurvälfärd. Regeringen
            bör inrätta en strategi för hur den gårdsnära slakten i Sverige
            kan öka utan att äventyra bedövning eller djurvälfärd i övrigt.
          </p>
          <head xml:id="i-AL1yCcrPAfdxoPF9dSRsty" type="h1">
            Slakttransporter
          </head>
          <p xml:id="i-72buq2pDLriyZYcCbacmDg">
            Varje år slaktas det ungefär 2,5 miljoner grisar i Sverige, och
            de är uppfödda på knappt 900 gårdar. Vid ungefär 6 månaders ålder
            är det dags för merparten av dessa att slaktas, varav de flesta
            måste transporteras med specialbyggda bilar till ett storskaligt
            slakteri. Under denna process, lastning, förflyttning och avlastning,
            finns det vissa regler att leva upp till och ansvaret för att
            så sker ligger hos det aktuella transportföretaget. Syftet med
            reglerna är naturligtvis att säkerställa en grundläggande nivå
            av djurvälfärd, och Jordbruksverket listar tydligt vilka krav
            som gäller för samtliga djurtransporter:
          </p>
          <list xml:id="i-2rxW4ye9ekJGzV8bNqpMA3" style="ul">
            <item xml:id="i-AcKU1DYUSqg7mARtcMd6yZ">
              Du får bara transportera dina djur när de är lämpliga att transportera.
            </item>
            <item xml:id="i-Eb6kT5pxxV9AW88e5ZpLt5">
              Du får inte transportera djur som är sjuka eller skadade.
            </item>
            <item xml:id="i-NyYZcGDGgt9h5MDfsDURxE">
              Om djuren är lindrigt sjuka eller skadade kan du transportera
              dem om de inte lider under transporten.
            </item>
            <item xml:id="i-ScJDPJTyvYkbt3gyT8CGVH">
              Om det behövs ska du kunna sköta om djuren under transporten.
            </item>
            <item xml:id="i-QThSLo8oA3kKsT1FvK7HnT">
              Utrymmet där djuren transporteras ska vara utformat så att djuren
              både kan stå upp och ligga ner i naturlig ställning.
            </item>
            <item xml:id="i-6UCzxwXX8eQTNuMr3jxv3o">
              Om det behövs ska du kunna sätta in skiljeväggar som skyddar
              djuren i utrymmet.
            </item>
            <item xml:id="i-JQYeMgQCvrVzzEoHq36uSb">
              Utrymmet där djuren transporteras ska ha god ventilation och
              ska skydda djuren mot skador under transporten.
            </item>
            <item xml:id="i-KkABCNmuuoSK5KZYnZAY87">
              När du lastar i eller ur djuren ur fordonet ska du använda lämplig
              utrustning, till exempel lastramper.
            </item>
            <item xml:id="i-HDxS1Xk3TDPCQ8Q73kdDHP">
              Om det finns behov ska rampen ha räcken och tvärgående ribbor
              som gör att djuren inte faller av rampen eller halkar. Rampen
              ska luta så lite som möjligt.
            </item>
          </list>
          <p xml:id="i-LgNLVAX8NftPVrgK9tmGXv">
            Vidare finns det en lång rad andra regler som måste följas vid
            transport av grisar, exempelvis att transportbilen som används
            måste vara ren och torr samt ett minsta utrymme som gäller för
            transporten baserat på individernas tyngd. Därtill finns regler
            för transporter som är längre än 50 kilometer samt för vad som
            gäller för att tillåta transporter vars körtid överstiger åtta
            timmar.
          </p>
          <p xml:id="i-4yvUrPt8CawC6ZgBgoa3uR">
            En pilotstudie (Bornhede, 2014) har tidigare visat att transportörer
            har använt sig av olika arbetssätt då de lastat på eller av grisar.
            Samtidigt uttryckte de en stor oro över att de eventuellt inte
            har gjort på rätt sätt, inte minst då deras arbete har skett under
            tids­press. Mot bakgrund av alla de regler som måste följas är
            denna osäkerhet inte särskilt förvånande. Missförhållanden i samband
            med dessa transporter är dessutom väldoku­menterade och enligt
            diverse observationer står det klart att regelverk inte följs.
          </p>
          <p xml:id="i-KARvyJ3XN2nHmE58FN9t5R">
            Därtill står det klart att hänsyn till grisarnas beteende inte
            tas. Grisar är oerhört intelligenta individer med starka familjeband
            som känner en enorm stress vid vissa situationer som tillåts idag,
            såsom att buntas ihop med för dem helt främmande grisar. Det bör
            mot bakgrund av detta göras en rejäl översyn av hur väl rådande
            regler vid slakttransporter efterlevs, och konsekvenserna vid
            övertramp för de som bär ansvar för att så sker bör skärpas. Vidare
            måste hänsyn tas till grisarnas sociala behov och beteenden, varför
            det bör införas krav på att individer som inte känner varandra
            skiljs åt under transporten om inte särskilda skäl föreligger.
          </p>
          <head xml:id="i-7UMs7iU68NuSUKyG2eUb7K" type="h1">
            Obedövad slakt
          </head>
          <p xml:id="i-QxpVpZzUCYT851aZYaNFrD">
            Sverige är lyckligtvis ett föregångsland när det kommer till
            djurhållning och slakt, vilket vi både kan och bör vara stolta
            över. Vi sticker ut ur ett globalt perspektiv men kan samtidigt
            göra så mycket mer för att säkerställa en fullgod djurhållning
            såväl i Sverige som i övriga världen.
          </p>
          <p xml:id="i-6kp6CnsUxNwtP8oQbSCAcP">
            Religiös ritualslakt, som exempelvis kosher- eller halalslakt,
            innebär att nerver, artärer och mat- och luftstrupe skärs av med
            ett djupt snitt. Detta sker samtidigt som djuret är vid fullt
            medvetande i flera minuter. Ofta sker detta i samband med att
            djuret är kopplat till en fasthållningsanordning. Fasthållningsanordningen
            kan se ut på olika sätt, men dess primära uppgift är att se till
            att djuret kan avblodas under alla de minuter som djuret har kvar
            sitt medvetande. I många fall blir djuren mycket stressade av
            dessa anordningar, som dessutom ibland innebär att djuret hängs
            upp och ned. Kniven som används vid den här typen av slakt når
            inte två stora artärer bakom halskotpelaren som samtidigt fortsätter
            att pumpa upp blod i djurets hjärna, vilket innebär att djuret
            är fullt medveten om vad som händer. Resultatet förutom en extrem
            dödsångest är alltså en mycket långsam, smärtsam och plågsam död,
            vilket bland annat Jordbruksverket tydligt har redovisat för.
          </p>
          <p xml:id="i-E7Bd62J5R7BRDQN8WTjbes">
            I Sverige är det sedan 1937 olagligt att utföra ritualslakt utan
            föregående bedövning. Ett flertal länder runt om i världen distribuerar
            dock ritualslaktat kött till Sverige. Den globala halalmarknaden
            för kött stod för ett värde av drygt 511 miljoner dollar 2019.
            Halalmarknaden för kött uppskattas ha en global årlig tillväxt
            på 6,3 %. Värdet på kött från kosherslaktat nöt uppgick till drygt
            197 miljarder dollar 2018, med en lägre estimerad tillväxt jämfört
            med halalkött. Detta säger en hel del om den ofantliga mängd djur
            som slaktas på ett plågsamt sätt som inte hör hemma i ett modernt
            civiliserat samhälle.
          </p>
          <p xml:id="i-93aFgin5JMdFND66e8ucQA">
            Många svenskar äter idag kött från djur som halal- eller koscherslaktats
            utan att de själva vet om det då det ofta säljs som vanligt kött
            i Sverige. Ovetandes äter vi kött från djur som plågats ihjäl
            genom medeltida slaktmetoder som aldrig hade varit tillåtna i
            Sverige enligt rådande lagstiftning. Det har även visat sig att
            flera av landets största grossister inte ens själva kan garantera
            att köttet inte kommer från djur som plågats ihjäl. Som följd
            av denna okunskap finns en stor marknad för den här typen av kött,
            och att det därmed också finns ekonomiska incitament ser vi på
            hur allt fler köttproducenter har valt att övergå till kött från
            ritualslaktade djur. Varje år slaktas flera hundra miljoner djur
            bara i Europa genom dessa groteska metoder. Enligt EU-kommissionen
            slaktas upp till 75 procent av nötkreaturen på detta sätt och
            i flera länder sker all slakt av får och lamm på detta sätt. Det
            är alltså uppenbart att mängden kött som kommer från djur slaktade
            utan bedövning inte motsvarar det antal människor som av religiösa
            skäl kräver att djuren slaktas på detta sätt. Att kött som producerats
            genom metoder som bryter mot svensk lag över huvud taget kan säljas
            i Sverige är rimligtvis tvivelaktigt. Ändå vet vi att miljontals
            djur varje år tvingas genomlida detta barbari och att svenskar
            både medvetet och omedvetet bidrar till att detta kan fortsätta.
          </p>
          <p xml:id="i-UzF7QEAyg8Ps42vkh1cTvu">
            Det var glädjande att riksdagen under riksmötet 2021/22 beslutade
            att all mat som upphandlas genom offentlig upphandling ska vara
            producerad på ett sätt som inte strider mot den svenska djurskyddslagstiftningen.
            Som följd av nuvarande EU-regler är dock svenska politiker fortsatt
            bakbundna från att fullt ut agera, varför Sverige måste inta en
            stark hållning gentemot EU. Det finns ingen anledning att vi i
            Sverige ska kringgå våra egna lagar samtidigt som vi bidrar till
            ett barbariskt djurplågeri. Vi har dessutom en debatt idag om
            att konsumtion av vegetarisk mat bör öka ur miljöhänseende. Genom
            att fokusera på kött från god djurhållning samt vegetarisk mat
            för dem som avstår från kött från bedövade djur kan Sverige visa
            vägen till en etisk och hållbar konsumtion.
          </p>
          <p xml:id="i-YDMYzsc57urGPSDnpFQyNf">
            Inom EU bör Sverige arbeta för generella förbud mot slakt av
            obedövade djur inom hela unionen samt under tiden söka undantag
            i EU för att Sverige ska kunna förbjuda import av kött som producerats
            på ett sätt som inte ryms inom svensk djurskydds­lagstiftning.
            Vidare bör regeringen verka för att allt kött som framkommit genom
            slakt utan bedövning ska märkas med en varningstext.
          </p>
          <head xml:id="i-AnPbFRx3BRHCZ9ztVmf2H6" type="h1">
            Slutdatum för koldioxidbedövning
          </head>
          <p xml:id="i-VsktGSsy3rdsHSHJD9Lbou">
            Enligt djurskyddslagen (2018:1192) ska djur skonas från onödigt
            obehag och lidande såväl under slakt som under djurets liv. Svensk
            djurskyddslagstiftning är i många fall i framkant, ur ett globalt
            perspektiv, vilket också branschen är noga att påpeka. Ett av
            skälen till detta är att samtliga djur ska bedövas före slakt,
            vilket är långt ifrån normen i Europa och än mindre i övriga världen.
          </p>
          <p xml:id="i-36Zr6Kmh2HCsLDvq5uiykd">
            Vad som blir en aning problematiskt är när bedövningen i sig
            innebär ett enormt lidande för djuren. Ett klart och tydligt exempel
            på detta är koldioxidbedövning, som är den vanligaste formen av
            bedövning av grisar (metoden används även vid bedövning av värphönor,
            kycklingar och minkar) vid större slakterier. Koldioxid används
            för att djuren inte ska behöva fixeras och för att de enkelt ska
            kunna bedövas i grupp. På så sätt hävdar vissa att det skulle
            minska stressen, men det främsta skälet till metoden är ekonomiskt:
            Hanteringen blir lättare när det är många djur som ska slaktas
            samtidigt, och det har även visat sig att köttkvaliteten blir
            bättre.
          </p>
          <p xml:id="i-MhZhA45gi8hs58bRGvrLYz">
            Koldioxidbedövningen görs på ett slakteri och sker genom att
            grisar hissas ner i ett schakt med en hög halt koldioxid vilket
            ska göra dem medvetslösa och bedövade för att sedan snabbt bli
            avblodade. Djuren tappar medvetandet på grund av syrebrist och
            en pH-sänkning i centrala nervsystemet. Exempelvis grisar uppvisar
            tydlig motvilja mot att andas in koldioxid och detta beteende
            förstärks ju högre koldioxidkoncentrationen är. En tid efter bedövning
            med koldioxid återfår grisar medvetandet om de inte avblodas snabbt
            efteråt.
          </p>
          <p xml:id="i-UJWcNNweArzqTN9gUsxAju">
            Forskning, men även omfattande vittnesmål från bland annat veterinärer,
            klargör vilken enorm stress metoden innebär för djuren. De drabbas
            dessutom av såväl döds­ångest som ett ofattbart lidande, främst
            på grund av den fruktansvärda brännande smärta i luftvägarna och
            slemhinnorna som koldioxiden orsakar. Genom att mäta reaktionen
            på stimulus har man genom studier av koldioxidbedövning sett att
            bedövningseffekten inte alltid är tillfredsställande, vilket i
            sig är ett stort problem. Vid koldioxidbedövning behöver djuren
            dessutom transporteras till ett slakteri, där de i många fall
            får övernatta tillsammans med för dem helt okända individer. Detta
            är i sig en tung upplevelse för grisar som bevisligen tillhör
            bland de intelligentaste djuren. De har visat sig kunna lära sig
            nya uppgifter lika snabbt som schimpanser och har ett väldokumenterat
            och komplext socialt beteende.
          </p>
          <p xml:id="i-TdtwZATozjkd8kjU8fLY4Y">
            Många har med rätta reagerat efter publiceringen av en forskningsrapport
            från Sveriges lantbruksuniversitet. Forskarna kunde med hjälp
            av kameror följa grisar under tiden som de gasades med koldioxid,
            och det går inte att missa hur grisarna skriker, kastar sig mot
            väggarna, kämpar emot och kippar efter luft innan de till slut,
            utmattade och plågade, faller samman.
          </p>
          <p xml:id="i-8N985sPF8mavhq8LsCC3fV">
            I dag ser vi klart och tydligt att varken myndigheterna eller
            delar av branschen tycks agera mot den systematiska tortyr som
            av ekonomiska och själviska skäl dagligen drabbar tusentals individer
            i Sverige. Vi ser med andra ord hur rådande lagstiftning på området
            inte är tillräcklig för att upprätthålla en god djurvälfärd när
            man tillåter en bedövning som uppenbart innebär ett starkt obehag
            och mycket lidande.
          </p>
          <p xml:id="i-7mwcQWEXPrvWoJjqVSsLSC">
            Bedövning före slakt är för många av oss en självklarhet, men
            det tjänar ingenting till om bedövningen (i det här fallet koldioxid)
            orsakar lidande och är en smärtsam metod i sig. Den svenska djurskyddslagen
            torde med andra ord vara tillräcklig i teorin, men när den inte
            är det i praktiken krävs det en lagändring. Av den anledningen
            bör regeringen fatta beslut om ett slutdatum för när det inte
            längre är tillåtet med koldioxid­bedövning av djur före slakt.
          </p>
          <head xml:id="i-NgwFCcgYa8RGmXPCBPAVe1" type="h1">
            Alternativa bedövningsmetoder inför slakt
          </head>
          <p xml:id="i-Vk9Pbr2sdJR4ApSTsLtUcV">
            Även utan alternativ till koldioxidbedövning som metod för massbedövning
            är det fullkomligt orimligt att tillåta något som redan idag inte
            lever upp till svensk lag. Det ändrar dock inte behovet av att
            finna bättre metoder. Just nu pågår det därför en rad olika försök
            att finna nya alternativ, varav ett av de kanske mest lovande
            är användandet av så kallat kväveskum som visat goda resultat
            vid de tester som gjorts. Tanken med denna metod är att grisar
            slipper den stress som koldioxid orsakar, genom att de får bada
            i skum fyllt med kväve – eller rättare sagt kvävgas i ett expanderande
            skum. Med kväveskum ovanför djurets nos eller näbb försvinner
            syret och djuret blir snabbt medvets­lös. Preliminär forskning
            pekar på att det här är en bra metod, men det behövs fort­farande
            vetenskapliga bevis och vilja för att kunna få den godkänd att
            använda vid slakt.
          </p>
          <p xml:id="i-7uDQSo7ZUJRQv2ytfMaCuU">
            Ett annat alternativ man talat om är kanske inte fullt lika lovande,
            men tycks ändå vara ett bättre alternativ än koldioxid. Av den
            anledningen har bland annat forskare på Sveriges lantbruksuniversitet
            (SLU) som efterfrågat mer forskning på bedövning för grisar lyft
            upp argon, som är en mildare gas än koldioxid. Därmed framkallar
            det inte samma dödsångest. SLU har sedan tidigare förespråkat
            ett fullständigt stopp av gasning som bedövningsmetod inför slakt,
            men till dess att det är ett faktum bör ändå mildare alternativ
            vara vad som används.
          </p>
          <p xml:id="i-ToXGe8JqXNQz55crVxhEKJ">
            Regeringen bör verka för att snarast möjligt finna alternativa
            bedövningsmetoder till koldioxid inför slakt.
          </p>
          <head xml:id="i-Gu75eKp5t3wQQ1zXddTHHN" type="h1">
            Videoövervakning vid slakt och straffansvar för slakteriägare
          </head>
          <p xml:id="i-Kix1Gbj1GWuw5x6sUbZwYe">
            Enligt djurskyddslagen (2018:1192) ska djur skonas från onödigt
            obehag och lidande såväl under djurets liv som vid slakt. Svensk
            djurskyddslagstiftning är i många fall i framkant, ur ett globalt
            perspektiv, och ett av skälen till detta är att samtliga djur
            måste bedövas före slakt, men också då det finns regler för hur
            djuren tas hand om innan slakten. Ändå ser vi återkommande problem
            i samband med bedövningen och vi får återkommande fruktansvärda
            vittnesmål om slarv, omoderna slaktmetoder eller rent av vanvård
            som innebär medvetna brott mot djurskyddslagstiftningen. Det innebär
            i korthet att det sista djuret upplever i livet är ett stort och
            oacceptabelt lidande.
          </p>
          <p xml:id="i-NQzrxX1LZW3UXwhpgRjjgR">
            Till följd av illegal videoövervakning från december 2020 kunde
            delar av denna problematik visas för offentligheten när TV4 gick
            ut med aktuella bilder. Kor hängdes upp levande och grisar, kända
            för sina starka familjeband och sin välutvecklade sociala förmåga,
            slogs med kedjor. Andra djur blev sparkade i ansiktet eller tvingades
            se när andra djur förlorade medvetandet. Vanvården var uppenbarligen
            systematisk och slakteriets personal var väl medveten om sina
            brott, då rutinerna plötsligt ändrades i samband med att en inspektör
            kom på ett oanmält besök till det aktuella Kravslakteriet. Så
            fort inspektören lämnat, återgick man till samma vanvård och tortyr
            som tidigare.
          </p>
          <p xml:id="i-HK7zgorHCtNusadHLQd4Vf">
            Som ägare till ett slakteri bör man vara väl medveten om rådande
            djurskyddsregler, varför intresset för att anställda sköter sig
            borde vara stort. Vidare bör man ha någon form av känsla för djurhållning
            samt känsla för djurens väl. I nämnda exempel med ett videoövervakat
            Kravslakteri i Skåne tycktes ägaren föga intresserad av att kännas
            vid de uppenbara brott som skett på vederbörandes slakteri. Felaktigt
            hävdade han även att det rörde sig om gamla bilder och att slakteriet
            följde uppsatta regelverk. Det enda skälet till att just denna
            ägares påståenden kunde motbevisas är det faktum att Djurrättsalliansen
            i hemlighet hade satt upp kameror i slakteriet. Om det inte vore
            för denna kameraövervak­ning hade dessa missförhållanden aldrig
            kunnat nå allmänhetens ögon, men det ändrar inte faktumet att
            det var i strid mot aktuell lagstiftning.
          </p>
          <p xml:id="i-QGaANN9tm4EwEgq3MvxoPL">
            Svenskt kött och kanske framförallt Kravmärkt kött vill man gärna
            tro ska ha producerats på ett förhållandevis etiskt sätt. Sorgligt
            nog vet vi att så inte behöver vara fallet, delvis till följd
            av ett avslöjande från Sveriges Radio som visade att det funnits
            brister vid 60 procent av de 1 500 kontroller som årligen görs
            på skånska gårdar. Detta faktum, tillsammans med vetskapen om
            att vissa gårdar ertappats med vanvård trots att de klarat av
            besiktningar, bör ses som ett klart och tydligt tecken på att
            det befintliga systemet för kontroller är otillräckligt. I andra
            länder, däribland Tyskland, övervakas slakterier systematiskt
            idag med hjälp av videokameror. Följden av detta blir mindre djurplågeri,
            nöjdare konsumenter och en säkrare situation för anställda.
          </p>
          <p xml:id="i-FHktY61MRZ3aVF1aeiz51y">
            Krav på videoövervakning vid slakt bör införas vid svenska slakterier.
            Regeringen bör även utreda möjligheten att införa delat straffansvar
            för ägare av slakterier i de fall djurskyddsbrott förekommer samt
            ökad möjlighet till förbud för enskilda som tillåtit eller själv
            sysslat med djurplågeri att bedriva slakteriverksamhet.
          </p>
        </div>
        <div xml:id="i-UUXv9rcM2yAGqbWhkhAaeX" type="signatureBlock">
          <list xml:id="i-EjkXgGa19Htczbn9Grb74d">
            <item xml:id="i-VbqMZKmVQGwKqoXKkMPE1" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
            <item xml:id="i-Jak72Fffisut4UTrEMymxD" who="i-ThVPmg6PwxL4WvXey5u76X" type="signature">
              Victoria Tiblom (SD)
            </item>
          </list>
        </div>
      </div>
    </body>
  </text>
</TEI>
