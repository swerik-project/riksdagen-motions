<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00317">
  <teiHeader>
    <fileDesc>
      <titleStmt>
        <title>Åtgärder till förmån för kurderna</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder till förmån för kurderna</title>
          <idno type="rdwebb">G602317</idno>
          <rs type="number">317</rs>
          <ref type="dokument_url_text">http://data.riksdagen.se/dokument/G602317/text</ref>
          <ref type="dokument_url_html">http://data.riksdagen.se/dokument/G602317</ref>
          <ref type="dokumentstatus_url_xml">http://data.riksdagen.se/dokumentstatus/G602317</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>OSWALD SÖDERQVIST</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-F8eni1bzhcK67r5Q9iyGcP" type="signed"/>
        <correspContext corresp="i-F8eni1bzhcK67r5Q9iyGcP">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-RbKNMUyo9hNCG3nSXBGQAq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__317/mot_198283__317-001.pdf"/>
      <fw xml:id="i-WYxsBrgDwKcxbarWNkxbyg">
        Motion 1982/83:317
      </fw>
      <div xml:id="i-EGDGZ7m4AUz7CTRJbfmRfe" type="motHeader">
        <div xml:id="i-RFwyrz2PwnijPr8aMkX4ky" type="motTitle"/>
        <div xml:id="i-A6SCEdz7TmVsPq2nD1FBj" type="motSubmissionInfo"/>
      </div>
      <div xml:id="i-EGqbF7MH7CfwdgxCPj3d27" type="motBody">
        <div xml:id="i-6ZGk8cx4ytHx4zpf2THKst">
          <p xml:id="i-XCEencUSRpZ5qEAhyHi3Kr">
            Lars Werner m. fl. Åtgärder till förmån för kurderna
          </p>
          <p xml:id="i-QQxEuo7dfxvRnPc6gvQjH6">
            När tänker den svenska riksdagen och Sveriges regering göra något
            konkret på det internationella planet, mot det allt hårdare förtrycket,
            förföljelserna, massrättegångarna, tortyren och avrättningarna
            av den kurdiska befolkningen i Västasien? Det är gott och väl
            att riksdagens utrikesutskott år efter år instämmer i påståenden
            och argument om förföljelserna av kurderna. Som nu senast i november
            1982: ”Det finns enligt utskottets mening anledning att ägna det
            kurdiska folket fortsatt uppmärksamhet och verka för att medborgerliga,
            politiska och kulturella rättigheter både tillerkänns kurderna
            och i praktiken tillämpas på dem.” Men åsikten att det finns anledning
            att verka för kurdernas rättigheter i praktiken medför inte något
            annat resultat än följande uttalande i slutet av betänkandet:
            ”Utskottet vill emellertid överlämna åt regeringen att avgöra
            vilka kanaler och fora den i varje särskilt fall önskar använda.”
            Vad har regeringen gjort? De borgerliga regeringarna och deras
            utrikes- ministrar instämde i fördömandena, så gjorde också socialdemokraterna
            i oppositionsställning. Det får tas för självklart att de i regeringsställning
            intar samma ståndpunkt, till dess motsatsen framkommit. Men om
            nu alla är så rörande eniga om att kurderna är en särskilt illa
            utsatt folkgrupp, borde det vara dags att gå från ord till handling.
            Det som kan göras av Sverige och den svenska regeringen är fortfarande
            att föra upp frågan inför FN:s kommission för mänskliga rättigheter.
            Det har i debatten framförts att en misslyckad aktion av det slaget
            skulle kunna göra större skada än nytta. Det har också sagts att
            aktionen för att lyckas kräver en dmfattande internationell opinion
            bakom sig, och att förutsättningarna för en sådan opinion f. n.
            saknas. Ett annat argument, som inte kan tas på allvar, är att
            Sverige inte just nu är medlem av kommissionen. Det är troligt
            att det inte finns någon omfattande internationell opinion för
            kurdernas sak. Men om man anser att de är förtryckta och vill
            verka för deras sak, måste man ju göra något för att åstadkomma
            en internationell uppmärksamhet i frågan. En debatt i FN-kommissionen
            skulle få just den effekten och därför är det viktigt att den
            kommer till stånd oavsett om den når framgång eller inte. Den
            kan i vart fall inte åstadkomma större skada än det förtryck som
            kurderna nu utsätts för i Turkiet, Iran och Irak, för att nämna
            de värsta exemplen. Turkiet har blivit ett fängelse för det kurdiska
            folket. De ständigt pågående massrättegångarna i Diyarbakir i
            östra Turkiet riktar sig så gott som
          </p>
          <p xml:id="i-T8V9iFPK8NzvQjXKuimdw7">
            Br RE
          </p>
          <pb facs="riksdagen-motions-pdf/data/198283/mot_198283__317/mot_198283__317-002.pdf"/>
          <fw xml:id="i-A8SVzmSJ1gkpwPjN3crH8y">
            Mot. 1982/83:317 10
          </fw>
          <p xml:id="i-JaxswLaqeeTCLoWbioR1R4">
            uteslutande mot kurdiska oppositionella. Anklagelserna är ”terrorism”,
            ”separatism”, ”kurdisk propaganda” eller ”kommunism”. Vad det
            framför allt handlar om är att varje opposition mot den turkiska
            militärjuntan brutalt slås ned och de påstådda ”brotten” används
            för att legitimera förtrycket. Kurderna har aldrig haft några
            rättigheter i Turkiet. De har inte ens erkänts som varande en
            egen, särskild folkgrupp. Språket har varit och är förbjudet,
            ingenting får tryckas på kurdiska och ingen undervisning är tillåten.
            Den turkiska militärjuntan har nu genomfört en ny konstitution,
            som ytterligare förstärkt den redan rådande diskrimeringen av
            kurderna. Den har fastställt undertryckandet av det kurdiska språket
            i lagform. Tidigare förhindrades detta i praktiken genom arresteringar
            och domar enligt strafflagen, men nu är det inskrivet i konstitutionen
            med verkan som grundlag. Den nya konstitutionen medger också rätt
            till deportationer och stora folkomflyttningar för att, som det
            heter, ”förebygga brott”. Stora delar av den nya, turkiska konstitutionen
            riktar sig således direkt mot kurderna. De och deras förespråkare,
            som ännu kan göra sig hörda, fruktar att detta kan bli inledningen
            till en ny utrotningskampanj mot kurderna, så som tidigare skett
            i Turkiet. Prästernas regim i Iran har också mycket hårt slagit
            till mot kurderna i det landet. Sedan 1979/1980 pågår fullt krig
            mellan regeringen och kurderna i Iran. Minst 12 000 människor
            har dödats de senaste åren, som vanligt mest civila, kvinnor och
            barn. Det iranska prästerskapet sätter in bombflyg mot de kurdiska
            byarna och städerna, både med vanliga sprängbomber och med napalm.
            Möjligheter till sjukvård saknas, varför många dör av sina skador.
            Det kurdiska området är utsatt för fullständig blockad av den
            iranska regeringen, vilket innebär att befolkningen drabbats av
            total arbetslöshet och att förnödenheter som olja, livsmedel och
            medicin inte släpps igenom. De massiva bombningarna har gjort
            att stora delar av bostäderna förstörts och att kurderna blivit
            flyktingar i sitt eget land. Man beräknar att minst 35 000 människor
            förlorat sina hem och lever i provisoriska hyddor eller grottor
            i bergen. Detta i ett höglandsklimat där vintrarna är oerhört
            stränga och snödjupet gör alla förflyttningar svåra eller omöjliga.
            Hösten 1982 har kriget mot kurderna trappats upp kraftigt av den
            iranska regeringen, varför situationen under de senaste månaderna
            sannolikt förvärrats avsevärt. I Irak har Saddam Husseins regim
            ända sedan 1974 fört en utrotningspo- litik mot kurderna. Den
            26 september 1981 avrättades 140 kurder i Mosulfängelset i Irak.
            Antalet politiska fångar växer och stora deportationer av kurder
            har ägt rum från gränsområdena mot Iran till andra delar av Irak.
            Men motståndet fortsätter. Ända sedan den väpnade kampen startade
            på nytt 1976 har antalet soldater i motståndsgrupperna ökat. Sedan
            1981 finns också en frontorganisation av oppositionella i Irak
            där de kurdiska organisationerna deltar. Men också avrättningarna,
            tortyren och försvinnan- dena fortgår.
          </p>
          <pb facs="riksdagen-motions-pdf/data/198283/mot_198283__317/mot_198283__317-003.pdf"/>
          <fw xml:id="i-hqr4FoERgvHoVzdATeTtm">
            Mot. 1982/83:317 11
          </fw>
          <p xml:id="i-9vaecs4uyEQt7Mnd5v8vLu">
            Protesterna mot förtrycket av kurderna sprider sig, så Sverige
            skulle inte behöva stå ensamt, om riksdag och regering nu bestämde
            sig för mera konkreta insatser. I London finns sedan en tid en
            Kommitté mot förtryck och för demokratiska rättigheter i Irak.
            I Paris har nyligen bildats ett kurdiskt institut med den franska
            regeringen Mitterands stöd. Det skall arbeta för att bevara den
            kurdiska kulturen som man anser vara hotad av de stater som förtrycker
            kurderna. Det är således tid att också Sverige tar initiativ i
            den kurdiska frågan. Med hänvisning till det framförda föreslås
            1. att riksdagen hos regeringen hemställer om initiativ till att
            ta upp den kurdiska frågan i FN:s kommission för mänskliga rättigheter,
            2. att riksdagen hos regeringen hemställer om åtgärder på det
            internationella planet i övrigt för samordnade aktioner till stöd
            för kurderna.
          </p>
          <p xml:id="i-LpsZjbgtYd8y4yvYUDkJQv" type="date">
            Stockholm den 17 januari 1983
          </p>
          <div xml:id="i-8ECseducQNdz2oFeHNimkZ" type="signatureBlock">
            <list xml:id="i-PY4DHdpwqUzg6PXEPU5mpv">
              <item xml:id="i-4FReycnMz17qM4gLg6gcTa" who="i-5wPAQ1MDLRTsW1XngYcD46" type="signature">
                LARS WERNER (vpk)
              </item>
              <item xml:id="i-HsX41oAGFdneYvFPSBsNTz" who="i-QRDnfz9zaiXo7A1SpAi1dM" type="signature">
                BERTIL MÅBRINK (vpk)
              </item>
              <item xml:id="i-RusKm8SgKM547zgrmELwVj" who="i-UqzvPHFEErHnSFsyUmhr5K" type="signature">
                KARIN NORDLANDER (vpk)
              </item>
              <item xml:id="i-VnLkyFHD2fA1aLz2shLgQP" who="i-CMGiiZNVocLdbkuKqXgWTG" type="signature">
                NILS BERNDTSON (vpk)
              </item>
              <item xml:id="i-4kNWYTuU8AX5Nicy8NTwLK" who="i-RPvXiWoVbPvNZBh8bxVvbB" type="signature">
                EVA HJELMSTRÖM (vpk)
              </item>
              <item xml:id="i-VQKASUFLd98iZBbj7dpd5" who="i-FiisfXYQcUpGymcboYQpoF" type="signature">
                C. -H. HERMANSSON (vpk)
              </item>
              <item xml:id="i-Wfudc4ZdKw2AbomFnSdBFc" who="i-RbKNMUyo9hNCG3nSXBGQAq" type="signature">
                OSWALD SÖDERQVIST (vpk)
              </item>
            </list>
          </div>
        </div>
      </div>
    </body>
  </text>
</TEI>
