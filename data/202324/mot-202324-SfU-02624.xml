<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SfU-02624">
  <teiHeader>
    <fileDesc>
      <titleStmt>
        <title>Utgiftsområde 12 Ekonomisk trygghet för familjer och barn</title>
        <author corresp="i-NW2TEoH8XmW9aSn2aKJ8EA">av Anders Ygeman m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2624 av Anders Ygeman m.fl. (S)</title>
          <idno type="rdwebb">HB022624</idno>
          <rs type="number">2624</rs>
          <orgName type="comitteeAbbreviation">SfU</orgName>
          <ref type="dokument_url_text">https://data.riksdagen.se/dokument/HB022624/text</ref>
          <ref type="dokument_url_html">https://data.riksdagen.se/dokument/HB022624</ref>
          <ref type="dokumentstatus_url_xml">https://data.riksdagen.se/dokumentstatus/HB022624</ref>
          <ref type="pdf">https://data.riksdagen.se/fil/4526B0A0-22ED-42DE-BD47-1220AD637823</ref>
          <ref type="docx">https://data.riksdagen.se/fil/12D3E60E-C0DA-435B-9083-CAB799C72BDB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-655Uw3q6yNE6R2nN2pDvUg</idno>
            <name>Åsa Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SRx5MYgiUBkgGLPueXgws5</idno>
            <name>Ola Möller</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-L2KZeDLeFCtLbNDDsEJssq</idno>
            <name>Sanne Lennström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3y4o8soU9qx5tQQ1cG92h3</idno>
            <name>Kalle Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HDUKWMEPpUMUK3MxQXxnpZ</idno>
            <name>Jessica Rodén</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-ALSqZDERrTV2VUJqcfC5VF</idno>
            <name>Zara Leghissa</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-4x77HFTnmDKSZ4sbiXZDEi" type="signed"/>
        <correspContext corresp="i-4x77HFTnmDKSZ4sbiXZDEi">
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-655Uw3q6yNE6R2nN2pDvUg"/>
          <note type="signatory" corresp="i-SRx5MYgiUBkgGLPueXgws5"/>
          <note type="signatory" corresp="i-L2KZeDLeFCtLbNDDsEJssq"/>
          <note type="signatory" corresp="i-3y4o8soU9qx5tQQ1cG92h3"/>
          <note type="signatory" corresp="i-HDUKWMEPpUMUK3MxQXxnpZ"/>
          <note type="signatory" corresp="i-ALSqZDERrTV2VUJqcfC5VF"/>
        </correspContext>
        <correspAction xml:id="i-VSLbjJKZwMrn6hyUBGKoM4" type="submitted">
          <date when="2023-10-05"/>
          <time when="16:59:41"/>
        </correspAction>
        <correspAction xml:id="i-R299vBRCEiZNFU7QGfK8WY" type="reviewed">
          <date when="2023-10-08"/>
          <time when="19:24:31"/>
        </correspAction>
        <correspAction xml:id="i-HxN938F9M93AbEVFHdVqyN" type="referred">
          <date when="2023-10-17"/>
        </correspAction>
        <correspAction xml:id="i-FzMqxLiFkoCgeeFCHCAauq" type="assigned">
          <date when="2024-04-18"/>
          <time when="16:09:09"/>
        </correspAction>
        <correspContext corresp="i-FzMqxLiFkoCgeeFCHCAauq">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-XUmR22JZ1C2D4BW15Ma9u1" type="behandlas_i"/>
        <correspContext corresp="i-XUmR22JZ1C2D4BW15Ma9u1">
          <ref type="uppgift">2023/24:SfU12</ref>
          <ref type="ref_dok_id">HB01SfU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SfU12</ref>
          <ref type="ref_dok_titel">Ekonomisk familjepolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QisZGGxXEU3mWLGFPQzxCt" type="behandlas_i"/>
        <correspContext corresp="i-QisZGGxXEU3mWLGFPQzxCt">
          <ref type="uppgift">2023/24:SfU13</ref>
          <ref type="ref_dok_id">HB01SfU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SfU13</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TpcrByo7WSR2qzQ1iNstdz" type="behandlas_i"/>
        <correspContext corresp="i-TpcrByo7WSR2qzQ1iNstdz">
          <ref type="uppgift">2023/24:SfU3</ref>
          <ref type="ref_dok_id">HB01SfU3</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SfU3</ref>
          <ref type="ref_dok_titel">Utgiftsområde 12 Ekonomisk trygghet för familjer och barn</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:2624 av Anders Ygeman m.fl. (S)
          Utgiftsområde 12 Ekonomisk trygghet för familjer och barn
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-6mXTNnrrnAp5PUHixvSSTk">
            Förslag till riksdagsbeslut
          </head>
          <list>
            <item xml:id="i-2RgUbVehHr8sKdbQGZGpZN" sortKey="Yrkande 1">
              Riksdagen anvisar anslagen för 2024 inom utgiftsområde 12 Ekonomisk
              trygghet för familjer och barn enligt förslaget i tabell 1 i motionen.
            </item>
          </list>
          <list>
            <item xml:id="i-ArKdED9tBsXy8bKUbdr4k6" sortKey="Yrkande 2">
              Riksdagen ställer sig bakom det som anförs i motionen om en mer
              jämställd och individualiserad föräldraförsäkring och tillkännager
              detta för regeringen.
            </item>
          </list>
          <list>
            <item xml:id="i-Fzgj94YneK8prSS36kXewi" sortKey="Yrkande 3">
              Riksdagen ställer sig bakom det som anförs i motionen om behovet
              av att stärka den ekonomiska familjepolitiken och tillkännager
              detta för regeringen.
            </item>
          </list>
          <list>
            <item xml:id="i-EJz6KSnvKCTzJtn3zsk4vM" sortKey="Yrkande 4">
              Riksdagen ställer sig bakom det som anförs i motionen om en extra
              utbetalning av barnbidraget under 2024 och tillkännager detta
              för regeringen.
            </item>
          </list>
          <list>
            <item xml:id="i-G3cL3LkUG8x13RAnBtqubo" sortKey="Yrkande 5">
              Riksdagen ställer sig bakom det som anförs i motionen om att
              höja underhållsstödet tillfälligt med 500 kronor under sex månader
              från och med den 1 januari 2024 och tillkännager detta för regeringen.
            </item>
          </list>
          <list>
            <item xml:id="i-LoUBm2unCxzQZQxeTfo7QL" sortKey="Yrkande 6">
              Riksdagen ställer sig bakom det som anförs i motionen om att
              överlåtelse av föräldrapenning endast ska omfatta ensamstående
              föräldrar och att överlåtelsetiden begränsas till 60 dagar och
              tillkännager detta för regeringen.
            </item>
          </list>
          <list>
            <item xml:id="i-VGTDSuce48CYRcTE7hHfV5" sortKey="Yrkande 7">
              Riksdagen ställer sig bakom det som anförs i motionen om att
              se över flerbarnstillägget i syfte att ersätta det med ett mer
              träffsäkert familjepolitiskt stöd och tillkännager detta för regeringen.
            </item>
          </list>
          <list>
            <item xml:id="i-XPn4uC82E9qK3fQGimL2iM" sortKey="Yrkande 8">
              Riksdagen ställer sig bakom det som anförs i motionen om att
              modernisera och förenkla reglerna för tillfällig föräldrapenning
              och tillkännager detta för regeringen.
            </item>
          </list>
          <list>
            <item xml:id="i-JtPBvLDXnC1RhFrsts2ww4" sortKey="Yrkande 9">
              Riksdagen ställer sig bakom det som anförs i motionen om att
              stoppa fusket och införa ett tydligare ansvar för att förebygga
              välfärdsbrott och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-AC953xyfhrKwYLVdQgsfNQ" type="h1">
            Motivering
          </head>
          <p xml:id="i-J5XPeTCVuGoRZ3BpewoZmt">
            Tabell 1 Anslagsförslag 2024 för utgiftsområde 12 Ekonomisk trygghet
            för familjer och barn
          </p>
          <p xml:id="i-8NTV5JZKeEy3BQiCfhZdRi">
            Tusen kronor
          </p>
          <table>
            <row xml:id="i-LQT28SmbEKoV8gCidMCLsa" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen
              </cell>
            </row>
            <row xml:id="i-Ue8upB3T4zi2XaAbdK4D4f">
              <cell>
                1:1
              </cell>
              <cell>
                Barnbidrag
              </cell>
              <cell>
                33 074 824
              </cell>
              <cell>
                3 050 000
              </cell>
            </row>
            <row xml:id="i-9SeCp1UPDN8LSScLWe2Zin">
              <cell>
                1:2
              </cell>
              <cell>
                Föräldraförsäkring
              </cell>
              <cell>
                50 521 438
              </cell>
              <cell>
                ±0
              </cell>
            </row>
            <row xml:id="i-G7wHddbY5hZerRr6Crmhix">
              <cell>
                1:3
              </cell>
              <cell>
                Underhållsstöd
              </cell>
              <cell>
                2 798 382
              </cell>
              <cell>
                500 000
              </cell>
            </row>
            <row xml:id="i-8XhL8AXdq9hRwAs2zpHrPJ">
              <cell>
                1:4
              </cell>
              <cell>
                Adoptionsbidrag
              </cell>
              <cell>
                14 784
              </cell>
              <cell>
                ±0
              </cell>
            </row>
            <row xml:id="i-NnMnPFYSJxqCuc6U5bFMzL">
              <cell>
                1:5
              </cell>
              <cell>
                Barnpension och efterlevandestöd
              </cell>
              <cell>
                1 097 900
              </cell>
              <cell>
                ±0
              </cell>
            </row>
            <row xml:id="i-BiiedhxNG4ETzNsVR4Fu55">
              <cell>
                1:6
              </cell>
              <cell>
                Omvårdnadsbidrag och vårdbidrag
              </cell>
              <cell>
                5 234 340
              </cell>
              <cell>
                ±0
              </cell>
            </row>
            <row xml:id="i-9opaKygmjf1cgteKaQhQ1J">
              <cell>
                1:7
              </cell>
              <cell>
                Pensionsrätt för barnår
              </cell>
              <cell>
                8 971 900
              </cell>
              <cell>
                ±0
              </cell>
            </row>
            <row xml:id="i-DVsyB1yTMkMdtGcnjLmdBU">
              <cell>
                1:8
              </cell>
              <cell>
                Bostadsbidrag
              </cell>
              <cell>
                4 357 164
              </cell>
              <cell>
                ±0
              </cell>
            </row>
            <row xml:id="i-7UXNhQPNSYXpRTbxxM419Q">
              <cell>
                Summa
              </cell>
              <cell>
                106 070 732
              </cell>
              <cell>
                3 550 000
              </cell>
            </row>
          </table>
          <head xml:id="i-R2cdDNf75FgQNyquZCQuEM" type="h1">
            En generell välfärd som omfattar alla familjer
          </head>
          <p xml:id="i-NRzKDeCvZ5Pu1wG1YWGJDe">
            Sverige är ett av de länder i världen där barn har de bästa förutsättningarna
            att växa upp. Vi har en lång historia av att genom familjepolitiken
            förenkla vardagspusslet för barn­familjer, utjämna ekonomiska
            villkor, förbättra levnadsförhållanden för barnhushållen och bekämpa
            barnfattigdomen. Utgångspunkten för den socialdemokratiska familje­politiken
            är att alla barn ska få en bra start i livet, utvecklas och kunna
            förverkliga sina drömmar även om alla föds med olika förutsättningar.
          </p>
          <p xml:id="i-5MP9oJoa89GfVBjLCCEomZ">
            När vi nu går in i en sämre ekonomisk konjunktur måste vi ha
            uppmärksamhet på att detta drabbar många barnfamiljer. Tyvärr
            leder regeringens passivitet när det gäller att stötta Sveriges
            familjer ekonomiskt till ett Sverige som både blir fattigare och
            farligare. Resultatet av passiviteten blir att fler barn tvingas
            växa upp i fattigdom. När fler föräldrar hamnar i ekonomisk utsatthet
            ökar barnfattigdomen. Det bästa sättet att bekämpa barn­fattigdom
            är att se till att föräldrarna ges möjlighet att arbeta. Men den
            ekonomiska familjepolitikens utjämnande effekt är också nödvändig
            för att öka jämlikheten, förbättra jämställdheten och minska barnfattigdomen.
          </p>
          <p xml:id="i-SBremmakYkQA7aPMpbEU3k">
            Den svenska välfärdsmodellen med generell välfärd, ett jämställt
            föräldraskap och barnperspektivet är grundläggande för den socialdemokratiska
            familjepolitiken. Alla barn ska kunna växa upp under trygga förhållanden
            och det är samhällets ansvar att kompensera för ojämlika förutsättningar
            i livets början.
          </p>
          <head xml:id="i-4GcJ3T8MnMwS159cfUXbQi" type="h2">
            Stötta krisens utsatta barnfamiljer
          </head>
          <p xml:id="i-Sfn4CK7R3Tw6Z5SgBHXXCB">
            Vi befinner oss i ett svårt ekonomiskt läge. Rysslands olagliga
            invasion av Ukraina har inneburit en ökad ekonomisk osäkerhet
            i hela världen, och i Sverige ser vi tydligt inflationens effekter
            på bred front samtidigt som vi tydligt går in i en lågkonjunktur.
            Prisökningarna äter sig in i människors plånböcker, vid bensinmacken
            och vid kassan i matbutiken. Svenska familjer ska inte behöva
            bära den kostnaden eller otryggheten ensamma. Barn ska aldrig
            behöva betala priset vid en ekonomisk kris. Därför finns all anledning
            att stötta särskilt ekonomiskt utsatta barnfamiljer.
          </p>
          <p xml:id="i-7HHujK5KoRUCpGnBbYdjtc">
            Barn- och familjeersättningarna bidrar gemensamt till att stärka
            barnfamiljernas ekonomiska situation. Samtidigt vet vi att många
            barnfamiljer, särskilt ensamstående med flera barn, har det ekonomiskt
            tufft och är i en utsatt situation. Med dagens inflation kan en
            LO-familj gå back tusentals kronor varje månad. Civilsamhället
            larmar om familjer som inte har råd med vinterstövlar och jackor
            inför vinterns inträde. Regeringen har stått lamslagen men vi
            socialdemokrater vet att det är fullt möjligt att både bekämpa
            inflation och samtidigt stå på barnfamiljernas sida. För låginkomstfamiljer
            har barn- och familjeersättningarna stor betydelse – särskilt
            betydelsefulla är barnbidraget, bostads­bidraget och underhållsstödet.
          </p>
          <p xml:id="i-8uE3NV3YkkfAoS7DJVBEQ1">
            Barnbidraget går till alla barn, oberoende av föräldrarnas inkomster.
            Det är därmed en del av det generella välfärdssystemet. För första
            gången sedan 2006 höjdes barn­bidraget 2018 med 200 kronor mer.
            Höjningen gjorde skillnad men Sveriges barnfamiljer står nu inför
            nya utmaningar och kostnadshöjningar. Ytterligare satsningar behövs.
            I en barnfamilj finns många olika behov att möta. Inte minst inför
            vinterhalvårets inträde. Vi socialdemokrater föreslog redan vid
            två tillfällen under förra riksdagsåret en tillfällig höjning
            av barnbidraget. Även under kommande år kommer de ekonomiska utmaning­arna
            för barnfamiljerna att vara stora. Socialdemokraterna föreslår
            därför att ett extra barnbidrag betalas ut under 2024.
          </p>
          <head xml:id="i-96foAzGufNUzJR1Fg1d4kV" type="h2">
            Bostadsbidraget
          </head>
          <p xml:id="i-T53ejRgmgY3LrHamc8DYhx">
            Den tidigare socialdemokratiskt ledda regeringen har höjt inkomstgränserna
            i bostads­bidraget till barnfamiljer och med anledning av coronapandemin
            har barnfamiljer som har bostadsbidrag ett automatiskt ekonomiskt
            tillfälligt tillskott. Förstärkningarna inom bostadsbidraget är
            en direkt ekonomisk förbättring för många av de mest utsatta barn­familjerna.
          </p>
          <p xml:id="i-RkBSEi2GFSEXEYVeHwpmfM">
            De satsningar som under den socialdemokratiska regeringen gjorts
            för barnfamiljer med låg ekonomisk standard är av stor betydelse
            för att bekämpa barnfattigdom, men ytterligare satsningar behövs.
            Arbetet med att stärka den ekonomiska familjepolitiken, stötta
            barnfamiljer som lever i ekonomisk utsatthet och minska inkomstskillnaderna
            mellan ensamstående med och utan barn behöver fortsätta. Därför
            har exempelvis inkomstgränserna i bostadsbidraget och nivåerna
            i både barnbidraget och underhålls­stödet höjts, men ytterligare
            åtgärder behöver genomföras.
          </p>
          <p xml:id="i-4GCdeAP6FTfTuXFL4xMoKH">
            Boendekostnaden är den största enskilda utgiftsposten för många
            hushåll och för att minska risken att barnfamiljer inte kan betala
            sina boendekostnader är det lämpligt att under en begränsad tid
            förlänga det förstärkta bostadsbidraget till barnfamiljer med
            ett tilläggsbidrag, som infördes av den socialdemokratiska regeringen.
            Stödet innebär en tillfällig höjning av bostadsbidraget med ett
            belopp som sedan 1 juli 2023 motsvarar 40 procent av storleken
            på det preliminära bostadsbidraget utan att en särskild ansökan
            krävs. Vi stödjer därför regeringens förslag om att förlänga höjningen
            t.o.m. juni 2024.
          </p>
          <head xml:id="i-UafLw1sjohobPUNmVfsmjE" type="h2">
            Höjt underhållsstöd
          </head>
          <p xml:id="i-PsWyjhAssPNLdEHyqJy6BY">
            Socialdemokraterna föreslår att det genomförs insatser för att
            stärka barnfamiljernas ekonomi och för att skydda barnen genom
            krisen. Situationen är särskilt utmanande för många ensamstående
            föräldrar – framför allt för ensamstående mammor. Socialdemo­kraterna
            föreslår därför att underhållsstödet tillfälligt höjs med 500
            kronor under sex månader från och med den 1 januari 2024.
          </p>
          <head xml:id="i-35xvPrPauFQv31qoo4pD8g" type="h2">
            En mer jämställd föräldraförsäkring
          </head>
          <p xml:id="i-Wa54u29MM2ocVMXJCzRRbn">
            I Sverige har vi med stor sannolikhet världens mest generösa
            föräldraförsäkring. En generös föräldraförsäkring som skapar förutsättningar
            för och ställer krav på ett jämställt nyttjande av försäkringen
            bidrar till en mer jämställd arbetsmarknad och samhälle i stort.
            Det är viktigt för svensk ekonomi. Barn behöver en nära relation
            till båda sina föräldrar. Därför är det viktigt med ett jämställt
            uttag av föräldraförsäkringen. Det är fortfarande en majoritet
            av kvinnorna som tar huvudansvaret för hem och familj. Bristen
            på jämställdhet blir tydligare när man får barn. Kvinnor tar ut
            70 procent av föräldra­ledigheten. Och det är oftast kvinnorna
            som arbetar deltid när barnen är små. Detta leder till att kvinnorna
            får bära tyngden av en sämre karriär, sämre löneutveckling och
            sämre pension. Majoriteten av landets fattigpensionärer är kvinnor.
            Detta är inte hållbart.
          </p>
          <p xml:id="i-JRSsQ3atqCeoPhsw642yUD">
            Föräldraförsäkringen är idag individuell med möjlighet att avstå
            dagar till den andra föräldern. Sedan den 1 januari 2016 är 90
            dagar reserverade för respektive förälder. Dessa dagar kan inte
            överlåtas från den ene föräldern till den andre. Vi behöver göra
            mer för att kvinnor inte ska drabbas hårt ekonomiskt för varje
            barn och för att föräldra­försäkringen ska nyttjas mer jämställt.
            För att öka barnens rätt till sina föräldrar och för att uppmuntra
            ett mer jämställt uttag av föräldradagar bör föräldraförsäkringen
            ytterligare individualiseras och delas i tre delar. Utöver det
            bör även en successiv höjning av taket i den tillfälliga föräldrapenningen
            genomföras.
          </p>
          <head xml:id="i-BpW4XFNgvBbsEYy5GbmBFr" type="h2">
            Möjlighet att överlåta föräldrapenning
          </head>
          <p xml:id="i-PK4nExjjxomcnN1kecc8j5">
            Regeringen lägger i budgetpropositionen ett förslag om att överlåta
            föräldrapenning med ikraftträdande från och med 1 juli 2024. Vi
            socialdemokrater är alltid villiga att se över förslag som kan
            förenkla livspusslet för barnfamiljer. Vi är dock, i likhet med
            flera remissinstanser, oroliga för risken att regeringens förslag
            till överlåtelse av föräldra­penningdagar kraftigt skulle försämra
            möjligheten att nå målet om jämställt föräldra­skap när flera
            än barnets föräldrar får tillgång till föräldraförsäkringen. Ytterligare
            en risk är att föräldraförsäkringen i förlängningen kommersialiseras
            och nyttjas av barn­flickor samt risken för att föräldraförsäkringen
            utvecklas till ett så kallat nanny-system.
          </p>
          <p xml:id="i-AgjnMdLswVnaiRxP8TN75r">
            Vi vill därför, i likhet med remissinstansen Psykologiska institutionen
            vid Göteborgs universitet, föreslå att möjligheten att överlåta
            dagar enbart ska omfatta ensamstående föräldrar. När man utvärderat
            en sådan reform för denna grupp kan man överväga att utvidga reformen.
            En begränsad utbyggnad, menar vi, skulle minska risken för att
            föräldraskapet blir mer ojämställt samt för en tilltagande kommersialisering
            av försäk­ringen. Ensamstående är dessutom den grupp som mest
            behöver hjälp med livspusslet och som nu skulle få chansen att
            testa detta nya system. Vi föreslår också i likhet med utredningen
            Jämställt föräldraskap och goda uppväxtvillkor för barn – en ny
            modell för föräldraförsäkringen (SOU 2017:101) att endast 60 dagar
            ska kunna användas – inte 90 dagar som regeringen själva föreslår
            i propositionen.
          </p>
          <head xml:id="i-2KBzJ7YFFoGuTWYAjFpeHt" type="h2">
            Se över flerbarnstillägget
          </head>
          <p xml:id="i-QaKVySzG7pJFK1qfuzjGXy">
            Flera utredningar samt Riksrevisionen har påpekat att flerbarnstillägget
            med dagens utformning inte är tillräckligt ekonomiskt träffsäkert.
            Det är även ett bidrag som trappas upp ju fler barn du skaffar,
            vilket kan skapa felaktiga incitament och medverka till ökad segregation
            som försenar föräldrarnas inträde på arbetsmarknaden eller i studier.
            Ett avskaffande av flerbarnstillägget skulle således frigöra betydande
            summor till mer träff­säkra satsningar som säkerställer att barnfattigdomen
            inte ökar och dessutom förbättra möjligheterna till en god integration
            – inte minst för kvinnor. Detta bör tillkännages regeringen.
          </p>
          <head xml:id="i-QiDk7RywjAKHR776vuAbcp" type="h2">
            Modernisera och förenkla reglerna för tillfällig föräldrapenning
          </head>
          <p xml:id="i-8TPLkxwXshENY8GcQctEvJ">
            En statlig utredning, Rätt och lätt – ett förbättrat regelverk
            för VAB (SOU 2022:31), har lämnat ett antal förslag för att modernisera,
            renodla och förenkla regelverket och göra det mer lättöverskådligt,
            framför allt för föräldrar, att minska utrymmet för fusk och fel­aktiga
            utbetalningar samt att stärka möjligheterna till kontroll. Remissinstanserna
            har varit till övervägande del positiva och förslagen ligger väl
            i linje med hur vi socialdemo­krater anser att reglerna bör reformeras.
          </p>
          <p xml:id="i-VHUQx1pkCwdb5TyE1ZjK45">
            I ett delbetänkande, VAB för vårdåtgärder i skolan (SOU 2021:41),
            föreslår utred­aren att det ska införas en ny ersättning för föräldrar
            till barn med sjukdom eller funk­tionsnedsättning som, när det
            behövs, ger rätt till tillfällig föräldrapenning. Det kan till
            exempel gälla när föräldern måste gå från jobbet för att medverka
            i introduktion av barnets behov av hjälp med vård- eller behandlingsåtgärder
            i förskola, skola, fritidshem eller annan pedagogisk verksamhet.
            Även detta förslag ligger väl i linje med hur vi socialdemokrater
            anser att reglerna bör reformeras. Förslagen från båda dessa utrednings­betänkanden
            bör kunna ligga till grund för en proposition, vilket bör tillkännages
            regeringen.
          </p>
          <head xml:id="i-3wpnPpBPpUj6PQNtSgLNSJ" type="h2">
            Minskad skuldsättning och ökad träffsäkerhet i bostadsbidrag
            och underhållsstöd
          </head>
          <p xml:id="i-8Fpi7w2Cmw15n7QiCvrdrJ">
            Nuvarande utformning av regelverket för bostadsbidrag leder till
            betydande problem med skuldsättning. Det beror i hög grad på att
            bidraget betalas ut som preliminärt bidrag baserat på inkomsterna
            och att bostadsbidraget bestäms slutgiltigt först när Skatteverket
            beslutat om slutlig skatt. Många familjer blir därför återbetalningsskyldiga.
            Skulder på grund av bostadsbidrag är de sammanlagt största skulderna
            som enskilda har till Försäk­ringskassan. Betalningsskyldighet
            i underhållsstöd bygger i stället på inkomster som hämtas från
            en två år gammal inkomst enligt ett beslut om slutlig skatt. Inkomsterna
            som den bidragsskyldiga har när underhållsstödet ska betalas kan
            vara betydligt lägre. För en del bidragsskyldiga leder det till
            att den inkomst som de har i dag inte räcker till för att betala
            de krav som riktas mot dem. Ofta uppstår därför en skuld. Bidragsskyldiga
            som har inkomster som inte sänkts betydligt jämfört med för två
            år sedan betalar inte heller alltid de betalningsbelopp som räknats
            fram. Mindre än 60 procent av det som Försäkringskassan kräver
            in blir betalt till myndigheten. Många skulder lämnas över till
            Kronofogden.
          </p>
          <p xml:id="i-Rj4PEsrf7QkkRzjE2H55iH">
            Genom införandet av arbetsgivardeklarationer på individnivå för
            hela arbetsmarknaden år 2019 finns nu goda möjligheter att få
            tillförlitlig information om de allra flesta personers inkomst
            av tjänst månad för månad i nära anslutning till att lönen betalats
            ut.
          </p>
          <p xml:id="i-RbZu6DqPzP1qJro17XZooU">
            En statlig utredning (BUMS) har i betänkandet Träffsäkert – införande
            av månadsuppgifter i bostadsbidraget och underhållsstödet bland
            annat, mot bakgrund av problemen med skuldsättning och träffsäkerhet,
            att den bidragsgrundande inkomsten i bostadsbidraget och den betalningsgrundande
            inkomsten i underhållsstödet som huvud­regel ska baseras på aktuella
            historiska inkomster som hämtas från uppgifter ur arbets­givardeklarationerna
            när det är möjligt. Utredningens förslag har remitterats och förslagen
            bör därför kunna genomföras utan dröjsmål. Regeringen skriver
            i budgetpropositionen att man har ambitionen att kunna gå över
            till att vid beräkning av både bostadsbidrag och underhållsstöd
            kunna använda så kallade månadsuppgifter från 2026. Vi menar att
            en sådan övergång borde kunna genomföras mycket snabbare, senast
            år 2025. Detta bör tillkännages för regeringen.
          </p>
          <head xml:id="i-6PuovCBqfkvHNkJhM4uRT5" type="h2">
            Stoppa fusket och inför ett tydligare ansvar för att förebygga
            välfärdsbrott
          </head>
          <p xml:id="i-5JRg2ePyRXzHyRkMf47ugz">
            Våra gemensamma skattemedel ska gå till människor som har rätt
            till ekonomisk trygghet och till att stärka vår gemensamma välfärd
            – inte till den organiserade brottsligheten.
          </p>
          <p xml:id="i-SnEMDLVBnBD246J2nJbuhD">
            Den förra socialdemokratiska regeringen har skärpt bidragsbrottslagen
            och gett Försäkringskassan ett särskilt uppdrag att samordna flera
            myndigheter för att öka kontrollen över våra utbetalningar. I
            BP22 aviserades inrättandet av en ny myndighet som ska säkerställa
            utbetalningar från våra välfärdssystem så att vi upptäcker strukturellt
            fusk. Den nuvarande regeringen har fortsatt det arbetet och den
            nya Utbetalnings­myndigheten kommer att inleda sin verksamhet
            den 1 januari 2024. Förra regeringen tillsatte även en bidragsbrottsutredning
            med uppgift att bland annat analysera hur förmågan att förebygga
            och bekämpa bidragsbrott kan stärkas. Utredningen lämnade sitt
            betänkande Ett stärkt och samlat skydd av välfärdssystem (SOU
            2023:52) den 6 september 2023. Socialdemokraterna ser positivt
            på utredningens förslag som bland annat innebär ett tydligare
            ansvar för att förebygga välfärdsbrott för Försäkringskassan,
            Pensionsmyndigheten, Centrala studiestödsnämnden, Migrationsverket
            och Arbets­förmedlingen. Regeringen bör utan dröjsmål bereda dessa
            förslag vidare för beslut i riksdagen. Det är angeläget för att
            säkerställa att de människor som har rätt till stöd från trygghetssystemen
            får det men inte de som försöker sko sig på andra.
          </p>
        </div>
        <div type="motSignatures">
          <list>
            <item xml:id="i-GoQWAqKS4ZiGEuBb7xfYPq" who="i-NW2TEoH8XmW9aSn2aKJ8EA">
              Anders Ygeman (S)
            </item>
            <item xml:id="i-ANmqoyfF4LEcuDDrXx6xEV" who="i-655Uw3q6yNE6R2nN2pDvUg">
              Åsa Eriksson (S)
            </item>
            <item xml:id="i-TUwvW2Npoygk3UH5yhHkpG" who="i-SRx5MYgiUBkgGLPueXgws5">
              Ola Möller (S)
            </item>
            <item xml:id="i-JtEEzVg8FoHW9EwV1eUFgW" who="i-L2KZeDLeFCtLbNDDsEJssq">
              Sanne Lennström (S)
            </item>
            <item xml:id="i-PvH4ESpgDkY7LwQdZ1owXP" who="i-3y4o8soU9qx5tQQ1cG92h3">
              Kalle Olsson (S)
            </item>
            <item xml:id="i-jdHZdM9n1NrsDHqUfeRne" who="i-HDUKWMEPpUMUK3MxQXxnpZ">
              Jessica Rodén (S)
            </item>
            <item xml:id="i-DeJ4h5KsoPifa83pAEUE6U" who="i-ALSqZDERrTV2VUJqcfC5VF">
              Zara Leghissa (S)
            </item>
          </list>
        </div>
      </div>
    </body>
  </text>
</TEI>
