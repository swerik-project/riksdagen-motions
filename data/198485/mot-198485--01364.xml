<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--01364">
  <teiHeader>
    <fileDesc>
      <titleStmt>
        <title>Trafikpolitiken</title>
        <author>Olle Grahn och Linnea Hörlén </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Trafikpolitiken</title>
          <idno type="rdwebb">G8021364</idno>
          <rs type="number">1364</rs>
          <ref type="dokument_url_text">http://data.riksdagen.se/dokument/G8021364/text</ref>
          <ref type="dokument_url_html">http://data.riksdagen.se/dokument/G8021364</ref>
          <ref type="dokumentstatus_url_xml">http://data.riksdagen.se/dokumentstatus/G8021364</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N6NqRjrNpzybfJmYWdhfdW</idno>
            <name>OLLE GRAHN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-T2HHh5Dnznvs9cz9kr2oG4</idno>
            <name>LINNEA HÖRLÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y7RxKvTrYnMFfKLwn21LUx" type="signed"/>
        <correspContext corresp="i-Y7RxKvTrYnMFfKLwn21LUx">
          <note type="signatory" corresp="i-N6NqRjrNpzybfJmYWdhfdW"/>
          <note type="signatory" corresp="i-T2HHh5Dnznvs9cz9kr2oG4"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__1364/mot_198485__1364-001.pdf"/>
      <fw xml:id="i-SPK6T4hmj3evuhV96uc18K">
        Motion 1984/85:1364
      </fw>
      <div type="motHeader" xml:id="i-G7FrB4sQXfRmHuV4az5C7r">
        <div type="motTitle" xml:id="i-EArRCpB9yx5Jn2BmNsqMWd"/>
        <div type="motSubmissionInfo" xml:id="i-LPd92ToyfKYRM5Lu3BjP9w"/>
      </div>
      <div type="motBody" xml:id="i-Ta1BzU1J2STzqEv6rVyLSo">
        <div xml:id="i-93BsbARPNBx444BvjMYoHQ">
          <p xml:id="i-V4BnMiNV7Nim8AVTXufG5H">
            13
          </p>
          <p xml:id="i-H3zMNGzu9bWcTJ5iHyYAFr">
            Olle Grahn och Linnea Hörlén Trafikpolitiken
          </p>
          <p xml:id="i-VmcuKMWJCXKh6sfuDGDtwQ">
            Den nuvarande trafikpolitiken, fastlagd genom 1979 års trafikbeslut,
            syftar till att erbjuda medborgare och näringsliv transporter
            till lägsta möjliga samhällsekonomiska kostnader. Trafikpolitiken
            är av stor betydelse, kanske främst när det gäller utvecklingen
            av närings- och regionalpolitiken. Det ligger i samhällets intresse
            att garantera en grundläggande transportförsörj- ning genom att
            bl. a. bygga flygplatser och vägar samt bekosta sådana delar av
            järnvägsnätet som i företagsekonomiskt hänseende är olönsamma.
            I så stor utsträckning som möjligt bör dock transport- och kommunikationstjäns-
            ter utföras av fristående transportörer. För att möjliggöra detta
            krävs det att man underlättar konkurrensen inom och mellan skilda
            kommunikationssätt. Vi noterar med tillfredsställelse att regeringen
            intar samma inställning i sitt förslag vad gäller det framtida
            sekundärlinjenätet för flyg. I flera avseenden anser vi dock att
            man bör gå längre, varför folkpartiet i skilda motioner till årets
            riksmöte bl. a. förordar att nuvarande yrkestrafiklagstiftning
            liberalise- ras, att televerkets monopol upphävs samt att järnvägens
            infrastruktur avskiljs från SJ. De frågor som gäller yrkestrafiktillstånd,
            trafiksäkerhet, kommunikationerna på västkusten samt televerket
            behandlar vi i särskilda motioner. Beträffande SJ:s framtida struktur
            återkommer vi i denna motion.
          </p>
          <p xml:id="i-PwrdMzxJ6QY5kng38XNECu">
            Anslag till vägar
          </p>
          <p xml:id="i-3zECsXktwHTuCVayPPvoPg">
            Vägverket har i sin anslagsframställning för kommande budgetår
            under- strukit behovet av resurstillskott för att kunna återställa
            och upprätthålla en godtagbar kvalitet på vägarna. Vi delar uppfattningen
            att det såväl från ekonomisk synpunkt som med hänsyn till trafiksäkerheten
            är av största betydelse att landets vägnät kan hållas på en hög
            standard. Det är uppenbart att det härvidlag finns brister f.n.
            Så fort landets finanser medger bör därför resurser ställas till
            vägverkets förfogande både för att renovera det befintliga vägnätet
            och för att kunna göra nödvändiga nyinvesteringar. Beträffande
            de av regeringen föreslagna anslagen för bidrag till drift av
            vägar bör anslaget till enskilda vägar räknas upp med 10 milj.
            kr. och motsvarande besparing göras på bidraget till drift av
            kommunala vägar och gator.
          </p>
          <pb facs="riksdagen-motions-pdf/data/198485/mot_198485__1364/mot_198485__1364-002.pdf"/>
          <fw xml:id="i-2mE4PL82Q1JmBzXBugpjWi">
            Mot. 1984/85:1364
          </fw>
          <p xml:id="i-P6M8Yct6rpEwQvuVR4aXDh">
            Transportstöd
          </p>
          <p xml:id="i-J2UzMUDbvCEuVAMsenxs6A">
            Transportrådet bildades efter beslut av riksdagen 1979. Till
            rådet överför- des arbetsuppgifter från skilda myndigheter och
            verk. Transportrådet har därigenom kommit att få skiftande arbetsuppgifter
            och ansvarsområden. Alltsedan transportrådet bildades har det
            varit utsatt för kritik för att vara byråkratiskt och för att
            skapa konflikter mellan de regionala och centrala beslutsinstanserna.
            För att minska byråkratin och antalet beslutsnivåer som är berörda
            inom transportsektorn bör transportrådets uppgifter överföras
            till andra myndigheter. Målsättningen skall vara att avveckla
            rådets verksamhet. Det bör ankomma på regeringen att utarbeta
            en avvecklingsplan och därefter återkomma till riksdagen med resultatet
            av denna. För kommande budgetår bör anvisas 5 milj. kr. mindre
            än regeringen föreslagit. Från de skilda länshuvudmännen kommer
            rapporter om betydande ekonomiska underskott. Detta kan komma
            att leda till att de ställer krav på ökade statsbidrag. I propositionen
            föreslår också föredraganden att ersätt- ningen till lokal och
            regional kollektiv persontrafik räknas upp till ca 300 milj. kr.
            Vi anser inte att denna ökning bör göras. Vi anser det också angeläget
            att riksdagen redan nu uttalar att fortsatta omfattande subventioner
            till länshu- vudmännen inte kommer att utgå. Den ekonomiska saneringen
            av vissa länstrafikbolag som av allt att döma kommer att bli nödvändig
            måste därför ske av länshuvudmännen själva. I syfte att uppnå
            en effektivisering av lokal- och regionaltrafiken är det angeläget
            att i trafikutbudet till konsumenterna vara öppen för olika transportalternativ.
            Detta bör riksdagen som sin mening ge regeringen till känna. I
            budgetpropositionen har departementet räknat statsbidraget till
            ersätt- ningstrafik för nedlagd järnvägstrafik till drygt 24 milj.
            kr. Vi anser att detta bidrag i fortsättningen inte bör utgå.
            Bidraget utgör en ensidig prioritering av busstrafik i de situationer
            som uppstår vid övervägandena om buss- eller järnvägstrafik skall
            bedrivas. Våra förslag vad gäller ersättningen till lokal och
            regional persontrafik innebär en besparing med 70 milj. kr. i
            förhållande till regeringens förslag.
          </p>
          <p xml:id="i-FdwGYjugfuthia6x689cWC">
            Järnvägstrafiken
          </p>
          <p xml:id="i-A37S5LC2gPjef6xijosnz6">
            Regeringen aviserar i propositionen att den senare kommer att
            presentera en proposition om järnvägspolitiken som kommer att
            behandla statens järnvägars verksamhet. Vi återkommer i samband
            med regeringens aviserade proposition till den av regeringen föreslagna
            ersättningen till statens järnvägar. Vi vill emellertid redan
            nu beskriva hur vi anser att SJ:s framtida organisation bör utformas.
            Utgångspunkten för vårt resonemang är att vi anser att det i ekonomiskt
            och organisatoriskt hänseende bör övervägas att göra en uppdelning
            av SJ till drift resp. infrastruktur.
          </p>
          <pb facs="riksdagen-motions-pdf/data/198485/mot_198485__1364/mot_198485__1364-003.pdf"/>
          <fw xml:id="i-XLk4Pkij9xbcTtW81GHQDK">
            Mot. 1984/85:1364 15
          </fw>
          <p xml:id="i-MY1Eb69Wo1bpiEAvsrTQVg">
            Statsmakterna har som ekonomiskt mål för SJ:s verksamhet uppsatt
            kravet på full kostnadstäckning inkl. förräntning av statskapitalet.
            Detta är ett företagsekonomiskt mål. Därutöver finns ett samhällsekonomiskt
            perspektiv som statsmakterna har att ta hänsyn till vad gäller
            SJ:s verksamhet. I kalkylen skall då beaktas samtliga kostnader
            och den totala samhälleliga nyttan för innehållet som helhet.
            Överskottet i detta sammanhang behöver inte vara finansiellt utan
            kan utgöras av att människor får bekväma resor, olyckorna minskar
            och miljön blir bättre. De krav som staten i dag ställer på SJ
            är att företaget skall täcka kostnaderna för den trafik som staten
            bestämmer att SJ skall utöva. SJ:s kostnader utgörs av driftkostnader
            och avskrivningar. Därvid uppräknas investeringarna till nuvärdesbelopp.
            SJ:s intäkter utgörs av inkomsterna från trafiken samt den ersättning
            staten betalar för exempelvis det olönsamma nätet. Förutom att
            SJ skall täcka sina kostnader genom intäkter och ersättningar
            från staten skall man lämna ett ”överskott” motsvarande statens
            normallåne- ränta på det s.k. statskapitalet. Detta innebär att
            gjorda investeringar i infrastruktur (dvs. alla fasta anläggningar
            inkl. räls, signaler, broar etc.) skall lämna ett finansiellt
            överskott inom järnvägstrafiken. SJ kan inte som ”vanliga företag”
            upphöra med viss del av sin verksamhet eller självständigt besluta
            om prissättning. Dessa och andra frågor kräver statens medgivande,
            och statens beslutsunderlag är då som ovan beskrivits bara delvis
            företagsekonomiskt betingat. Problemet med SJ:s infrastrukturkostnader
            och beslutsstruktur ställer krav på att försöka finna nya lösningar
            på SJ:s ekonomiska bekymmer. Detta innebär självfallet inte att
            staten skall ge avkall på kravet att SJ skall drivas med kostnadseffektivitet
            i verksamheten. För att kunna skilja på vad som kan anses vara
            samhälleliga resp. företagsspecifika kostnader och intäkter bör
            man överväga att dela upp SJ:s verksamhet i två delar. En del
            som svarar för driften av järnvägstrafiken och en annan del som
            ansvarar för infrastrukturen. En uppdelning av SJ skulle kunna
            innebära att infrastrukturen förvaltas av ett självständigt ”verk”
            av det slag som vägverket utgör. Järnvägstrafiken skall drivas
            av ett från ”verket” fristående transportföretag — SJ. Därvid
            bör man överväga om SJ också skall ges möjligheter till en från
            riksdagen mer fristående finansiering av långsiktiga investeringar.
            På motsvarande sätt som vägverket i dag finansieras via skattemedel
            skulle ”järnvägsverket” också göra detta. Möjligheter måste finnas
            för från SJ fristående järnvägsföretag att utnyttja verkets anläggningar
            varigenom det nuvarande monopolet för SJ kan upphöra. Staten skall
            som i dag ges möjlighet att ”köpa” järnvägstrafik på vissa bansträckor
            vilka inte är företagsekonomiskt motiverade att driva. En sådan
            uppdelning av det slag vi här har skisserat skulle ge stora effektivitetsvinster
            och därigenom möjliggöra en minskning av statsbidra- gen. Vi beräknar
            en statsbidragsminskning på ca 100 milj. kr. för nästa budgetår.
          </p>
          <pb facs="riksdagen-motions-pdf/data/198485/mot_198485__1364/mot_198485__1364-004.pdf"/>
          <fw xml:id="i-HpMEvJXAuGUB5RwBRcBPqc">
            Mot. 1984/85:1364 16
          </fw>
          <p xml:id="i-DhJoKvn79CNawFDFCmRqP4">
            Den av oss här skisserade modellen bör av regeringen närmare
            studeras inför den kommande propositionen om järnvägstrafiken.
          </p>
          <p xml:id="i-GbhBfUCDMiJWGeh6aCaK2u">
            Försäljning av SJ:s fasta egendom
          </p>
          <p xml:id="i-NTTJAxMPjxqZv2yw2enxzt">
            I all näringsverksamhet har alltmer de kapitalkrävande delarna
            av verksamheten överförts till kapitalförvaltare och leasingföretag,
            en utveck- ling som visat sig vara av stort värde för att utveckla
            och förnya det svenska näringslivet. Ett undantag är dock den
            statliga verksamheten, där alltjämt de stora verken, såsom statens
            järnvägar, posten, televerket, luftfartsverket osv. till största
            delen äger byggnader, mark och maskiner som nyttjas i verksamhe-
            ten. Detta innebär att SJ äger stationshus, godsmagasin, tomter
            etc. i mycket stor utsträckning, vilket binder mycket kapital.
            En plan för att sälja sådan egendom bör därför upprättas av SJ.
            I samband med sådana försäljningar bör SJ och berörda kommuner
            eftersträva att skapa kommunikationscentrum för både tåg, buss
            och taxi. Kommunerna har hittills varit ganska ointresserade av
            att samlokalisera verksamhet som egentligen borde ”ligga intill
            järnvä- gen”. Först när SJ aktualiserar indragning av tågstopp
            eller andra åtgärder som kan ha betydelse för kommuninnevånarnas
            service vaknar intresset för järnvägen. En försäljning av byggnader
            och mark kan ske både i de stora, medelstora och små stationsorterna.
            Byggnader och fastigheter som används till andra verksamheter
            än stationshus skall naturligtvis också kunna utförsäljas, t.
            ex. hotell och restauranger som inte direkt tillhör statens järnvägars
            trafikverk- samhet. Försäljningen av SJ:s egendom bör inledas
            redan kommande budgetår. Vi beräknar att statens inkomster till
            följd av detta ökar med 50 milj. kr. för 1985/86.
          </p>
          <p xml:id="i-342gy1k38icWojwzFhTL9s">
            Sekundärtrafik med flyg
          </p>
          <p xml:id="i-EKnCdGQgVtQAX1j92p5CGp">
            Regeringen bereder riksdagen tillfälle att ta del av ett förslag
            beträffande sekundärtrafiken för flyg. Vad regeringen skriver
            i propositionen i denna del är vi i allt väsentligt beredda att
            ställa oss bakom. Vi vill särskilt framhålla betydelsen av att
            det för sekundärtrafiken finns flera oberoende företag. Regeringen
            bör därför tillämpa en generös koncessionsgivning för regional-
            flyget. Regeringen presenterar i propositionen (s. 184-185) två
            skisser över det framtida sekundärlinjenätet. Av dessa skisser
            framgår ett planerat antal flyglinjer. Vi förutsätter att den
            generositet som bör tillämpas vid framtida koncessionsgivning
            innebär att det finns möjligheter för flyglinjer också då dessa
            inte framgår av propositionens skisser. Vad vi här har anfört
            bör riksdagen ge regeringen till känna.
          </p>
          <pb facs="riksdagen-motions-pdf/data/198485/mot_198485__1364/mot_198485__1364-005.pdf"/>
          <fw xml:id="i-EW2QmWyYGn75HaqNq3zkbt">
            Mot. 1984/85:1364 17
          </fw>
          <p xml:id="i-22981DSeA99Ua9QR6sZzVc">
            Upphävande av yrkestrafiklagstiftningen
          </p>
          <p xml:id="i-T4wTP1s8pmWAEpiWzzEyj9">
            I praktiken råder i dag inte näringsfrihet för den yrkesmässiga
            biltrafiken. För att få bedriva yrkesmässig trafik krävs godkännande
            av länsstyrelsen. En prövning sker av sökandes lämplighet och
            av ”allmänhetens” behov av transporttjänster. I tillståndet kan
            föreskrivas skilda villkor för trafikens utövning. Till tillståndet
            är kopplat en trafikplikt. Om inte plikten uppfylls kan tillståndet
            återkallas. Denna etableringskontroll regleras genom yrkes- trafiklagen
            YTL och yrkestrafikförordningen YTF. Vid lämplighetsprövningen
            skall länsstyrelserna ta hänsyn till yrkeskun- nande, personliga
            och ekonomiska förhållanden samt andra omständigheter av betydelse.
            Uppgifter skall inhämtas från bl. a. polis, kronofogdemyndig-
            het, m. fl. Likaså infordras synpunkter från fackliga organisationer
            liksom hos de lokala företrädarna för de inom branschen etablerade.
            En förutsätt- ning för tillstånd är vidare att sökanden genomgått
            en särskild introduktions- utbildning som meddelas genom Svenska
            Åkeriförbundet resp. Svenska Taxiförbundet. Riksrevisionsverket
            har studerat länsstyrelsernas behandling av ansök- ningar om trafiktillstånd
            under 1981/82. Totalt behandlades 2 798 ansökning- ar, varav 1496
            avslogs. De vanligaste skälen för avslag var personliga förhållanden,
            bristande yrkeserfarenhet och ekonomiska förhållanden. Utöver
            lämplighetsprövningen skall en behovsprövning ske. Vi skall särskilt
            belysa konsekvenserna av detta för taxi. Behovsprövningen har
            i praktiken lett till att taxinäringen blivit ett skråväsende.
            Genom att den lokala taxiorganisationen ges tillfälle att yttra
            sig om behovet av eventuellt ytterligare taxibilar på orten sker
            en skråmässig etableringskontroll av redan etablerade på marknaden.
            I vanliga fall följer tillståndsgivande myndighet den lokala branschorganisationens
            yttrande. Genom Svenska Taxiförbundet — det centrala branschorganet—
            har framförts att det råder en betydande överetablering av taxi.
            Transportrådet, som är central tillsynsmyndighet, har i konsekvens
            med detta givit länsstyrelserna rådet att fr. o. m. den 1 april
            1984 överlåtelse av tillstånd till annan utövare dessutom gjorts
            beroende av särskilda skäl. Även i fall där tillstånd har meddelats
            trafikutövare har medlemmar i en lokal taxiförening lyckats stoppa
            en taxiägares lagliga etablering. Genom lagstiftning råder nämligen
            obligatorisk tillhörighet till i huvudsak kommun- vist inrättade
            beställningscentraler. Dessa drivs i allmänhet av ekonomiska eller
            ideella taxiföreningar. Genom att vägra tillträde i föreningen
            har man därmed lyckats utestänga taxiägaren även från beställningscentralen,
            och på så vis fått myndigheten att ifrågasätta huruvida tillståndet
            skall återkallas. Näringsfrihetsombudsmannen har flera gånger
            uppmärksammat situationen och vid många tillfällen även ingripit.
            Den nuvarande skråsituationen motverkar uppkomsten av rationellt
            skötta taxiföretag och god service till konsumenterna. De stora
            kunderna — kommunernas färdtjänst, landstingens sjuktransporter
            och den statliga
          </p>
          <pb facs="riksdagen-motions-pdf/data/198485/mot_198485__1364/mot_198485__1364-006.pdf"/>
          <fw xml:id="i-YUs9xZxsuJwk5jEgG9vJbp">
            Mot. 1984/85:1364 18
          </fw>
          <p xml:id="i-TzQkGT8HahVSjCgzNByxsN">
            riksfärdtjänsten — har svårt att få rationella lösningar med
            samtrafik och samåkning i syfte att nedbringa belastningen på
            skattemedel. Detta gäller även privata större kunder. Enskilda
            resenärer har också svårt att få sina transportkrav tillgodosedda.
            Utbudet av tjänster styrs mer av tillfälliga svängningar i den
            lokala taxiorganisationens uppfattning om vad som är bäst för
            de redan etablerade än av kundens krav. Någon konkurrens tillåts
            inte. Enligt vår mening bör den nuvarande tillståndsgivningen
            avvecklas och den omfattande byråkratin kring tillstånden tas
            bort. Genom att öppna möjlighet för konkurrerande taxiverksamhet
            med lägre priser och/eller bättre servicegrad kan kundens krav
            tillgodoses på ett bättre sätt. Kundens önskemål kan bättre uppfyllas,
            om presumtiva taxiägare inte hindras att bedriva rörelse av en
            omfattande och byråkratisk etableringskontroll och tyckande bland
            redan etablerade taxiägare. Genom konkurrens ges också möjlighet
            till bättre och effektivare trafik, vilket även kommer utövande
            taxiförare till godo genom lönsamhet i företaget. Nuvarande ordning
            konserverar verksamheten och gör det svårt att införa nyheter
            för att kunna rationalisera och pressa priserna. Samhällets och
            konsumenternas intresse av en individuellt utformad transportapparat
            med hög service borde tillgodoses med en avreglering.
          </p>
          <p xml:id="i-YKYRGtmx8Wv7SfgngMCaVE">
            Hemställan
          </p>
          <p xml:id="i-Xy7n76ez8XeFHwm42TP9un">
            Med anledning av vad vi i motionen anfört hemställer vi 1. att
            riksdagen beslutar att under anslaget B6, Bidrag till drift av
            enskilda vägar, använda ett i förhållande till regeringens förslag
            med 10 milj. kr. förhöjt reservationsanslag på 341 milj. kr.,
            2. att riksdagen beslutar att under anslaget BS, Bidrag till drift
            av kommunala vägar och gator, använda ett i förhållande till regering-
            ens förslag med 10 milj. kr. sänkt reservationsanslag på 741 milj.
            kr., 3. att riksdagen beslutar att under anslaget IS, Ersättning
            till lokal och regional kollektiv persontrafik, anvisa ett i förhållande
            till regeringens förslag med 70 milj. kr. sänkt reservationsanslag
            på 227 723 000 kr., 4. att riksdagen beslutar att som sin mening
            ge regeringen till känna vad i motionen anförts angående fortsatta
            subventioner från staten till länshuvudmännen, 5. att riksdagen
            beslutar att statsbidraget till ersättningstrafik för nedlagd
            järnvägstrafik fr. o. m. budgetåret 1985/86 skall upphöra att
            utgå, 6. att riksdagen beslutar att som sin mening ge regeringen
            till känna vad vi i motionen har anfört angående en uppdelning
            av SJ, 7. att riksdagen beslutar att som sin mening ge regeringen
            till känna vad vi i motionen har anfört angående en generös koncessionsgiv-
            ning för regionalflyget,
          </p>
          <pb facs="riksdagen-motions-pdf/data/198485/mot_198485__1364/mot_198485__1364-007.pdf"/>
          <fw xml:id="i-8rSCcLYaerkwzW56HFpcrw">
            Mot. 1984/85:1364 19
          </fw>
          <p xml:id="i-8ZmG59C5AmLUqHCun7Rj8E">
            8. att riksdagen beslutar att under anslaget D1, Statens järnvägar,
            anvisa ett i förhållande till regeringens förslag med 100 milj.
            kr. sänkt reservationsanslag på 1 798 800 000 kr., 9.att riksdagen
            beslutar begära att regeringen låter utarbeta en avvecklingsplan
            för transportrådet, 10. att riksdagen beslutar att under anslaget
            I 1, Transportrådet, anvisa ett i förhållande till regeringens
            förslag med 5 milj. kr. sänkt reservationsanslag på 10 milj. kr.,
            11. att riksdagen beslutar begära att regeringen låter utarbeta
            en plan för försäljning av SJ:s fasta egendom i enlighet med vad
            vi i motionen anfört, 12. att riksdagen beslutar att i syfte att
            uppnå en sund konkurrens och garantera näringsfriheten inom transportsektorn
            begära att rege- ringen presenterar ett förslag till avveckling
            av den nuvarande regleringen av yrkestrafik i enlighet med vad
            vi anfört i motionen.
          </p>
          <p xml:id="i-KSUtQQAcK3ENktsCqsnGGX" type="date">
            Stockholm den 24 januari 1985
          </p>
          <p xml:id="i-VKSmyFe621m6n3eL1QHUf1">
            OLLE GRAHN (fp) LINNEA HÖRLÉN (fp)
          </p>
          <pb facs="riksdagen-motions-pdf/data/198485/mot_198485__1364/mot_198485__1364-008.pdf"/>
          <p xml:id="i-6yugLWnf2pmcDTo7BgRB6i">
            minab/gotab Stockholm 1985 79779
          </p>
        </div>
      </div>
    </body>
  </text>
</TEI>
