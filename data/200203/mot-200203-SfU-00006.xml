<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-SfU-00006">
  <teiHeader>
    <fileDesc>
      <titleStmt>
        <title>med anledning av skr. 2002/03:28 Migration och asylpolitik</title>
        <author corresp="i-839FvTzHpvrdX4J7ckfWSt">av Sven Brus m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2002/03:28 Migration och asylpolitik</title>
          <idno type="rdwebb">GQ02Sf6</idno>
          <rs type="number">Sf6</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GQ02Sf6/text</ref>
          <ref type="dokument_url_html">http://data.riksdagen.se/dokument/GQ02Sf6</ref>
          <ref type="dokumentstatus_url_xml">http://data.riksdagen.se/dokumentstatus/GQ02Sf6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-839FvTzHpvrdX4J7ckfWSt</idno>
            <name>Sven Brus</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-h1aVBzexdmWPt4dFvXiYA</idno>
            <name>Inger Davidson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-D6pTBvn9TaGwrvt4eGjtdS</idno>
            <name>Kenneth Lantz</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NbYfhm8ZWHtRw5CgJqJe42</idno>
            <name>Helena Höij</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-JuBXXY8rg7e17ax8wgpWHG</idno>
            <name>Dan Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-XSoE59R8vSeGm31iRSvpAz</idno>
            <name>Ulrik Lindgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-BUsYTbnmyQrtHXSA2gEp9T</idno>
            <name>Torsten Lindström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-WJM6edqhGfBK1ijhNxfgoj</idno>
            <name>Chatrine Pålsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-43NmWWYd8vEgZrkoXWWCXx</idno>
            <name>Rosita Runegrund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Cndwseqc83uGA5s7vUEPqB</idno>
            <name>Olle Sandahl</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-4htYS85JpBwxyYZ32aVtBc</idno>
            <name>Gunilla Tjernberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-VC8f3c8cRmR1E4JQyFPnFs"/>
        <correspContext corresp="i-VC8f3c8cRmR1E4JQyFPnFs">
          <ref>Regeringsskrivelse 2002/03:28</ref>
        </correspContext>
        <correspAction xml:id="i-HmpYQ2ZQM4btxXvGe4oGQQ" type="signed"/>
        <correspContext corresp="i-HmpYQ2ZQM4btxXvGe4oGQQ">
          <note type="signatory" corresp="i-839FvTzHpvrdX4J7ckfWSt"/>
          <note type="signatory" corresp="i-h1aVBzexdmWPt4dFvXiYA"/>
          <note type="signatory" corresp="i-D6pTBvn9TaGwrvt4eGjtdS"/>
          <note type="signatory" corresp="i-NbYfhm8ZWHtRw5CgJqJe42"/>
          <note type="signatory" corresp="i-JuBXXY8rg7e17ax8wgpWHG"/>
          <note type="signatory" corresp="i-XSoE59R8vSeGm31iRSvpAz"/>
          <note type="signatory" corresp="i-BUsYTbnmyQrtHXSA2gEp9T"/>
          <note type="signatory" corresp="i-WJM6edqhGfBK1ijhNxfgoj"/>
          <note type="signatory" corresp="i-43NmWWYd8vEgZrkoXWWCXx"/>
          <note type="signatory" corresp="i-Cndwseqc83uGA5s7vUEPqB"/>
          <note type="signatory" corresp="i-4htYS85JpBwxyYZ32aVtBc"/>
        </correspContext>
        <correspAction type="referral" xml:id="i-M91KTWqGeh1Fi6zP8hkesM">
          <date when="2003-02-07"/>
        </correspAction>
        <correspAction type="dismissal" xml:id="i-QueWr3259GwGazJUEpxyyS">
          <date when="2003-02-06"/>
        </correspAction>
        <correspAction type="submission" xml:id="i-3RZJJQP2Qd2GRSi1ePdgG7">
          <date when="2003-02-05"/>
        </correspAction>
        <correspAction type="assigned" xml:id="i-32XVbXupxe8wEGkByNnAB3"/>
        <correspContext corresp="i-32XVbXupxe8wEGkByNnAB3">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_Sf_0006/mot_200203_Sf_0006-0001.pdf"/>
      <div type="motHeader" xml:id="i-255BJ6dsAP67VMRq3nJJhe">
        <div type="motTitle" xml:id="i-HgbSisBj9ihvg98vSEjWh8"/>
        <div type="motSubmissionInfo" xml:id="i-AEu6EMPH9QCdDMyrL4dDQy"/>
      </div>
      <div type="motBody" xml:id="i-Hk61FNmmjTaCC1Sazpwb99">
        <div xml:id="i-PCGueAQ2cZpDdQFbqnz3jV">
          <p xml:id="i-GpjpuEjy9UtwAnNrpue5Mu">
            2002/03 mnr: Sf6 pnr: kd116
          </p>
          <p xml:id="i-CgYCTbSSDzq4WbMzdWzb88">
            Motion till riksdagen 2002/03:Sf6
          </p>
          <p xml:id="i-VABcfKN1kShwWhWniVnDPY">
            av Sven Brus m.fl. (kd) med anledning av skr. 2002/03:28
          </p>
          <p xml:id="i-3pQgEKWwSK58BL45F1BcJD">
            Migration och asylpolitik
          </p>
          <p xml:id="i-7463dUCsaBPSFhEC1c5Mc5">
            Förslag till riksdagsbeslut
          </p>
          <p xml:id="i-4aknPuwc7bZZTcTTByeZTR">
            1. Riksdagen tillkännager för regeringen som sin mening vad som
            i motionen anförs om en ny processordning i utlänningsärenden.
            2. Riksdagen tillkännager för regeringen som sin mening vad i
            motionen anförs om handläggningen av asylansökan för ensamkommande
            barn. 3. Riksdagen begär att regeringen återkommer med ett förslag
            till inrättandet av en särskild företrädare för ensamkommande
            barn. 4. Riksdagen tillkännager för regeringen som sin mening
            vad i motionen anförs om att landsting och kommun på lämpligt
            sätt måste uppmärksammas på asylsökande barns obestridliga rätt
            till vård och skolgång. 5. Riksdagen begär att regeringen återkommer
            med förslag som motverkar handel med människor, i enlighet med
            vad som anförs i motionen. 6. Riksdagen tillkännager för regeringen
            som sin mening vad i motionen anförs om tillsättandet av en utredare
            som har till uppgift att stärka skyddet för dem som riskerar förföljelse
            på grund av sexuell läggning och/eller kön, samt att se över beslutsunderlag
            och kompetens hos invandringsmyndigheterna. 7. Riksdagen tillkännager
            för regeringen som sin mening vad i motionen anförs om transportörsansvaret.
          </p>
          <p xml:id="i-8MvYeyFeTG4cEzdmzdTHi1">
            8. Riksdagen tillkännager för regeringen som sin mening vad i
            motionen anförs om att frågan om kvotflyktingar bör förtydligas.
          </p>
          <p xml:id="i-NTdA6GxRB6K4TKG2C9GMKt">
            Inledning
          </p>
          <p xml:id="i-UUZ4CS26uaLHtgm4qwR5ZX">
            Med anledning av att regeringen i den nu framlagda skrivelsen
            redogör för utvecklingen inom migrations- och asylpolitiken sedan
            hösten 2001 vill vi i denna motion fästa särskild uppmärksamhet
            vid några aktuella frågor som behöver åtgärdas. Kristdemokraternas
            syn på asyl- och flyktingpolitiken
          </p>
          <p xml:id="i-VYEymbYW1kXCjakqwhWmVz">
            15
          </p>
          <pb facs="riksdagen-motions-pdf/data/200203/mot_200203_Sf_0006/mot_200203_Sf_0006-0002.pdf"/>
          <p xml:id="i-XKzUDntNDrofHfPFqzixTW">
            2002/03:Sf6
          </p>
          <p xml:id="i-GKptaQ4qR48XFMwKuCmV7D">
            16
          </p>
          <p xml:id="i-XYvmyXzKsMxXNjP9ef1HRf">
            utvecklas i sin helhet i motion 2002/03:Sf334 Invandrare och
            flyktingar, utgiftsområde 8.
          </p>
          <p xml:id="i-XvixNfkNtYR8WjWij45Shq">
            För en human flyktingpolitik
          </p>
          <p xml:id="i-BR49G9wmfwvFy2KxykeijB">
            Migrationsministern har under hösten vid ett antal tillfällen
            diskuterat och debatterat frågor om flyktingpolitik. Dessvärre
            har ministern många gånger uppehållit sig vid att tala om brottslingar
            och kriminella som söker asyl. Det finns flera faror med denna
            fokusering. Först och främst handlar det om ett mycket litet antal
            av samtliga asylsökande. Ändå riskerar det att leda till att det
            finns de som drar slutsatsen att många asylsökande helt enkelt
            är brottslingar. Attityden gentemot flyktingar kan därmed hårdna
            ytterligare och legitimiteten för en human och generös flyktingpolitik
            undergrävs. Dessutom hamnar långt viktigare frågor om bristerna
            i vår asyl- och flyktingpolitik helt i skymundan. På så sätt undkommer
            regeringen en diskussion om ansvaret för långa handläggningstider,
            bristande rättssäkerhet och att barn försvinner från flyktingförläggningar.
            Sist men inte minst skadar denna typ av tongångar även tron på
            rättssäkerheten för den asylsökande. Att generalisera när det
            gäller en grupp människor från ett specifikt område leder i förlängningen
            till att man försvårar ytterligare för legitima flyktingar att
            söka skydd. Detta är inte godtagbart. Kristdemokraterna värnar
            rätten att söka asyl som återfinns i Genévekonventionen. Vi värnar
            även rätten att få en individuell prövning av asylskälen.
          </p>
          <p xml:id="i-HFQCu72jYSVUD3CWTqcJfn">
            Stärkt rättssäkerhet i utlänningsärenden
          </p>
          <p xml:id="i-8U8yciAkj4dWUAaSCkNtz">
            Artikel 3 i FN:s konvention mot tortyr förbjuder en stat att
            sända en person till ett land där han eller hon riskerar att utsättas
            för tortyr eller annan omänsklig eller förnedrande behandling
            eller bestraffning. Sverige har åtagit sig att följa konventionen.
            FN:s kommitté mot tortyr har till uppgift att pröva ärenden avseende
            klagomål mot Sverige med stöd av konventionen. Hittills har tjugo
            ärenden prövats i sak och i nio fall har kommittén uttalat kritik
            mot Sverige. Detta är, enligt vår mening, ett exempel på att rättssäkerheten
            för asylsökande i Sverige är undermålig. Kristdemokraterna har
            tidigare krävt att Utlänningsnämnden skall läggas ned och i olika
            motioner samt i Kommittén om ny instans- och processordning i
            utlänningsärenden (NIPU) förordat en ny instansordning för utlänningsärenden.
            Trots att betänkandet från NIPU överlämnades redan 1999 och riksdagen
            år 2001 fattat ett beslut om bla. nedläggning av Utlänningsnämnden,
            har en proposition fortfarande inte överlämnats. Så sent som hösten
            2002 överlämnade regeringen en lagrådsremiss med förslag till
            ny processordning. Denna har sedermera kritiserats starkt av Lagrådet.
            Ansvarigt statsråd har därefter fört diskussioner med varje enskilt
            parti.
          </p>
          <pb facs="riksdagen-motions-pdf/data/200203/mot_200203_Sf_0006/mot_200203_Sf_0006-0003.pdf"/>
          <p xml:id="i-TnVQEYQSEALcAjxDrMrK9H">
            Kristdemokraterna vidhåller att Utlänningsnämnden skall läggas
            ned och att en tvåpartsprocess skall införas. Migrationsverket
            skall göra en grundlig utredning och fatta ett första beslut.
            I den mån beslutet är negativt för den sökande skall ärendet gå
            vidare till en av de länsrätter som kommer att ges en förstärkt
            kompetens för utlänningsärenden. Därefter skall beslut kunna överklagas
            till Kammarrätten. Det finns naturligtvis risk för att en ny ordning,
            inledningsvis, förlänger handläggningstiderna. Därför är det extra
            angeläget att vi så snart som möjligt också når en anständig balansnivå
            när det gäller ärenden. Det kommer bara att lyckas till priset
            av en medveten satsning på att minska ärendeberget hos Migrationsverket
            och Utlänningsnämnden. Frågan om en ny processordning handlar
            främst om att människor skall få en rättssäker behandling av sin
            asylansökan. Dessa människor befinner sig här och nu. Därför hoppas
            vi att det finns en ambition hos alla parter på en snabb och gärna
            bred lösning. Kristdemokraterna intar en konstruktiv hållning
            till hur frågan skall lösas för att den inte skall anstå ytterligare.
            En lösning måste som Lagrådet anfört vara juridiskt hållbar men
            också skapa rättstrygghet och anständiga handläggningstider för
            utsatta människor. Vi uppmanar nu regeringen att påskynda ärendet
            som har dragit ut på tiden alltför länge.
          </p>
          <p xml:id="i-Pr81ViRaetSSdnW3kWgAjq">
            Handläggning av asylansökan för ensamkommande barn
          </p>
          <p xml:id="i-NWPM84U912nCMvXPqybxo6">
            Under senare delen av 1990-talet har antalet ensamma flyktingbarn
            som kommit till Europa och sökt politisk asyl ökat. I Sverige
            söker mellan 450 och 500 ensamkommande barn asyl varje år. Dessa
            barn befinner sig i en mycket utsatt situation, och de bär ofta
            med sig svåra upplevelser. Idag är handläggningstiderna för asylsökande
            långa, och det brister när det gäller vilka tolkar som anlitas
            m.m. Detta drabbar inte bara vuxna asylsökande utan även barn.
            Även om det understryks att barnen skall ha förtur i hanteringen
            kan det ta upp till åtta månader innan ett barn får ett första
            beslut från Migrationsverket. Detta är helt oacceptabelt. Rädda
            Barnen har föreslagit att tidsfristen för handläggning av ensamma
            barns ärenden sätts till tre månader. Kristdemokraterna har sedan
            dess haft detta som ett eget krav och framfört detsamma till ansvarigt
            statsråd. Det gläder oss att finna att regeringen nu gått oss
            till mötes på denna punkt. I Migrationsverkets senaste regleringsbrev
            finns denna tidsfrist uppsatt. Det är dock av största vikt att
            detta nu inte bara blir en symbolhandling utan att Migrationsverket
            får resurser för att leva upp till detta mål. Vi kommer att följa
            utvecklingen noggrant i denna fråga och förutsätter att regeringen
            gör detsamma.
          </p>
          <p xml:id="i-6u2DBtgAnUeyUmmYZFPYmz">
            2002/03:Sf6
          </p>
          <p xml:id="i-LKP1GjtWQGxgNeVFX64qdS">
            27
          </p>
          <pb facs="riksdagen-motions-pdf/data/200203/mot_200203_Sf_0006/mot_200203_Sf_0006-0004.pdf"/>
          <p xml:id="i-5CfkGCwzJNXAKPVjonNh5g">
            2002/03:Sf6
          </p>
          <p xml:id="i-FCEkKN8CVjo6mNnK3LeXzJ">
            18
          </p>
          <p xml:id="i-2e77vpMsuubDpdsCUbMPU9">
            Särskild företrädare för ensamkommande barn
          </p>
          <p xml:id="i-LoP8FVnLKZaLL1HsZ21Bg4">
            Barnombudsmannen har föreslagit att ensamma asylsökande barn
            skall få en öreträdare utsedd inom 24 timmar efter det att barnet
            har anlänt. Denna person skall, enligt förslaget, få en form av
            vårdnadsansvar för barnet. Idag tilldelas visserligen ensamma
            flyktingbarn en god man, men detta sker långt efter barnets ankomst.
            Kristdemokraterna stöder därför Barnombudsmannens örslag och kan
            även tänka sig att gå ännu längre. Åtminstone vissa av barnen
            skulle kunna få en familjehemsplacering snabbt. Ett familjehem
            skulle till exempel knappast dröja med att anmäla ett försvinnande.
            Detta är tyvärr ett av de stora problemen idag. Barn försvinner
            från en flyktingförläggning, och personalen har inte laglig rätt
            att hålla kvar dem. När svenska barn far illa griper sociala myndigheter
            in omedelbart — samma dag om det behövs. När svenska barn försvinner
            spårlöst organiseras skallgångskedjor samma dag. Kristdemokraterna
            anser att alla barn i Sverige är lika skyddsvärda. Med anledning
            av den akuta situationen för dessa barn borde regeringen ta ett
            initiativ till att inrätta en särskild företrädare i enlighet
            med Barnombudsmannens förslag. Detta hindrar givetvis inte den
            utredning som har till uppgift att se över denna typ av frågor
            att arbeta parallellt.
          </p>
          <p xml:id="i-L94t9HrCDfhabuNojfzPwr">
            Vård och skolgång för asylsökande barn
          </p>
          <p xml:id="i-MoZFj6xYQ1H6mDi9gJGJTT">
            Asylsökande barn har idag rätt till samma sjukvård, tandvård
            och skolgång som andra barn i samhället. Landstingen svarar för
            vården och får genom Migrationsverket ersättning av staten. Skola
            ordnas för barn i skolåldern, och undervisningen köps som regel
            från den kommun som barnet vistas i. Trots att samma regler gäller
            för asylsökande barn som andra barn har det hänt att de nekats
            vård eller skolgång. Man har exempelvis med hänvisning till att
            barnet saknat de sista fyra siffrorna i sitt personnummer nekat
            till vård eller inskrivning vid skolan. Det har även hänt att
            vissa vårdcentraler har tagit ut en avgift för barn till flyktingar
            även om andra barn haft rätt till avgiftsfri vård. Landstingen
            och kommunerna måste på lämpligt sätt uppmärksammas på asylsökande
            barns obestridliga rätt till vård och skolgång.
          </p>
          <p xml:id="i-GsHvFTBkN6Mbt4VBKrSXWg">
            Offer för människohandel
          </p>
          <p xml:id="i-NXjdsGgwChHPacPUeZ9tk7">
            Den snabbt accelererande handeln med fattiga kvinnor och barn,
            idag allt oftare från Östeuropa till Västeuropas storstäder, måste
            betecknas som en sexualiserad slavhandel. Trafficking, som det
            kallas för, är en internationell handel för sexuellt utnyttjande
            i prostitution, bordellverksamhet och framställning av pornografi.
            Handeln anses omsätta 70 miljarder kronor
          </p>
          <pb facs="riksdagen-motions-pdf/data/200203/mot_200203_Sf_0006/mot_200203_Sf_0006-0005.pdf"/>
          <p xml:id="i-NaoQNmpniWtVdDHFoKfA22">
            årligen. Enligt FN:s utvecklingsfond för kvinnor, Unifem, handlar
            det om cirka 700 000 människor som säljs varje år. Unga kvinnor
            och flickor utgör den absoluta majoriteten av offren för handel
            i Europa. De allra flesta kommer från fattiga familjer i Östeuropa,
            före detta Sovjetunionen och Asien. En kartläggning genomförd
            av Kvinnoforum visar att antalet prostituerade kvinnor från Baltikum
            och Östeuropa har ökat markant i Norden. Rikskriminalen uppskattar
            att trafficking i Sverige under de senaste åren omfattat 400-600
            kvinnor per år. Den 1 juli 2002 infördes en ny lag i Sverige som
            omfattar personer som organiserar människohandel eller trafficking.
            Enligt den nya lagen kan personer som organiserar, transporterar,
            tar emot eller håller någon inlåst för sexuell exploatering dömas
            till mellan två och tio års fängelse. Straffsatserna för den som
            döms är fortfarande relativt lindriga jämfört med exempelvis knarkhandeln.
            Riksrevisionsverket har i en rapport granskat problemen med trafficking
            i Sverige och påpekat flera brister som borde åtgärdas. Detta
            har vi tidigare motionerat om och Anhörigkommittén har i sitt
            betänkande föreslagit åtgärder med utgångspunkt från Riksrevisionsverkets
            rapport. Nu har kommissionen i ett direktiv (KOM (2002) 71) föreslagit
            att offer för människohandel beviljas uppehållstillstånd vid samarbete
            i rättsliga förfaranden mot personer som exploaterar och utnyttjar
            andra människor. Europaparlamentet har i en gemensam resolution
            välkomnat detta förslag. Kristdemokraterna ser mycket allvarligt
            på den smutsiga människohandel som pågår och anser att snara insatser
            bör ske på olika nivåer. Målet skall vara att skydda och hjälpa
            offren och samtidigt upptäcka och straffa förövarna. För detta
            krävs det bl.a. mer resurser till polisen som skall utreda traffickingbrott.
            Trots att regeringen hävdar att polisen tillförts mer resurser
            och fått förstärkt kompetens menar de poliser som arbetar med
            frågorna att så inte har skett. För att kunna komma i kontakt
            med, förstå och hjälpa traffickingoffer krävs att man i större
            utsträckning = tillvaratar frivilligorganisationers erfarenhet
            och kunskap om traffickingoffer. Många av kvinnorna blir vid hemkomsten
            uppsökta av ligor som bedriver slavhandel eller förskjuts från
            sina familjer när de får reda på att de varit inblandade i prostitution.
            Amnesty har därför krävt att kvinnorna skall ha rätt att söka
            och få asyl om de inte kan garanteras skydd. Kristdemokraterna
            anser att det bör utredas noggrant huruvida ett hållbart och praktiskt
            möjligt skydd och stöd kan erbjudas traffickingoffer när de återvänder
            hem. Vi anser att Sverige har ett stort ansvar för dessa kvinnor
            och barn som har utnyttjats å det grövsta. Kristdemokraterna har
            länge krävt att svenskt bistånd i ökad grad skall riktas till
            kvinnor i mottagarländerna. Kvinnor utför nära 70 procent av allt
            arbete i världen, men äger samtidigt mindre än en procent av allt
            som går att äga. Kvinnor befinner sig ofta längst ned i samhället.
            De kvinnor som blir offer för trafficking kommer dessutom från
            utsatta miljöer där fattigdomen är utbredd. Ett genderperspektiv
            på biståndet skulle i högre utsträckning ta hänsyn till kvinnors
            behov av utbildning, deltagande, självbestämmande och inflytande.
          </p>
          <p xml:id="i-D2C4EDJewUVYFeSi7Aaf25">
            2002/03:Sf6
          </p>
          <p xml:id="i-4SMnro23d9XmRARNA34kBw">
            19
          </p>
          <pb facs="riksdagen-motions-pdf/data/200203/mot_200203_Sf_0006/mot_200203_Sf_0006-0006.pdf"/>
          <p xml:id="i-4qn2scKxwn7jURgiM6xYAW">
            2002/03:Sf6
          </p>
          <p xml:id="i-FY14mzRXriuF5v3xeYqPBr">
            20
          </p>
          <p xml:id="i-6iU1ajcmTLRHLAWUh28EiD">
            Regeringen bör snarast återkomma med förslag som tar i beaktande
            vad som anförts ovan samt på lämpligt sätt beaktar kommissionens/Europa-
            parlamentets olika förslag.
          </p>
          <p xml:id="i-KBvkzBYbhATEv7tGnRDPGX">
            Personer förföljda på grund av kön eller sexuell läggning
          </p>
          <p xml:id="i-T2onp9ThCmj5kFEshyGCy2">
            Personer som enligt utlänningslagen inte definieras som flyktingar
            men ändå är skyddsbehövande kan få uppehållstillstånd i Sverige.
            Skyddsbehövande är enligt utlänningslagen t.ex. en person som
            på grund av sitt kön eller homosexualitet känner välgrundad fruktan
            för förföljelse i sitt hemland. Vid en bedömning av om man har
            skyddsbehov ingår det att se till den sökandes egna berättelse
            och upplevelser. Därutöver behöver man ha kunskap om dennes hemland,
            hur lagstiftningen ser ut och hur situationen i praktiken är i
            hemlandet. Kritik har riktats mot såväl lagstiftningen som kunskapen
            hos invandringsmyndigheterna om homosexuella. Dessutom har beslutsunderlaget
            om situationen i hemländerna för homosexuella och/eller kvinnor
            visat sig bristfällig. Kristdemokraterna har i tidigare motioner
            påpekat att en översyn måste göras av lagen för att stärka skyddet
            för personer som riskerar förföljelse på grund av sexuell läggning
            eller kön. Samtidigt måste även kompetensen vid invandringsmyndigheterna
            och = beslutsunderlaget om = situationen i hemländerna för homosexuella
            och/eller kvinnor förbättras. Kristdemokraterna har ställt frågor
            till ansvarigt statsråd om denna problematik och regeringen har
            då hänvisat till en utredning som man tillkallade den 11 april
            2002 (dnr 2002:49). Utredningens arbete skulle ha redovisats den
            1 oktober 2002, men så har inte skett. Någon utredare har för
            övrigt inte heller tillsatts. Detta är enligt vår mening mycket
            märkligt. Vi uppmanar nu regeringen att snarast tillsätta en utredare
            enligt direktivet 2002:49 som även bör ta i beaktande vad som
            ovan anförts om beslutsunderlag och kompetens.
          </p>
          <p xml:id="i-LxsGEBogi1Z8jBpYAfErLr">
            Transportörsansvar
          </p>
          <p xml:id="i-N1JwKops2LSW2cWYTGV2Wm">
            Det transportörsansvar som Sverige tillämpar idag innebär att
            bolagen är skyldiga att bekosta återresa för den som vägras inresa.
            Schengensamarbetet kräver dock att Sverige även inför ekonomiska
            sanktioner mot bolagen. Därför ville regeringen att Anhörigkommittén
            skulle se över hur Sverige skulle leva upp till Schengenkonventionen.
            Majoriteten i kommittén inklusive Kristdemokraterna ansåg dock
            att det förslag till sanktioner som Socialdemokraterna och Moderaterna
            var överens om strider mot Genévekonventionen. I Genévekonventionen
            återfinns den absoluta rätten för människor att söka asyl. Att
            bötfälla transportörer leder i förlängningen till att
          </p>
          <pb facs="riksdagen-motions-pdf/data/200203/mot_200203_Sf_0006/mot_200203_Sf_0006-0007.pdf"/>
          <p xml:id="i-SZ2RQR4fSeNk3irM2QYhRm">
            privata flygbolag och dess anställda tvingas ta ansvar för en
            bedömning av vem som är flykting eller inte. Kommitténs majoritet
            föreslog följaktligen att regeringen skulle ta strid i frågan
            inom EU och få saken prövad i domstol. Regeringen har valt att
            bortse från detta och kommer istället att lägga fram en proposition
            om transportörsansvaret. Kristdemokraterna vidhåller dock att
            transportörerna inte skall tvingas ta över myndigheters uppgifter.
          </p>
          <p xml:id="i-UAtHBrag55sxHbMfojfLge">
            Kvotflyktingar
          </p>
          <p xml:id="i-YU93DucHQUvWrFt6nvQnan">
            Varje år beslutar regeringen om en flyktingkvot. Kvoten är till
            för personer som befinner sig i en särskilt svår situation och
            vars situation bäst kan lösas genom överföring till tredje land.
            Dessa flyktingar har ett permanent skyddsbehov. Uttagningen och
            resan till Sverige organiseras av Migrationsverket i samarbete
            med FN:s flyktingkommissariat, UNHCR. För år 2001 togs 1 279 flyktingar
            emot för vidarebosättning i Sverige inom ramen för flyktingkvoten.
            Samtidigt har riksdagen bestämt att Sverige kan ta emot 1 840
            kvotflyktingar årligen. Så många kvotflyktingar har dock inte
            tagits emot under något av de senaste sex åren. De medel som är
            avsatta för att ta emot det specifika antalet kvotflyktingar har
            vid olika tillfällen använts för andra ändamål. Som ett exempel
            använde regeringen en del av dessa medel till att ta emot massflyktingar
            under 1999. Socialförsäkringsutskottet har i sitt senaste betänkande
            uttalat att regeringen får använda dessa medel med ”viss flexibilitet”
            samtidigt som man vidhåller: ”Anslagsmedlen avseende vidarebosättning
            av flyktingar m.m. bör i likhet med innevarande år motsvara kostnaderna
            för överföring och mottagande av 1 840 personer.” Det är viktigt
            att Sverige tar emot det antal kvotflyktingar som man åtagit sig
            och riksdagen beslutat om. Detta kan vara särskilt viktigt för
            UNHCR som arbetar med att välja ut de personer som anses särskilt
            skyddsbehövande. Det bör således klargöras huruvida medlen skall
            användas för detta ändamål och i sådant fall om antalet, 1 840
            personer, fortfarande gäller.
          </p>
          <p xml:id="i-EMc2KNqyPtCpmaXThd9NGT">
            Stockholm den 5 februari 2003
          </p>
          <p xml:id="i-LPFNxb4zUmQH6SJiK7iDXe">
            Sven Brus (kd) Inger Davidson (kd) Kenneth Lantz (kd) Helena
            Höij (kd) Dan Kihlström (kd) Ulrik Lindgren (kd) Torsten Lindström
            (kd) Chatrine Pålsson (kd) Rosita Runegrund (kd) Olle Sandahl
            (kd) Gunilla Tjernberg (kd)
          </p>
          <p xml:id="i-EfCwgjqxujL3vLArucvS39">
            2002/03:Sf6
          </p>
          <p xml:id="i-To9g1tyqabFwtAoK1645du">
            21
          </p>
        </div>
      </div>
    </body>
  </text>
</TEI>
