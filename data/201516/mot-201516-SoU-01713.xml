<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SoU-01713">
  <teiHeader>
    <fileDesc>
      <titleStmt>
        <title>Situationen för kommunernas alkoholhandläggare</title>
        <author corresp="i-Ev6Dx3pWj2WT32VGQpabaz i-BZ7PcK8D1efvHXsafGEMKE">av Finn Bengtsson och Andreas Norlén (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1713 av Finn Bengtsson och Andreas Norlén (båda M)</title>
          <idno type="rdwebb">H3021713</idno>
          <rs type="number">1713</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H3021713/text</ref>
          <ref type="dokument_url_html">http://data.riksdagen.se/dokument/H3021713</ref>
          <ref type="dokumentstatus_url_xml">http://data.riksdagen.se/dokumentstatus/H3021713</ref>
          <ref type="docx">http://data.riksdagen.se/fil/418ED67E-00DA-40AE-90E1-F552373E179E</ref>
          <ref type="pdf">http://data.riksdagen.se/fil/45EB9A55-1D50-498D-8F32-021C5DB7D7ED</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9FkAPGGVVEn53KQx6hENZM" type="signed"/>
        <correspContext corresp="i-9FkAPGGVVEn53KQx6hENZM">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction type="submitted" xml:id="i-HXt7xiqz6ZYfEEsrcWFZ5y">
          <date when="2015-10-05"/>
          <time when="16:35:01"/>
        </correspAction>
        <correspAction type="referred" xml:id="i-HgyHDnpw2VPZvU3hj18Qvm">
          <date when="2015-10-13"/>
        </correspAction>
        <correspAction type="assigned" xml:id="i-WNNmkS4t7EvDQBcNjRvpXH">
          <date when="2016-09-08"/>
          <time when="09:50:39"/>
        </correspAction>
        <correspContext corresp="i-WNNmkS4t7EvDQBcNjRvpXH">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-HhE8ZYgRWUGSGn9o8yaTqM"/>
        <correspContext corresp="i-HhE8ZYgRWUGSGn9o8yaTqM">
          <ref type="uppgift">2015/16:SoU8</ref>
          <ref type="ref_dok_id">H301SoU8</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU8</ref>
          <ref type="ref_dok_titel">En samlad strategi för alkohol-, narkotika-, dopnings- och tobakspolitiken 2016-2020</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:1713 av Finn Bengtsson och Andreas Norlén (båda M) Situationen för kommunernas alkoholhandläggare</div>
      </div>
      <div type="motBody">
        <div type="motProposal" subtype="förslag">
          <head xml:id="i-Y58ujVNStrUa7TMxHTUZkt">
            Förslag till riksdagsbeslut
          </head>
          <list style="ol">
            <item xml:id="i-S5nHyDxtMZhQJWDug9GhEB">
              Riksdagen ställer sig bakom det som anförs i motionen om att
              förbättra den utsatta situationen för kommunernas alkoholhandläggare
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-DwsuLkhZMD3kLbmownpk88">
            Motivering
          </head>
          <p xml:id="i-4ogjg1bRmxF1T7UyXW7eDx">
            Det finns i Sverige idag restauranger som i olika utsträckning
            har kopplingar till den organiserade brottsligheten. Gängkriminella
            söker sig också gärna till krogmiljön, som blir ett slags vardagsrum
            där de kan visa sina pengar och sin makt. Denna typ av gäng ska
            inte ha en fristad någonstans och myndigheternas kontroll över
            restaurangbranschen måste därför vara strikt.
          </p>
          <p xml:id="i-2kZQUGapSM3VF8oZJi7uTA">
            Kommunerna beviljar serveringstillstånd samt utövar tillsyn över
            att restaurangerna följer tillståndsvillkoren och alkohollagstiftningen.
            Kommunernas räddningstjänst ska övervaka att restaurangerna lever
            upp till brandsäkerhetskraven. Skatteverket har ansvar för att
            kontrollera att restaurangerna följer skattelagstiftningen. Polisen
            ska säkerställa att ordningen upprätthålls på restaurangerna.
            Således är många såväl kommunala som statliga myndigheter inblandade
            och kan verka för att brottslig verksamhet förhindras inom restaurangnäringen.
          </p>
          <p xml:id="i-JsbkHH7y15jdejgYFbAAqu">
            Att den grova organiserade brottsligheten gjort intrång i krogbranschen
            är oroande, till exempel då den opererar med obehagliga metoder
            såsom olaga hot och utpressning. Alkoholhandläggarna är i dessa
            sammanhang en ofta särskilt utsatt grupp och det förekommer att
            de utsätts för allvarliga kriminella påtryckningar för att de
            ska fatta beslut som gynnar en viss restaurang. Kommunerna ger
            sina alkoholhandläggare viss utbildning i hur de ska arbeta, men
            frågan är om denna typ av standardiserade utbildningsaktiviteter
            kan möta de krav på kunskap som ställs för att upprätthålla motstånd
            mot den organiserade brottsligheten. Det förefaller rimligt att
            polisen och andra statliga myndigheter med särskild kompetens
            att bekämpa grov organiserad brottslighet ges utrymme att bättre
            stödja alkoholhandläggarnas arbete tillsammans med kommunerna
            än som är fallet idag. Också länsstyrelserna borde i än högre
            grad än idag ge kommunerna stöd i arbetet med att förebygga att
            alkoholhandläggarna råkar illa ut till följd av organiserad brottslighet
            i krogbranschen.
          </p>
          <p xml:id="i-AKgyjBRwZRWkHU4S4SWUXu">
            Också mot bakgrund av en omfattande alkoholsmuggling till vårt
            land, välorganiserad av kriminella nätverk, vore det av stor vikt
            om olika centrala aktörer vid sidan av kommunerna kunde ge ökat
            stöd till alkoholhandläggarnas viktiga arbete. Med stor säkerhet
            hamnar en del av den olagligt införda alkoholen på mindre nogräknade
            krögares restauranger. Ovetande restaurangbesökare kan på så vis
            exponeras för olaglig alkohol som, i värsta fall, dessutom kan
            vara av undermålig kvalitet och utsätta personerna för hälsorisker.
            Exempelvis tullen och ansvariga för folkhälsoarbetet på central
            myndighetsnivå borde därför också bättre än idag ges möjligheter
            att samverka med alkoholhandläggarnas huvudmän, det vill säga
            kommunerna.
          </p>
          <p xml:id="i-SaMBqBM31uvNxupPnKmCsb">
            Mot bakgrund av ovanstående resonemang menade vi i en motion
            förra året att man också ska erbjuda alkoholhandläggarna förstärkt
            utbildning och andra resurser de kan behöva för att lättare kunna
            avslöja om insmugglad alkohol förekommer på en viss restaurang
            eller inte, och känna till de hälsorisker som i så fall kan vara
            förknippat med detta.
          </p>
          <p xml:id="i-GExP4RKXr1a5ce2oAsaSTp">
            Vid behandling av motionen uttalade utskottet att ”Enligt uppgift
            från en tjänsteman vid Folkhälsomyndigheten har myndigheten bedömt
            att den inte har i uppdrag att förse länsstyrelser eller kommuner
            med basutbildningar i tobaks- och alkohollagstiftning. Myndigheten
            genomför däremot utbildningar kopplade till framtagen tillsynsvägledning,
            t.ex. i samband med nya föreskrifter, vilket är en del i myndighetens
            roll som tillsynsvägledande myndighet. De tillgängliga utbildningar
            som specifikt rör alkohol- och tobakstillsyn är de som privata
            aktörer kan erbjuda.” Med detta uttalande avslog man sedan motionen
            utan vidare motivering än att ”Något initiativ med anledning av
            motion 2014/15:2879 (M) är inte nödvändigt”.
          </p>
          <p xml:id="i-CACqxvSCmp9XSGR3cfjsPn">
            Den organiserade brottsligheten håller på att bli ett allt större
            problem i vårt land. Det är viktigt att inte förminska den utsatta
            situation som viktiga myndighetspersoner som exempelvis de kommunala
            alkoholhandläggarna kommit att hamna i. Vi har därför i år utvecklat
            vårt resonemang och våra förslag.
          </p>
          <p xml:id="i-E1916NcQYV2aFnTUyvFtsS">
            Vi vidhåller, inte minst på grund av den organiserade brottslighetens
            utveckling på alkoholområdet, att ytterligare ansträngningar behöver
            göras för att förbättra den inte sällan utsatta situation som
            kommunernas alkoholhandläggare idag befinner sig i. Vi vill därför
            att utskottet med bifall av denna motion ger regeringen det tillkänna.
          </p>
        </div>
        <div type="motSignatures">
          <list>
            <item xml:id="i-SwcVH7BHsbgBrmU3DyfaLA">
              Finn Bengtsson (M)
            </item>
            <item xml:id="i-GX8fXh5teqLpoRfaQnx2vV">
              Andreas Norlén (M)
            </item>
          </list>
        </div>
      </div>
    </body>
  </text>
</TEI>
