<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00223">
  <teiHeader>
    <fileDesc>
      <titleStmt>
        <title>Insatser i Afghanistan</title>
        <author corresp="i-BUYvEhrSc9gnHcd6iS4eDJ">av Allan Widman (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Insatser i Afghanistan</title>
          <idno type="rdwebb">GW02U223</idno>
          <rs type="number">U223</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U223/text</ref>
          <ref type="dokument_url_html">http://data.riksdagen.se/dokument/GW02U223</ref>
          <ref type="dokumentstatus_url_xml">http://data.riksdagen.se/dokumentstatus/GW02U223</ref>
          <ref type="doc">http://data.riksdagen.se/fil/59EDC0B5-6E23-48A4-9BC0-9F751B1C5C8C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LA286rkrqAocmvGuN9pa2p" type="signed"/>
        <correspContext corresp="i-LA286rkrqAocmvGuN9pa2p">
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-83vJKbbGqWUtsUWabLG5CM" type="numbering">
          <date when="2008-10-06"/>
        </correspAction>
        <correspAction xml:id="i-3mjMfwAZmewZbMNnxDG8bj" type="submission">
          <date when="2008-10-01"/>
        </correspAction>
        <correspAction xml:id="i-6FNyZgrJsYMeTdovTJA5U2" type="transfer">
          <date when="2008-10-01"/>
        </correspAction>
        <correspAction xml:id="i-STawceE8QQoVUQbufKXHXi" type="assigned"/>
        <correspContext corresp="i-STawceE8QQoVUQbufKXHXi">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-GHPKfMzk5JoKTHURcSRijC">
            Förslag till riksdagsbeslut
          </head>
          <p xml:id="i-9KxoZrgchnwdbry1nbxjuJ">
            Riksdagen tillkännager för regeringen som sin mening vad som
            anförs i motionen om samordning av de svenska insatserna i Afghanistan.
          </p>
        </div>
        <div type="motContent">
          <head xml:id="i-Tif2K7T2PerYxGRVbEsgFD" type="h1">
            Motivering
          </head>
          <p xml:id="i-SrhCwec1aiqFexve5EYXSC">
            Sedan våren 2006 har Sverige ansvar för säkerhet och utveckling
            i fyra provinser i norra Afghanistan. Utvecklingen eller återuppbyggnaden
            faller naturligtvis till stor del på de biståndsorganisationer,
            offentliga och enskilda, som verkar inom området och vars verksamhet
            beror av att säkerheten upprätthålls. Till en del är dock ansvaret
            för utvecklingen mer direkt länkat till den svenska närvaron.
            Det gäller t.ex. utbildningen av afghansk polis och militär, men
            även stöd till politiska och juridiska institutioner.
          </p>
          <p xml:id="i-HGBEtH9Fo4g9tbZQU3EVfv">
            Till följd av de arbetsuppgifter som åvilar Sverige i provinserna
            finns inte enbart militär personal på plats. En liten del utgörs
            av svenska rådgivare från polisen, Utrikesdepartementet och biståndsorganet
            Sida. Hur ledningsförhållandena ser ut för den samlade svenska
            personalen framstår som osäkert. Till följd av att de anställda
            i Försvarsmakten utgör mer än 95 procent av den samlade personalen
            blir ofta bilden att den militäre chefen är den ytterst ansvarige.
            Å andra sidan är naturligtvis inte personalen från andra myndigheter
            underställd honom eller henne.
          </p>
          <p xml:id="i-NAVxAS76VGaShj5R4QPPY9">
            Svenska myndigheter har sedan länge en stark och konstitutionellt
            grundad självständighet, både i förhållande till andra myndigheter
            och till regering och riksdag. Att ändra detta är kanske varken
            politiskt önskvärt eller ens möjligt. Men när Sverige som land
            behöver arbeta med den dubbla utmaningen att, inom en fredsfrämjande
            insats, skapa både säkerhet och utveckling synes samordningsproblem
            uppstå i operationsområdet och i stödet hemifrån.
          </p>
          <p xml:id="i-BNKSNUCWY8hVUGu3DS4M7u">
            I operationsområdet har Sverige haft påtagliga svårigheter att
            rekrytera civil personal till de rådgivande befattningarna. Under
            långa tider har det funnits vakanser och ibland ingen alls som
            svarat för t.ex. biståndsrådgivning. Afghanistan är naturligtvis
            en i förhållande till Sverige farlig och besvärlig plats att verka
            i. Samtidigt kan rekryteringssvårigheterna också till del bottna
            i att de civila befattningarna är få, att den uniformerade personalen
            har en mycket stark dominans och i att uppgiften primärt framstår
            som militär.
          </p>
          <p xml:id="i-3VmH7bze5q4ynd6q7uZQbm">
            Framgången med den sammansatta uppgiften att skapa säkerhet och
            utveckling ställer höga krav på att myndigheternas ansträngningar
            samordnas. Det gäller både på plats i Afghanistan och ifråga om
            planering, stöd och ledning hemifrån.
          </p>
          <p xml:id="i-VL5SVaNroGPgRmeoGxoXh1">
            Jämfört med andra delar av Afghanistan framstår säkerhetsläget
            i de provinser där Sverige arbetar som förhållandevis gott. Men
            om inte en ekonomisk och social utveckling följer, och den inhemska
            befolkningen får ett hopp om en bättre framtid för sig och sina
            efterkommande, kan detta komma att förändras.
          </p>
          <p xml:id="i-8wKN1w2orF5yMphPZZNXvK">
            För att åstadkomma en bättre samordning i operationsområdet bör
            regeringen utse en civil chef för den samlade svenska insatsen
            i de fyra provinserna. En sådan ordning betonar en tyngdpunktsförskjutning
            mot utvecklingsarbetet och att den militära insatsen, låt vara
            numerärt dominerande, bara är en del av denna insats. Det skulle
            också leda till en mer sammanhållen ledning och kanske underlätta
            rekryteringen till de civila befattningarna.
          </p>
          <p xml:id="i-RSRprUdSrWYTronvhWkxCK">
            I Sverige bör samtliga myndigheter som stödjer insatsen i Afghanistan
            samverka kring denna uppgift. Det handlar om att identifiera problemområden,
            upptäcka samordningsfördelar och medverka till en helhetssyn kring
            den svenska närvaron. Regeringen bör därför inrätta ett samverkansråd
            som regelbundet sammanträder för att öka genomslaget av Sveriges
            ansträngningar. Även enskilda organisationer verksamma i Afghanistan
            bör kunna medverka i samverkansrådet.
          </p>
          <p xml:id="i-BGCVYQTyJGenbv5mkxpTgL">
            Den svenska målsättningen är naturligtvis att så snart möjligt
            kunna överlämna ansvaret för de fyra provinserna till de afghanska
            myndigheterna. Även med bättre samordning och ökad målmedvetenhet
            kräver detta ett långsiktigt engagemang.
          </p>
        </div>
        <div type="motSignatures">
          <list>
            <item xml:id="i-UyiED5Tz9BKtCjk5dXi7ea" who="i-BUYvEhrSc9gnHcd6iS4eDJ">
              Allan Widman (fp)
            </item>
          </list>
        </div>
      </div>
    </body>
  </text>
</TEI>
