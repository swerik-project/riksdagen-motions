<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-FiU-00243">
  <teiHeader>
    <fileDesc>
      <titleStmt>
        <title>Investeringar för fler jobb och bättre välfärd</title>
        <author corresp="i-HpwkrkkrFd1MRPixHrr8q1">av Lars Ohly m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Investeringar för fler jobb och bättre välfärd</title>
          <idno type="rdwebb">GZ02Fi243</idno>
          <rs type="number">Fi243</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GZ02Fi243/text</ref>
          <ref type="dokument_url_html">http://data.riksdagen.se/dokument/GZ02Fi243</ref>
          <ref type="dokumentstatus_url_xml">http://data.riksdagen.se/dokumentstatus/GZ02Fi243</ref>
          <ref type="doc">http://data.riksdagen.se/fil/BF1B5CB5-708F-456D-B079-EE4EEF3FC9EE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LkL9Q8ZiRDS8V1xm1gv8pJ" type="signed"/>
        <correspContext corresp="i-LkL9Q8ZiRDS8V1xm1gv8pJ">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-8pBthE51yABQZDkMD8V5Gu" type="submission">
          <date when="2011-10-05"/>
        </correspAction>
        <correspAction xml:id="i-Pk1QTYfAAaDwv95MbkQWqt" type="transfer">
          <date when="2011-10-05"/>
        </correspAction>
        <correspAction xml:id="i-HJp7EzbFsXPW3RF3kWjUW3" type="assigned"/>
        <correspContext corresp="i-HJp7EzbFsXPW3RF3kWjUW3">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-RJm7NWr5ewr8QCcjtYyPDF">
            1 Sammanfattning
          </head>
          <p xml:id="i-DwgF8yRdsSKg6GSFxbdzPM">
            Sverige har bland de starkaste statsfinanserna i världen. Ändå
            har massarbetslösheten blivit vardag i Sverige samtidigt som ojämlikheten
            breder ut sig alltmer.
          </p>
          <p xml:id="i-AxZYbrg5DyuEm88qTSAFYJ">
            Det är tid för investeringar i fler jobb och bättre välfärd och
            då behövs en ny politisk färdriktning. Det behövs breda samhällsnyttiga
            investeringar för att bygga samhället starkt och jämlikt samt
            för att öka jämställdheten. Rättvisa är produktivt, och ekonomisk
            jämlikhet är en framgångsfaktor för ett lands hela utveckling.
            Med Vänsterpartiets budgetalternativ skapar vi 125 000 nya jobb
            och utbildningsplatser redan 2012, vilket skapar möjligheter till
            egenförsörjning, delaktighet och framtidstro. Det är att ta ansvar.
          </p>
          <p xml:id="i-JGgHPXxECTqfqY1EsPm5cH">
            Vi vill investera i bättre kvalitet i skolan, förskolan, äldreomsorgen
            och sjukvården. Vi vill värdesäkra statsbidragen till kommunerna
            både för att garantera välfärdens kvalitet och för att skapa fler
            arbetstillfällen. På så sätt förbättras också kvinnors levnadsvillkor.
            Regeringens politik har uppmuntrat riskkapitalbolag att köpa upp
            tidigare gemensamma välfärdsverksamheter och dessa de gör i dag
            stora vinster på svensk hälso- och sjukvård. Vänsterpartiet anser
            att svenska folkets skattepengar ska användas till bättre skolor,
            sjukhus och bibliotek, inte till vinster för riskkapitalbolagens
            ägare. Vi menar att det ska vara förbjudet att driva välfärdsverksamheter
            i bolagsform med vinst som drivkraft. Vi vill återförsäkra alla
            de som utförsäkrats av regeringens försämringar i sjukförsäkringen
            och föreslår också ett höjt tak. Vi föreslår en individualiserad
            föräldraförsäkring för ett jämställt föräldraansvar och för att
            stärka kvinnors ställning på arbetsmarknaden. Vi återupprättar
            arbetslöshetsförsäkringen genom bl.a. sänkt avgift, höjt tak och
            en förstärkt grundförsäkring.
          </p>
          <p xml:id="i-KRTJq3YobTBXX6WLPkWaKs">
            Förslag som gör Sverige bättre:
          </p>
          <list style="ul">
            <item xml:id="i-7dqGec4CZRi4NnKtVqUDY3">
              Vi genomför en rejäl satsning på mer personal och utbildning
              inom äldreomsorgen. Äldreomsorgen behöver byggas ut och förbättras.
              Vår satsning ger 2 500 fler anställda per år.
            </item>
            <item xml:id="i-BW2B6fsrcQ8UT8dkmsv7xh">
              I stället för mer pengar i krogägarnas plånböcker satsar vi på
              en generationsväxling på arbetsmarknaden. Genom satsningar på
              lärlingsanställningar i bristyrken, traineeprogram i offentlig
              sektor och omsorgsjobb skapas 25 000 jobb. Samtidigt tas äldre
              anställdas kompetens till vara.
            </item>
            <item xml:id="i-BB7WRjUgfAxUAQ3CTc1QTM">
              Sverige ska vara en ledande industrination. Vänsterpartiet vill
              införa en riskkapitalfond för hållbar industriell utveckling och
              avsätter särskilda medel för att stödja innovationer och utveckling
              inom mindre företag. Vi föreslår ett skatteavdrag för forskning
              och utveckling. Vi avsätter också särskilda medel för att stödja
              branschprogram inom exempelvis vindkrafts- och besöksnäringen.
            </item>
            <item xml:id="i-Bvc1eZHhQ8z58FRkfW6ET2">
              Byggandet av hyresrätter behöver öka till 20 000 om året. Därför
              inför vi ett investeringsstöd. Vi genomför en omfattande upprustningssatsning
              på miljonprogrammen och på välfärdslokaler som skolor, förskolor
              och äldreboenden. Tillgängligheten förbättras genom ett särskilt
              investeringsstöd.
            </item>
            <item xml:id="i-QU1d2qcJSy4M6KhD4X4zLZ">
              Genom våra satsningar på kraftigt ökad kapacitet på järnvägen
              kan förseningar på allvar minskas för både människor och gods.
              Vi presenterar också en rad förslag för att öka resandet med kollektivtrafik.
              Genom dessa satsningar skapar vi många nya jobb.
            </item>
            <item xml:id="i-RL6nU9z9139G65zNarFDRt">
              Vi vill genomföra en miljardsatsning på gröna jobb för miljön
              och klimatet. Vi investerar i ett nytt klimatprogram med stöd
              till kommuner, landsting och företag för att bygga ut vind- och
              solkraft. Vi föreslår ett avdrag för energieffektivisering av
              småhus och ett stöd för konvertering till solenergi och direktverkande
              el.
            </item>
            <item xml:id="i-PiGFEZvbco2tJZVSbY1Fd">
              Vi vill höja kvaliteten i skolan, förskolan, äldreomsorgen och
              sjukvården genom att anställa mer personal och öka anslagen. Genom
              att värdesäkra statsbidragen till kommunerna skapas ett ekonomiskt
              utrymme för fler arbetstillfällen och bättre kvalitet.
            </item>
            <item xml:id="i-MmPbJgD4pEJYzL7cc6Sjxa">
              Vi presenterar en miljardsatsning på förebyggande arbetet för
              ökad hälsa, vi inför en vårdplatsgaranti och en satsning på betald
              specialistutbildning för sjuksköterskor.
            </item>
            <item xml:id="i-AcqppWNbFRA3oP7uSFbUZA">
              Vi föreslår en skolmiljard som riktas särskilt till skolor där
              behoven är som störst. Vi gör en stor satsning för att alla ska
              ha rätt till gymnasieutbildning innan de fyller 25 år och vi gör
              en stor satsning på att minska barngruppernas storlek i fritids
              och genom fler anställda. Vi höjer studiemedlen.
            </item>
            <item xml:id="i-QzNFQFugHSWx1gh357UM1p">
              Vi vill skapa ett arbetsliv där fler får plats. Vi vill avveckla
              tvångsarbetet i regeringens fas 3. I stället vill vi genomföra
              en bred satsning på övergångsjobb, utbildningsplatser och arbetsmarknadspolitiska
              åtgärder som leder till jobb och som rustar människor med kunskap.
            </item>
            <item xml:id="i-HLrH8hdXi185UWpskFgeLc">
              Vi vill också avskaffa RUT-avdraget och i stället förbättra vardagen
              för alla dem som arbetar kvällar, nätter och helger genom att
              lägga pengarna på 15 000 platser inom barnomsorg på obekväm arbetstid.
            </item>
          </list>
          <p xml:id="i-8UojxssE2aqj9bVV47dtcj">
            I motsättning till dessa reformer står regeringens ensidiga skattesänkarpolitik.
            Med regeringens politik har den privata konsumtionen tillåtits
            att öka på bekostnad av investeringar i skola, sjukvård och äldreomsorg.
            I och med detta minskar möjligheterna att satsa på en bättre och
            utbyggd välfärd och en rättvis fördelning av ekonomiska resurser.
            Vi ser hur ojämlikheten breder ut sig, hur inkomstskillnaderna
            ökar och hur samhället dras isär.
          </p>
          <p xml:id="i-GRMPw94hXRQHW61B7SB5FC">
            Målsättningen med Vänsterpartiets skattepolitik är att få fler
            människor i arbete, trygga välfärden, öka jämlikheten och jämställdheten
            och skapa förutsättningar för en hållbar utveckling. Då behövs
            större skatteintäkter än i dag. Men vi vet att viljan att betala
            skatt är god om det finns en tydlig koppling till satsningar på
            exempelvis sjukvård, skola och äldreomsorg.
          </p>
          <p xml:id="i-ULJaHcYmTWbbN8b46M8p86">
            Det är dags nu att öka jämlikheten och bygga ut välfärden. Vänsterpartiet
            tar därför steg mot ett skattesystem byggt på principen skatt
            efter bärkraft. Alla som har en arbetsinkomst under 28 000 kr
            kommer att betala lika mycket skatt som i dag, de som tjänar något
            däröver får betala lite mer i skatt medan de som tjänar 50 000
            eller mer får avstå de inkomstskattesänkningar de fått av regeringen.
          </p>
        </div>
        <div xml:id="i-AyheRHt9WMeapFerHxWmZR" type="TOC">
          <head xml:id="i-CS7ANbwusW56AqHdodGZHy">
            2 Innehållsförteckning
          </head>
          <list>
            <item>
              1 Sammanfattning 1
            </item>
            <item>
              2 Innehållsförteckning 4
            </item>
            <item>
              4 Förslag till riksdagsbeslut 6
            </item>
            <item>
              5 Det ekonomiska läget och regeringens ekonomiska politik 6
            </item>
            <item>
              5.1 Det globala konjunkturläget 6
            </item>
            <item>
              5.2 Svensk ekonomi 8
            </item>
            <item>
              5.2.1 Regeringens passivitet är inte att ta ansvar 9
            </item>
            <item>
              5.2.2 Regeringens misslyckade jobbpolitik 11
            </item>
            <item>
              5.2.3 Långtidsarbetslösheten biter sig fast 13
            </item>
            <item>
              5.2.4 Ökad ojämlikhet 15
            </item>
            <item>
              5.2.5 Ökade inkomstklyftor mellan kvinnor och män 16
            </item>
            <item>
              5.2.6 Regeringens politik ökar segregation och utestängning 17
            </item>
            <item>
              5.2.7 Besparingar och privatiseringar i välfärden 18
            </item>
            <item>
              6 Vänsterpartiets förslag för investeringar i fler jobb och stärkt
              välfärd 19
            </item>
            <item>
              6.1 Riktlinjer för den ekonomiska politiken 19
            </item>
            <item>
              6.1.1 Stärk kommunsektorn 20
            </item>
            <item>
              6.1.2 Bättre kvalitet i välfärden 22
            </item>
            <item>
              6.1.3 Satsningar på äldreomsorgen 24
            </item>
            <item>
              6.1.4 Rättvisa pensioner 25
            </item>
            <item>
              6.1.5 En mänsklig sjukförsäkring 26
            </item>
            <item>
              6.1.6 Satsningar för en likvärdig utbildning 27
            </item>
            <item>
              6.2 Investeringar i jobb och grön omställning 29
            </item>
            <item>
              6.2.1 Bygg bort bostadsbristen 29
            </item>
            <item>
              6.2.2 Investeringar i grön infrastruktur och grön teknik 30
            </item>
            <item>
              6.2.3 En innovationspolitisk strategi 32
            </item>
            <item>
              6.2.4 Ställ om samhället för ökad miljörättvisa 34
            </item>
            <item>
              6.3 Investeringar i ett hållbart arbetsliv med plats för fler
              36
            </item>
            <item>
              6.3.1 Investera i utbildning för jobb 36
            </item>
            <item>
              6.3.2 En effektiv arbetsförmedling och en aktiv arbetsmarknadspolitik
              37
            </item>
            <item>
              6.3.3 Arbetsmiljö 40
            </item>
            <item>
              6.3.4 Allmän och solidariskt finansierad arbetslöshetsförsäkring
              40
            </item>
            <item>
              6.3.5 Ett jämställt arbetsliv fritt från diskriminering 42
            </item>
            <item>
              6.4 Rättvisa skatter 42
            </item>
            <item>
              6.4.1 Målsättningen med skattepolitiken 42
            </item>
            <item>
              6.4.2 Inkomstskatter 43
            </item>
            <item>
              6.4.3 Socialavgifter m.m. 45
            </item>
            <item>
              6.4.4 Företagsskattefrågor 46
            </item>
            <item>
              6.4.5 Kapital- och egendomsskatter 47
            </item>
            <item>
              6.4.6 Punktskatter på alkohol och tobak 48
            </item>
            <item>
              6.4.7 Skatter som styrmedel i miljöpolitiken gröna skatter 48
            </item>
            <item>
              7 Finansiellt sparande och jobbeffekter 49
            </item>
            <item>
              8 Vänsterpartiets förslag till inkomstförändringar 50
            </item>
            <item>
              9 Utgiftsramar och fördelning av utgifter i statsbudgeten 51
            </item>
            <item>
              9.1 Utgiftsområde 1 52
            </item>
            <item>
              9.2 Utgiftsområde 2 52
            </item>
            <item>
              9.3 Utgiftsområde 3 53
            </item>
            <item>
              9.4 Utgiftsområde 4 53
            </item>
            <item>
              9.5 Utgiftsområde 5 53
            </item>
            <item>
              9.6 Utgiftsområde 6 53
            </item>
            <item>
              9.7 Utgiftsområde 7 54
            </item>
            <item>
              9.8 Utgiftsområde 8 54
            </item>
            <item>
              9.9 Utgiftsområde 9 54
            </item>
            <item>
              9.10 Utgiftsområde 10 55
            </item>
            <item>
              9.11 Utgiftsområde 11 55
            </item>
            <item>
              9.12 Utgiftsområde 12 55
            </item>
            <item>
              9.13 Utgiftsområde 13 56
            </item>
            <item>
              9.14 Utgiftsområde 14 56
            </item>
            <item>
              9.15 Utgiftsområde 15 57
            </item>
            <item>
              9.16 Utgiftsområde 16 57
            </item>
            <item>
              9.17 Utgiftsområde 17 58
            </item>
            <item>
              9.18 Utgiftsområde 18 59
            </item>
            <item>
              9.19 Utgiftsområde 19 59
            </item>
            <item>
              9.20 Utgiftsområde 20 59
            </item>
            <item>
              9.21 Utgiftsområde 21 60
            </item>
            <item>
              9.22 Utgiftsområde 22 60
            </item>
            <item>
              9.23 Utgiftsområde 23 61
            </item>
            <item>
              9.24 Utgiftsområde 24 61
            </item>
            <item>
              9.25 Utgiftsområde 25 61
            </item>
            <item>
              10 Bilaga 1 Statsbudgetens inkomster 62
            </item>
          </list>
        </div>
        <div type="motProposal" subtype="förslag">
          <head xml:id="i-GtizmgLyPbHF2As5tWRBAJ">
            3 Förslag till riksdagsbeslut
          </head>
          <list style="ol">
            <item xml:id="i-UEeYEvCVX1dYMagKDEaenm">
              Riksdagen beslutar att godkänna inriktningen på den ekonomiska
              politiken och budgetpolitiken (avsnitt 59 i motionen).
            </item>
            <item xml:id="i-Ks5LhKDKo6UCq6u8ozKryc">
              Riksdagen tillkännager för regeringen som sin mening vad som
              anförs i motionen om inriktningen av skattepolitiken (avsnitt
              5.4 i motionen).
            </item>
            <item xml:id="i-33ejYY3pkVsXSVrDanDuZS">
              Riksdagen godkänner statsbudgetens inkomster i enlighet med bilaga
              1 i motionen.
            </item>
            <item xml:id="i-SD2eZ88XkgL7WknVUWnd3F">
              Riksdagen beslutar om fördelning av utgifter på utgiftsområden
              för 2012 i enlighet med tabell 7 i avsnitt 8 i motionen.
            </item>
            <item xml:id="i-JaSVGCs4TrJBx8Yq8Qi3nk">
              Riksdagen beslutar om den preliminära fördelningen av utgifter
              på utgiftsområden för 2013 och 2014 i enlighet med tabell 7 i
              avsnitt 8 i motionen.
            </item>
            <item xml:id="i-MJH8wSm8mHt9J5w8mUTCLi">
              Riksdagen beslutar att avslå regeringens förslag att fastställa
              utgiftstaket för staten inklusive ålderspensionssystemet vid sidan
              av statens budget till 1 084 miljarder kronor för 2012 (avsnitt
              4.5.1 i propositionen).
            </item>
            <item xml:id="i-TPK3irmLregLPLPToYd67C">
              Riksdagen beslutar att avslå regeringens förslag att fastställa
              utgiftstaket för staten inklusive ålderspensionssystemet vid sidan
              av statens budget till 1 123 miljarder för 2015 (avsnitt 4.5.2
              i propositionen).
            </item>
            <item xml:id="i-6z1ybKazpySGBSo8BRGHkL">
              Riksdagen tillkännager för regeringen som sin mening vad som
              anförs i motionen om förbud mot att driva välfärdsverksamhet i
              bolagsform med vinst som drivkraft.
            </item>
          </list>
        </div>
        <div type="motContent">
          <head xml:id="i-VEkXPUDk4CLUgQ1P77mexN" type="h1">
            4 Det ekonomiska läget och regeringens ekonomiska politik
          </head>
          <head xml:id="i-Nv8MR74ekA6CsJGUYsQ2mw" type="h2">
            4.1 Det globala konjunkturläget
          </head>
          <p xml:id="i-GihzrwXDuHjGbBPakLHijG">
            Sommarens och höstens finansiella turbulens innebär att finans-
            och eurokrisen har gått in i en ny fas. Den finansiella turbulensen
            utlöstes i månadsskiftet juli/augusti av reviderade tillväxtsiffror
            för den amerikanska ekonomin. Strax därefter kom ytterligare en
            rad negativa siffror bl.a. i en global undersökning av inköpschefers
            planer som indikerade en betydande avmattning av den ekonomiska
            återhämtningen. Under sommaren löpte också förhandlingarna om
            att höja USA:s skuldtak och de budgetbesparingar som den amerikanska
            kongressen hade kopplat till frågan om skuldtaket. Till slut lyckades
            kongressen enas om höjt skuldtak, men den process som föregick
            beslutet visade på ett dysfunktionellt politiskt system och ingav
            knappast förtroende hos marknadens aktörer. Därpå följde ratinginstitutet
            Standard &amp; Poor's tveksamma nedgradering av USA:s kreditvärdighet.
          </p>
          <p xml:id="i-Tcgsc51qxA8TuutJePBykx">
            Sammantaget resulterade dessa händelser i kraftiga börsfall världen
            över. De negativa tillväxtprognoserna medförde också att räntan
            på flera sydeuropeiska länders statspapper steg till ohållbara
            nivåer. Turbulens visar på det kapitalistiska systemets brister
            och har inneburit att såväl Italien som Spanien på allvar har
            dragits med i den europeiska skuldkrisen. Den ekonomiska krisen
            i valutaunionen är en skuldkris i så motto att räntorna på flera
            länders statsobligationer har skjutit i höjden och att vissa länder,
            framför allt Grekland, har betydande statsfinansiella problem.
            Men i sammanhanget är det viktigt att slå fast att de svaga statsfinanserna
            i huvudsak är ett resultat av krisen, inte dess bakomliggande
            orsak. De statsfinansiella problem som flera av valutaområdets
            länder drabbats av är framför allt en konsekvens av den globala
            finanskrisen 20072009, obalanser i det privata sparandet inom
            valutaunionen, den gemensamma penning- och valutapolitiken samt
            inhemska fastighets- och bankkriser. Utan möjligheten till självständig
            valutapolitik har flera sydeuropeiska länder fått se sin konkurrenskraft
            urholkad till följd av skillnader i produktivitetstillväxt bland
            valutaunionens länder. Detta har bidragit till stora underskott
            i bytesbalanserna och i de offentliga finanserna.
          </p>
          <p xml:id="i-QLDRw9oVCGwGqaxMvVrnBB">
            Euron har förstärkt och cementerat krisen. EU:s svar har varit
            ensidig nyliberal politik: tillfälliga lån med hög ränta, krav
            på utförsäljningar av statlig egendom, privatiseringar, nedskärningar
            och en centralisering av makten. Detta förstärks också genom de
            s.k. 6-packen sex lagförslag om ekonomisk styrning och social
            samordning som tillkommit för att EU ska kunna styra medlemsländernas
            ekonomiska politik i eurokrisens skugga.
          </p>
          <p xml:id="i-HJHa6MSGK3WjzBLWFVrAuB">
            De åtgärder och förslag som vidtagits och presenterats under
            sommaren nytt stödpaket till Grekland, nya verktyg för EFSF (European
            Financial Stability Facility), Merkels och Sarkozys förslag om
            ytterligare stärkt samordning, Europeiska centralbankens (ECB)
            köp av italienska och spanska statspapper har dock inte lyckats
            vända den negativa spiralen. På senare tid har flera ledande europeiska
            politiker föreslagit att eurozonen borde införa gemensamma statsobligationer
            (s.k. eurobonds). Den tyska regeringens starka motstånd ser dock
            ut att i dagsläget sätta stopp för dessa förslag. 1 Den pågående
            eurokrisen och de förslag som diskuteras tycks bekräfta vad många
            kritiker till valutaunionen tidigare har framfört, nämligen att
            det inte går att ha en gemensam penning- och valutapolitik utan
            gemensam finanspolitik, vilket var en av anledningarna till att
            Vänsterpartiet var och är motståndare till valutaunionen. Vänsterpartiet
            röstade nej i folkomröstningen om EMU för att värna demokrati
            och ansvarstagande. Det vi nu ser ske i samband med finanskrisen
            visar på att våra farhågor har besannats.
          </p>
          <p xml:id="i-182QsZgq4ZkWyLqyrzZFUE">
            Som nämnts ovan har tillväxtutsikterna i USA kraftigt reviderats
            ned under sommaren. De tecken i våras som tydde på en vändning
            på den amerikanska arbetsmarknaden har helt kommit på skam. Börsfallet
            och den svaga bostads- och arbetsmarknaden håller tillbaka den
            privata konsumtionen. Detta sker samtidigt som den offentliga
            konsumtionen sjunker bl.a. som ett resultat av att det stimulanspaket
            som sjösattes efter finanskrisen nu fasas ut. Standard &amp; Poors
            nedgradering av USA:s kreditvärdighet har därtill sänkt de amerikanska
            hushållens och företagens tillförsikt beträffande den ekonomiska
            utvecklingen. Däremot tycks inte nedgraderingen ha påverkat marknadens
            förtroende för USA:s möjligheter att finansiera sin statsskuld.
            Räntorna på tioåriga amerikanska statsobligationer har i stället
            fortsatt att sjunka och befinner sig i skrivande stund t.o.m.
            under 2-procentsnivån . Men de extremt låga räntorna på amerikanska
            statspapper är inte enbart ett uttryck för en amerikansk styrkeposition,
            de signalerar samtidigt investerares pessimistiska syn på framtiden
            och en extrem riskaversion.
          </p>
          <p xml:id="i-8WvLhD68oHoAy7Cc8B68nU">
            Den nuvarande situationen med skuldtyngda stater, hög arbetslöshet
            och svag efterfrågan samt en alltjämt sårbar banksektor riskerar
            att skapa en negativ självförstärkande spiral. USA och Storbritannien
            borde utnyttja det finanspolitiska utrymme som de låga räntorna
            på deras statsobligationer innebär till finanspolitiska stimulanser
            på kort sikt, parallellt med åtaganden om betydande budgetkonsolidering
            på lång sikt, vilket i USA:s fall måste innefatta relativt stora
            skattehöjningar. Det största problemet i världsekonomin i dag
            är inte höga statsskulder utan svag efterfrågan, hög arbetslöshet
            och globala sparandeobalanser. Enligt samma synsätt borde därför
            också de länder i Nordeuropa som har starka offentliga finanser
            och stora överskott i bytesbalanserna motverka den svaga efterfrågan
            med expansiv finanspolitik.
          </p>
          <p xml:id="i-5ggepRsZQUTzhR2mDcTeEg">
            De länder i Europa som är låsta av valutaunionens gemensamma
            penning- och valutapolitik och som har statsfinansiella problem
            med höga statsskulder och/eller stora underskott samtidigt som
            räntorna på deras statsobligationer är höga har förmodligen inget
            annat val än att även på kort sikt genomföra budgetkonsolideringar.
            Sammantaget innebär de ekonomiska problemen och den politiska
            handlingsförlamningen att USA samt flera länder inom euroområdet
            på allvar löper risk att hamna i en japansk situation med låg
            tillväxt under en lång period och kvardröjande statsfinansiella
            problem.
          </p>
          <p xml:id="i-GcNy3vwAN7d2LWwsBPgWZ8">
            En av få ljuspunkter i det globala konjunkturläget är att den
            ekonomiska tillväxten i tillväxtländer som Kina, Indien och Brasilien
            fortsatt är tämligen stark. Dock börjar resursutnyttjandet i dessa
            länder bli något ansträngt, vilket bl.a. avspeglas i stigande
            inflation, vilket tyder på att det kommer att ske en viss avmattning
            i den ekonomiska aktiviteten i dessa länder under de närmaste
            åren.
          </p>
          <head xml:id="i-KevD2gZ63KeMPyGQ9UDgHM" type="h2">
            4.2 Svensk ekonomi
          </head>
          <p xml:id="i-9BufwH8L6giFj2LbbNM1HR">
            Den svenska ekonomin utvecklades starkt under 2010 och under
            de två första kvartalen innevarande år. Återhämtningen beräknas
            dock avta under andra halvan av 2011 till följd av den osäkerhet
            som sommarens och höstens finansiella turbulens inneburit. Det
            försämrade globala konjunkturläget slår mot världshandeln, vilket
            drabbar Sverige som ett litet exportberoende land.
          </p>
          <p xml:id="i-ELdNwy1GBmDHKF18L4EhoU">
            Avmattningen i den ekonomiska aktiviteten slår på bred front.
            Exporttillväxten avtar och den privata konsumtionen utvecklas
            tämligen svagt. Därtill bedöms den offentliga konsumtionen i princip
            stå still under 2012 och endast växa med 0,4 procent 2013. Särskilt
            bekymmersam är utvecklingen av den kommunala konsumtionen som
            beräknas växa med endast 0,4 procent och 0,8 procent under 2012
            respektive 2013, vilket ligger långt under det historiska genomsnittet
            (19802005) på 1,4 procent. Den svaga kommunala konsumtionstillväxten
            kommer att leda till betydande besparingar i kommunernas vilket
            kommer att förstärka konjunkturavmattningen.
          </p>
          <head xml:id="i-2g6VZfUnKXmnTtmn4M5Bm4" type="h3">
            4.2.1 Regeringens passivitet är inte att ta ansvar
          </head>
          <p xml:id="i-Xc5QM9mQ69PE9NPSVieG4y">
            Läget på arbetsmarknaden är för närvarande mycket bekymmersamt.
            Arbetslösheten uppgår för närvarande till 7,4 procent 2 och regeringens
            bedömning i budgetpropositionen är att den kommer att öka till
            7,8 procent under nästa år. Särskilt problematisk är den höga
            långtidsarbetslösheten som bitit sig fast på nivåer klart över
            30 procent. 3 Mot denna bakgrund får den närapå totala frånvaron
            av förslag för att stimulera ekonomin och sänka arbetslösheten
            anses som synnerligen anmärkningsvärt. Regeringen har tidigare
            gjort gällande att jobbskatteavdragen är de reformer som har störst
            sysselsättningseffekter. Att regeringen i det här läget avstår
            från att genomföra huvudnumret i sin jobbsatsning, det femte jobbskatteavdraget,
            måste tolkas som att regeringen inte längre tror på sin egen jobbpolitik.
          </p>
          <p xml:id="i-WQiLH49bPMaohW82Cvp6uK">
            Förutsättningarna för regeringen att föra en mer expansiv finanspolitik
            är annars mycket goda. De offentliga finanserna är mycket starka
            och regeringen redovisar ett strukturellt sparande på 2,0 och
            2,4 procent av BNP för 2012 respektive 2013, vilket utifrån överskottsmålet
            indikerar ett outnyttjat reformutrymme på 35 respektive 51 miljarder
            kronor (se vidare faktaruta i slutet av detta avsnitt).
          </p>
          <p xml:id="i-MR3TFWZCu6SAB2SCdkkqi6">
            Regeringen borde använda betydande delar av detta reformutrymme
            för investeringar i infrastruktur, energieffektiviseringar, renoveringar
            av skolor och sjukhus, bostadsbyggande med mera. Dessa investeringar
            stärker Sveriges långsiktiga tillväxtförmåga samtidigt som de
            håller uppe efterfrågan på kort sikt.
          </p>
          <p xml:id="i-9hpU9YNXAGmpfUzdJuTiat">
            Konjunkturinstitutet (KI) har rekommenderat regeringen att lägga
            30 miljarder kronor i ofinansierade reformer för 2012, vilket
            kan jämföras med regeringens satsningar på 15,3 miljarder kronor.
            Konjunkturinstitutet är i sin augustiprognos mycket tydlig med
            att priset för denna passivitet är högre arbetslöshet och lägre
            tillväxt. 4 Regeringen gör därmed om misstagen från finanskrisen,
            då den passiva finanspolitiken, som kritiserades av bl.a. Konjunkturinstitutet,
            Finanspolitiska rådet och en rad olika ekonomer, resulterade i
            att tusentals personer i onödan slogs ut i långtidsarbetslöshet.
            5
          </p>
          <p xml:id="i-EyV5RmUkvJt1Ff5NkdBBSG">
            Av regeringens satsningar på 15,3 miljarder kronor går 5,4 miljarder,
            dvs. 35 procent av vad de nya förslagen sammantaget kostar, till
            sänkt restaurangmoms. Stödet för att denna förhållandevis dyra
            åtgärd leder till nya jobb är mycket svagt. I Finland har man
            sänkt momsen på såväl restaurang- som frisörverksamhet och befintliga
            utvärderingar av dessa reformer tyder på att sysselsättningseffekterna
            är mycket små, om ens några. 6 I stället för sänkt krogmoms presenterar
            Vänsterpartiet i denna motion ett treårigt generationsväxlingsprogram,
            vilket vi utvecklar under avsnitt 5.3.2.2.
          </p>
          <head xml:id="i-CXkFNFD1njv3zDuuvfkLLx" type="h1">
            Faktaruta: Regeringen och reformutrymmet
          </head>
          <p xml:id="i-A4NM354hRmewxpzKYnyMRA">
            Den budgetpolitiska restriktion som bestämmer reformutrymmet
            är överskottsmålet. Överskottsmålet innebär att den offentliga
            sektorns finansiella sparande ska uppgå till 1 procent av BNP
            över en konjunkturcykel. För att finanspolitiken ska anses ligga
            i linje med överskottsmålet ska det strukturella sparandet i normalfallet
            ligga nära 1 procent av BNP. Det strukturella sparandet fås genom
            att det finansiella sparandet rensas från konjunktureffekter och
            engångshändelser. För att justera det finansiella sparandet för
            konjunkturläget använder regeringen ett mått över resursutnyttjandet
            i ekonomin, det s.k. BNP-gapet. Ett negativt BNP-gap indikerar
            lediga resurser (lågkonjunktur) och ett positivt BNP-gap indikerar
            att resursutnyttjandet är ansträngt (högkonjunktur). På senare
            tid har regeringen framfört hypotesen att BNP-gapet inte behöver
            vara noll i genomsnitt över en konjunkturcykel, utan att det finns
            en tendens till att de i genomsnitt är negativa, samt att tolkningen
            av det strukturella sparandet vid avstämning mot överskottsmålet
            bör inkludera detta. Konsekvensen av detta synsätt är att det
            strukturella sparandet i normalfallet bör överstiga 1 procent
            av BNP för att finanspolitiken ska anses ligga i linje med överskottsmålet.
            Det finns flera anmärkningar mot detta resonemang. En invändning
            är att det genomsnittliga BNP-gapet inte är oberoende av den ekonomiska
            politiken. Om det finns en slagsida i stabiliseringspolitiken
            på så sätt att överhettning anses skadligare för ekonomin än perioder
            av lågt resursutnyttjande kommer detta att resultera i att BNP-gapet
            i genomsnitt blir negativt. Men detta är ju ett politikfel och
            ingen asymmetri avseende BNP-gapet över konjunkturcykeln. Men
            låt oss för sakens skull köpa regeringens resonemang att det finns
            en asymmetri beträffande BNP-gapet i just den här konjunkturcykeln
            och därmed ta fasta på Konjunkturinstitutets analys att finanspolitiken
            därför (under de närmaste åren) bör inriktas mot ett strukturellt
            sparande på 1,5 procent av BNP. Även om man utgår från detta kriterium
            för avstämning mot överskottsmålet hamnar regeringen på ett outnyttjat
            reformutrymme på 17,5 miljarder kronor för 2012 och 33 miljarder
            kronor för 2013. Den enda rimliga slutsats man kan dra av detta
            är att det är politiska överväganden som ligger till grund för
            regeringens bedömningar av reformutrymmet.
          </p>
          <head xml:id="i-PYq1xPFLhA6Yq6kCTv3TUM" type="h3">
            4.2.2 Regeringens misslyckade jobbpolitik
          </head>
          <p xml:id="i-U9oLQFinS9wR5hAPuH7YpH">
            Regeringen har nu innehaft regeringsmakten i cirka fem år och
            dess prognoser i budgetpropositionen sträcker sig över hela den
            nuvarande mandatperioden. Det kan därför vara på sin plats att
            studera hur väl regeringen lyckats med sitt främsta löfte från
            valrörelsen 2006, nämligen att utrota massarbetslösheten.
          </p>
          <p xml:id="i-EvkA4W8R1mtnUysvBraCcM">
            I budgetpropositionen (prop. 2011/12:1) bedömer regeringen att
            arbetslösheten vid slutet av mandatperioden kommer att uppgå till
            6,6 procent. Det är exakt samma nivå på arbetslösheten som när
            regeringen tillträdde i oktober 2006. 7 Efter åtta år av borgerligt
            regeringsinnehav räknar alltså regeringen med att vi är tillbaka
            på ruta ett med en arbetslöshetsnivå som finansminister Anders
            Borg hösten 2006 beskrev som massarbetslöshet. Ett annat tydligt
            tecken på regeringens misslyckade jobbpolitik är att man inte
            lyckats pressa ned den långsiktiga strukturella arbetslösheten,
            den s.k. jämviktsarbetslösheten (se diagram 2 nedan).
          </p>
          <head xml:id="i-CZG3CfqPqXdgiaTsPnJER2" type="h1">
            Diagram 1 Öppen arbetslöshet
          </head>
          <p xml:id="i-Kk2GMhndEW4heo4SYjp3po">
            1574 år, ILO
          </p>
          <p xml:id="i-TdT4EEXxV9m8pkjghsLH3h">
            Källa: VP11 och BP12.
          </p>
          <head xml:id="i-K3aoCqQBcbqEbgY61KKLoG" type="h1">
            Diagram 2 Jämviktsarbetslöshet, ILO
          </head>
          <p xml:id="i-Ci7jyfVvw3jyGNQo5by4en">
            Källa: KI (aug. 2011).
          </p>
          <p xml:id="i-F1XDV1rX6wsYXTfEDzdRdf">
            Särskilt alarmerande är den kraftiga ökningen av gapet mellan
            mäns och kvinnors sysselsättning. Mellan januari 1994 och augusti
            2011 har gapet ökat med 144 procent (se diagram 3). Den lägre
            sysselsättningsgraden är både orsak och konsekvens av faktorer
            som den könsuppdelade arbetsmarknaden, ojämn fördelning av ansvar
            för obetalt arbete samt nedskärningarna inom den offentliga sektorn.
            Sammantaget medför sysselsättningsgapet stora skillnader i makt,
            inflytande och inkomster mellan män och kvinnor.
          </p>
          <p xml:id="i-9mg7cDpCcdyMqYvaghnBbR">
            Regeringens misslyckade jobbpolitik avspeglas också i den mycket
            höga ungdomsarbetslösheten. Trots att sysselsättningen ökade starkt
            under 2010 och första halvan av innevarande år ligger den svenska
            ungdomsarbetslösheten klart över genomsnittet inom EU, se diagram
            4 nedan.
          </p>
          <p xml:id="i-8abf2VKc8hw1QSWUvt9Gif">
            Bakom siffrorna döljer sig en allt otryggare arbetsmarknad. Mer
            än varannan arbetstagare under 25 år har en tidsbegränsad anställning
            i dag. Att varva kortare jobb och arbetslöshet och hanka sig fram
            på deltidsjobb på timmar är den otrygga tillvaro alltfler unga
            är hänvisade till. Dessutom lämnar i dag så många som var tredje
            elev gymnasiet utan fullständiga betyg. Det är ett utbildningspolitiskt
            haveri som år för år kastar ut unga i vuxenlivet utan reella möjligheter
            att hävda sig i arbetslivet. Det är denna grupp som löper störst
            risk att fastna i långtidsarbetslöshet eller helt slås ut från
            arbetsmarknaden.
          </p>
          <table>
            <row xml:id="i-LqYrKkycHJMusCG8xPcKhL">
              <cell>
                Diagram 3 Sysselsättningsgap, män/kvinnor 1664 år, månadsdata,
                trendvärden
              </cell>
            </row>
            <row xml:id="i-W1s1xeP9tzrpayWuwaNQvB"/>
            <row xml:id="i-QNhdSsFUAk5ucGGZun1bqP">
              <cell>
                Källa: SCB (AKU).
              </cell>
            </row>
          </table>
          <head xml:id="i-N1Kt9yK9v6zRyyJ8zyCs8F" type="h1">
            Diagram 4 Ungdomsarbetslöshet
          </head>
          <p xml:id="i-YaNpmXf8ED2h7LY5RXmkSh">
            Aug 2011, säsongsrensade värden
          </p>
          <table>
            <row xml:id="i-2HgjQNWfvzvAXLWy3YsRXi"/>
            <row xml:id="i-RXQRSxPSJ7yPhw1tiHnaxM">
              <cell>
                Källa: Eurostat .
              </cell>
            </row>
          </table>
          <head xml:id="i-9NQxbzyifsJteGf2Eye6He" type="h3">
            4.2.3 Långtidsarbetslösheten biter sig fast
          </head>
          <p xml:id="i-J9FRYayy67ackn3eGphU9h">
            Det största problemet på arbetsmarknaden är långtidsarbetslösheten.
            Forskning visar entydigt på ett negativt samband mellan å ena
            sidan arbetslöshetsperiodens längd och sannolikheten att finna
            ett nytt arbete. De som går arbetslösa under längre perioder förlorar
            en del av sin yrkeskompetens, och motivationen att söka nya jobb
            kan minska i takt med arbetslöshetsperiodens längd. Till detta
            kan läggas att många arbetsgivare använder personers arbetslöshetshistorik
            som ett negativt urvalskriterium vid nyanställningar.
          </p>
          <p xml:id="i-MWVtmusbQaVu9sSceioj3T">
            På tre år har antalet långtidsarbetslösa ökat med över 65 procent.
            8 Andelen långtidsarbetslösa uppgår för närvarande till hela 35,2
            procent 9 och visar inga tecken på att sjunka. Regeringens ansvar
            för denna utveckling är betydande. Trots stigande arbetslöshet
            har regeringen dragit ned på möjligheterna till omskolning och
            vidareutbildning. Antalet platser inom arbetsmarknadsutbildningen
            har minskats med 75 procent sedan regeringen tillträdde och antalet
            deltagare i den kommunala vuxenutbildningen har minskat med 18
            procent.
          </p>
          <p xml:id="i-W3kdgGH36gFnvVgDpxsFzK">
            I stället för att rusta de arbetslösa för framtidens arbetsliv
            genom satsningar på kunskapshöjande och utvecklande insatser har
            regeringen satsat stort på mer eller mindre passiva massåtgärder.
            Detta sker inte minst inom ramen för de s.k. garantierna jobb-
            och utvecklingsgarantin och jobbgaranti för ungdomar som regeringen
            infört inom ramen för arbetsmarknadspolitiken. Sedan garantierna
            infördes har antalet deltagare i dessa program i det närmaste
            exploderat. I augusti i år var cirka 90 000 personer inskrivna
            i jobb- och utvecklingsgarantin och närmare 29 000 ungdomar i
            jobbgarantin för ungdomar. För jobb- och utvecklingsgarantin innebär
            det en ökning med 1 811 procent på fyra år.
          </p>
          <table>
            <row xml:id="i-Qky14hp2Pd2YJfnHJi9ZtH">
              <cell>
                Diagram 5 Antal platser i arbetsmarknadsutbildning
              </cell>
            </row>
            <row xml:id="i-RrWqxTkF26CCnSiVb1YYUx"/>
            <row xml:id="i-GJUiPkHPUBNx6gHmjy4Sfk">
              <cell>
                Källa: Arbetsförmedlingens månadsstatistik.
              </cell>
            </row>
            <row xml:id="i-tMSw45ij69iXqhp2Mico5"/>
          </table>
          <head xml:id="i-NufjW4JroRDsRmorJjnyZH" type="h1">
            Diagram 6 Antal personer i jobb- och utvecklingsgarantin
          </head>
          <table>
            <row xml:id="i-VQVWtY6at1qwzt2J7o8TgE"/>
            <row xml:id="i-RrNFNosreetL8wCWJi1hMF">
              <cell>
                Källa: Arbetsförmedlingens månadsstatistik.
              </cell>
            </row>
          </table>
          <p xml:id="i-QD7BABxAQmFJk5GAF5hGXK">
            Tvärtemot vad namnen för garantierna indikerar garanteras deltagarna
            inte vare sig jobb eller utveckling. Enligt Arbetsförmedlingens
            statistik deltog i september 2011 endast 11 procent av dem som
            var inskrivna i jobbgarantin för unga och 11 procent av deltagarna
            i jobb- och utvecklingsgarantins fas 1 och 2 i en aktiv insats
            i form av praktik, utbildning eller stöd till start av näringsverksamhet.
            Den s.k. fas 3 i jobb- och utvecklingsgarantin har fullkomligt
            exploderat i omfång och omfattar i dag drygt 27 000 personer som
            utför arbete utan lön, anställningstrygghet eller rätt till semester.
            Det kan jämföras med de s.k. plusjobben för långtidsarbetslösa,
            vilka som mest sysselsatte 11 000 personer under 2006.
          </p>
          <p xml:id="i-8UoztmqWrhZ4j68Hyt3pjj">
            Regeringen ser emellertid inte detta som ett misslyckande. Tvärtom
            är det ett medvetet och centralt inslag i deras allmänna ekonomiska
            politik för att sätta press på de lägsta lönerna nedåt. Den bakomliggande
            tanken är att innehållet i de arbetsmarknadspolitiska programmen
            ska vara meningslöst. Syftet är att de arbetslösa ska avskräckas
            från att hamna i några av dessa program. Strategin är att denna
            avskräckningseffekt ska få de arbetslösa att sänka sina lönekrav.
            Här går en avgörande skiljelinje mellan regeringen och Vänsterpartiet
            i synen på arbetslöshetens orsaker och de åtgärder som är mest
            lämpliga för att öka sysselsättningen.
          </p>
          <head xml:id="i-HtY1Hzizm5tJHh1g4Zejpu" type="h3">
            4.2.4 Ökad ojämlikhet
          </head>
          <p xml:id="i-XUgPXTeYc1QRNP8ZBrGUN5">
            Regeringens åtgärder under den föregående mandatperioden har
            framför allt gynnat personer med relativt goda inkomster och förmögenheter.
            Slopad förmögenhets- och fastighetsskatt samt stora sänkningar
            av inkomstskatt m.m. resulterade i att den tiondel av befolkningen
            som har de högsta inkomsterna fick nästan lika mycket av regeringens
            åtgärder som de 60 procent av befolkningen som har de lägsta inkomsterna.
            Politiken har också haft en profil som tydligt missgynnar kvinnor
            56 procent av reformerna har tillfallit männen. Detta accentueras
            av att kvinnorna drabbas hårdast av de besparingar regeringen
            genomfört för att finansiera skattesänkningarna. Löneskillnaderna
            mellan könen har därtill minskat trendmässigt sedan 2005 samtidigt
            som inkomstskillnaderna har ökat.
          </p>
          <p xml:id="i-MBSLMMneH62axgPJVkNF6A">
            Regeringens klasspolitik har ökat såväl den relativa som den
            absoluta fattigdomen i Sverige. Enligt ett pm från riksdagens
            utredningstjänst beräknas antalet personer i absolut och relativ
            fattigdom ha ökat med 6,3 procent respektive 31 procent mellan
            2006 och 2011. 10
          </p>
          <p xml:id="i-N6jeGAME5s1Znh38PguNDc">
            Regeringens politik syftar till att lägga grunden för än mer
            genomgripande förändringar av samhället. På kort sikt leder de
            olika reformerna nedmonteringen av försäkringssystemen, skattesänkningarna,
            besparingarna och privatiseringarna i välfärden till att många
            individer drabbas mycket hårt, såväl ekonomiskt som socialt. Men
            den kanske allvarligaste effekten på lång sikt av detta systemskifte
            är att det skapar nya sociala, idémässiga och ekonomiska strukturer
            som undergräver medborgarnas vilja och förmåga att agera solidariskt.
          </p>
          <head xml:id="i-BTaB8iT9hf7SPqbXJurau3" type="h3">
            4.2.5 Ökade inkomstklyftor mellan kvinnor och män
          </head>
          <p xml:id="i-62UQeJc1rf7Ev4w7XvGogF">
            I jämställdhetsbilagan till budgetpropositionen 2012 konstaterar
            regeringen, precis som tidigare år, att kvinnor förvärvsarbetar
            i mindre utsträckning än män och har lägre lön än män, att kvinnor
            tar ansvar för den största delen obetalt hemarbete och att ensamstående
            kvinnor med barn har de lägsta inkomsterna. Trots en verklighetsbeskrivning
            som Vänsterpartiet i stort delar, gör regeringen inget för att
            angripa orsakerna till denna ojämlikhet. Regeringen hänvisar i
            stället huvudsakligen till jobbskatteavdraget, hushållsnära tjänster,
            jämställdhetsbonus samt de sänkta ersättningsnivåerna i arbetslöshets-
            och sjukförsäkringssystemet som framkomliga vägar för att öka
            jämställdheten mellan kvinnor och män. Jämställdhetsbonusen har
            inte lett till att fler pappor är föräldralediga, vårdnadsbidraget
            tas främst ut av kvinnor som saknar fast förankring på arbetsmarknaden,
            avdraget för hushållsnära tjänster har främst gynnat dem som redan
            har råd att betala för städhjälp, jobbskatteavdraget har främst
            gynnat de män som tjänar mest och det är främst kvinnor som drabbats
            av försämringarna i socialförsäkringssystemen och arbetslöshetsförsäkringen.
          </p>
          <p xml:id="i-Au3oTPVjqB6oEM8JxnyYJs">
            Inne i den andra mandatperioden med borgerlig regering kan vi
            alltså konstatera att Sverige inte kommit närmare utan längre
            ifrån en uppfyllelse av de jämställdhetspolitiska målen och att
            det beror på regeringens politik. Medan löneskillnaden mellan
            kvinnor och män minskade med mellan 1,7 och 3,6 procentenheter
            mellan 2005 och 2010 11 ökade inkomstskillnaden mellan könen med
            900 kronor per månad under samma period. Förklaringen är att regeringens
            skattesänkningar gynnat män mest, medan nedskärningarna i transfereringssystemen
            drabbat kvinnor hårdast. Samtidigt har regeringen låtit redan
            ekonomiskt utsatta grupper som ensamstående föräldrar och garantipensionärer,
            av vilka en majoritet är kvinnor, halka efter ekonomiskt.
          </p>
          <p xml:id="i-XMAFVDbYKiEEbg6pesYqDn">
            Andelen kvinnor som lever under den relativa fattigdomsgränsen
            har ökat med 116 000 mellan 2006 och 2011. Motsvarande siffra
            för män är 74 000. 2011 kommer 455 000 kvinnor att leva under
            fattiga förhållanden. Motsvarande siffra för män är 379 000. Cirka
            57 000 ensamstående kvinnor med barn lever under fattigdomsgränsen,
            vilket motsvarar cirka 25 procent av gruppen.
          </p>
          <head xml:id="i-S1sx6cWTbbq3UoihsUTgBF" type="h3">
            4.2.6 Regeringens politik ökar segregation och utestängning
          </head>
          <p xml:id="i-N83ZMAUqvPKhMm3633e9nQ">
            Regeringens politik ökar klyftorna. En allt större andel av landets
            fattiga har utländsk bakgrund. Konsekvenserna avspeglas tydligt
            på arbetsmarknaden och i boendet och framträder påtagligt i takt
            med att orättvisorna ökar vad gäller tillgången till välfärdstjänster
            som bra skola, sjukvård och kommunal service. När välfärden skrotas
            och privatiseringarna ökar slår det särskilt hårt mot människor
            som redan är utsatta. Samtidigt som resurser genom vårdvalsreformer
            och utförsäljning av allmännyttan dras från områden där behoven
            är som störst, inriktas regeringens politik tydligt på att stärka
            de ekonomiska förutsättningarna hos redan välbemedlade. Denna
            politik ökar grogrunden för rasism och främlingsfientlighet.
          </p>
          <p xml:id="i-PgjCLZriKb2aL4dRzYbAk">
            Regeringens jobbpolitik riskerar att leda in människor på sidospår
            bort från rätten till lika villkor på den reguljära arbetsmarknaden.
            Framväxten av en arbetsmarknad präglad av otrygga anställningar,
            svartjobb och social dumpning har en tydlig etnisk slagsida. Det
            är till dessa jobb utlandsfödda och migrantarbetare i allt högre
            grad är hänvisade. För detta bär regeringen ett stort ansvar genom
            reformer som RUT-avdraget, nya regler för arbetskraftsinvandring
            och införandet av den s.k. lex Laval.
          </p>
          <p xml:id="i-D7gwRGhCTLxXo5trDtVtZp">
            Inom skol- och utbildningspolitiken har utsorteringsmekanismerna
            blivit utmärkande för regeringens politik. De skattefinansierade
            privatskolorna, liksom de konfessionella och etniska skolorna,
            hindrar utvecklingen av skolan som en mötesplats för barn och
            elever med olika bakgrund och erfarenheter. Dessutom har detta
            kraftigt bidragit till att minska likvärdigheten, öka klassklyftorna
            och förstärka den etniska segregationen.
          </p>
          <p xml:id="i-XbYrTEH1Tz3tyCRm2Xgwxw">
            Även regeringens bostadspolitik förstärker tydligt segregation
            och utestängning. Regeringen tycks medvetet driva en politik för
            att utrota hyresrätten som boendeform och urholka allmännyttan.
            Utförsäljningarna och de bristande investeringarna i hyresrätter
            missgynnar låginkomsttagare och personer med utländsk bakgrund.
          </p>
          <head xml:id="i-GNXSmNJfmG4GwM6ejojxSb" type="h3">
            4.2.7 Besparingar och privatiseringar i välfärden
          </head>
          <p xml:id="i-E5KQVQEnjVXdPfZSjHAdLq">
            Enligt en rapport från Konjunkturinstitutet minskade den kommunfinansierade
            sysselsättningen mellan 2007 och 2010 med hela 40 000 personer
            12 . Denna utveckling är inte helt enkelt att förklara, i synnerhet
            som den kommunala konsumtionen utvecklades tämligen starkt under
            dessa år, se diagram 7 nedan.
          </p>
          <head xml:id="i-U5G19RgeHh45jSTx9adLwT" type="h1">
            Diagram 7 Kommunfinansierad sysselsättning och kommunal konsumtion
          </head>
          <p xml:id="i-LCzXpYEddRVzv7Ht7iQaTD">
            Tusental personer, konsumtion i fasta priser
          </p>
          <p xml:id="i-4WArCWvNbsstxhBDZKZnqH">
            Källa: SCB och KI, Fördjupnings-pm, nr 6, 2010.
          </p>
          <p xml:id="i-QHKGjXFo1MzY3ZgETrVdYA">
            En liten del av den minskade sysselsättningen kan förklaras genom
            ökad medelarbetstid, men den övriga nedgången är svårförklarad.
            En förklaring torde vara den ökande andelen privata utförare inom
            vård, skola och omsorg, dvs. att en allt större andel av skattepengarna
            går till privata vinster och diverse s.k. overheadkostnader.
          </p>
          <p xml:id="i-Xxtz7PmzCkKCdajNcTxu7t">
            Statiska centralbyråns (SCB) publikation Finansiärer och utförare
            inom vård, skola och omsorg 2009 innehåller uppgifter om avkastning
            m.m. inom välfärdssektorn. Kompletterande material från SCB visar
            att privata utförare inom branscherna hälso- och sjukvård, utbildning
            och omsorg hade ett sammanlagt rörelseresultat för 2009 på närmare
            12 miljarder kronor.
          </p>
          <p xml:id="i-XG4df6AGSY47x8SkjcELcg">
            Den vinst som genererats av skattemedel uppgick uppskattningsvis
            till cirka 8,1 miljarder kronor. Dessa medel skulle i stället
            för att hamna som privata vinster, i ofta mer eller mindre skattebefriade
            riskkapitalbolag, kunnat användas för att anställa cirka 20 000
            välfärdsarbetare.
          </p>
          <p xml:id="i-Y2VLPMmjR5v5msuMtruEFj">
            I sammanhanget är det också värt att notera att avkastningen
            av totalt insatt kapital dessutom är mycket högre inom den privata
            välfärdssektorn än inom näringslivet i övrigt. Avkastningen för
            privata företag inom vård, skola och omsorg ligger på 15 procent,
            vilket kan jämföras med 8 procent för alla privata företag i landet.
            13
          </p>
          <p xml:id="i-UQKFDmoD1pKfHztJAzcHJg">
            Det är lätt att se sambandet mellan de minskade resurserna till
            välfärden och det ökande sysselsättningsgapet mellan kvinnor och
            män, eftersom en hög andel av de anställda i vård och omsorg är
            kvinnor. På sikt hotar också en urholkad offentlig välfärd kvinnors
            arbetskraftsdeltagande genom att alltmer omsorgsarbete måste utföras
            oavlönat i hemmet.
          </p>
          <p xml:id="i-EtqvcPaX2PVQMkrBiYo5FJ">
            Privatiseringarna av vård, skola och omsorg urholkar välfärden
            och innebär att friska och lönsamma patienter prioriteras framför
            sjuka och olönsamma. Vänsterpartiet motsätter sig denna utveckling.
            Det ska vara förbjudet att driva välfärdsverksamhet i bolagsform
            med vinst som drivkraft. Detta bör riksdagen som sin mening ge
            regeringen till känna.
          </p>
          <head xml:id="i-Y415Rfj5AzLYDUgw4mx4Zw" type="h1">
            5 Vänsterpartiets förslag för investeringar i fler jobb och stärkt
            välfärd
          </head>
          <head xml:id="i-2xT1xrt57Uss1aV1vJJoQA" type="h2">
            5.1 Riktlinjer för den ekonomiska politiken
          </head>
          <p xml:id="i-6Ggekwe72FGSCUQ1t93bLj">
            Full sysselsättning är det överordnade målet för Vänsterpartiets
            ekonomiska politik. Arbetet är basen för välfärd och ekonomiskt
            välstånd. Egen försörjning är grunden för personlig frihet och
            självständighet.
          </p>
          <p xml:id="i-UhD4mb7EykXeFPLhp7M7Nz">
            Hög arbetslöshet innebär ökad makt för kapitalet på de arbetandes
            bekostnad. Under hot om uppsägningar kan reallönerna pressas ned,
            arbetsförhållandena försämras och anställningstryggheten luckras
            upp.
          </p>
          <p xml:id="i-7Jsn78dmJQBcoXb46woKBa">
            Den accelererande globaliseringen har inneburit ökat konkurrenstryck
            och att strukturomvandlingen i den svenska ekonomin går allt snabbare.
            Men för att vi ska kunna bejaka strukturomvandlingen krävs både
            en bra arbetslöshetsförsäkring som alla har råd med och möjligheter
            till omskolning och vidareutbildning. Därtill krävs en strategisk
            industri- och näringspolitik som identifierar och understödjer
            Sveriges komparativa fördelar i den globala ekonomin, samt betydande
            satsningar på forskning och utveckling.
          </p>
          <p xml:id="i-Uo3xBJiDgRBCzF1q28k4MR">
            Om vi inte ska konkurrera med lägre löner måste arbetskraftens
            kunskapsnivå i bred bemärkelse öka. Det behövs därför ett brett
            kunskapslyft. Först och främst måste grundskolan förbättras. Dagens
            situation med en tredjedel av eleverna som går ut gymnasiet med
            ofullständiga betyg är oacceptabel. Dessa personer löper en mycket
            stor risk att hamna i permanent utanförskap och är ett stort slöseri
            med mänskliga resurser. Den högre utbildningen måste stärkas och
            göras mer tillgänglig för alla samhällsklasser. Den eftergymnasiala
            utbildningen måste stärkas. Fler måste ges möjlighet att utbilda
            sig på universitet, högskolor, yrkeshögskolor och folkhögskolor.
            Möjligheten till vidareutbildning och omskolning under hela yrkeslivet
            måste stärkas.
          </p>
          <p xml:id="i-44ed9L9Yk8sCmLowDWYCxe">
            För att motverka den ekonomiska avmattningen och minska de svårigheter
            som följer av de nuvarande och kommande stora pensionsavgångarna,
            inte minst inom den offentliga sektorn, lägger vi i denna motion
            också fram ett förslag om ett treårigt generationsväxlingsprogram.
          </p>
          <p xml:id="i-3SNEf8HktKtGw4AvWfasSJ">
            Den svenska ekonomin präglas av hög arbetslöshet samtidigt som
            stora investeringar måste till. Det saknas inte arbetsuppgifter.
            Vi behöver investera i infrastruktur, energieffektivisering och
            ny teknik för att ställa om ekonomin i en mer klimatvänlig riktning.
            Bostadsbristen i storstäderna måste byggas bort och inom välfärden
            finns stora eftersatta behov.
          </p>
          <p xml:id="i-VdzAmirjTZtGarg2tBTQMQ">
            För ett litet exportberoende land som Sverige är starka offentliga
            finanser en förutsättning för en stabil makroekonomisk utveckling.
            De offentliga finanserna ska vara i balans över en konjunkturcykel.
            Penningpolitiken bör kompletteras med ett sysselsättningsmål för
            att främja stabiliseringspolitiken och understödja den ekonomiska
            politiken för full sysselsättning.
          </p>
          <p xml:id="i-Ni61h6oVi1KffPbDYibwJ2">
            Den ekonomiska politiken ska bidra till minskade ekonomiska och
            sociala skillnader. Ett jämlikt samhälle ökar människors reella
            frihet och valmöjligheter, vilket ökar den sociala rörligheten
            och bidrar till en mer dynamisk ekonomi. Gemensamt finansierade
            tjänster som utbildning och sjukvård som är lika för alla är helt
            avgörande för ett jämlikt samhälle och för att personer från olika
            ekonomiska och sociala bakgrunder ska kunna konkurrera på arbetsmarknaden
            på någorlunda jämlika villkor. På så sätt motverkas också grogrunden
            för rasism och främlingsfientlighet.
          </p>
          <p xml:id="i-JpvWnaS6YRsNodVHa7P4Uy">
            Att kvinnor och män har möjligheter att förvärvsarbeta och försörja
            sig på lika villkor är en grundläggande demokratifråga. Det är
            också av största vikt för en väl fungerande samhällsekonomi. Att
            stärka kvinnors ställning på arbetsmarknaden är ett centralt mål
            för vår ekonomiska politik. Stärkt rätt till fasta jobb på heltid,
            omfördelning av föräldraansvar och obetalt arbete mellan kvinnor
            och män och bättre tillgång till solidariskt finansierad barn-
            och äldreomsorg är nyckelverktyg för att nå det målet.
          </p>
          <head xml:id="i-HPhm4oK2JUNYJdMC18GkTY" type="h3">
            5.1.1 Stärk kommunsektorn
          </head>
          <p xml:id="i-XNF6Co37u6KdtiJn41bAzm">
            I samband med den ekonomiska krisen vid 1990-talets början skedde
            betydande besparingar inom den kommunala välfärdssektorn. Enligt
            en artikel i tidningen Kommunalarbetaren minskade antalet välfärdsjobb
            med över 170 000 mellan 1990 och 1997. 14 Många av de offentligt
            anställda som blev arbetslösa under 1990-talets besparingar var
            kvinnor. En stor del av dessa kom aldrig tillbaka till arbetslivet
            och drabbades av ökad ohälsa. De som blev kvar tvingades utföra
            lika många arbetsuppgifter, fast på en lägre bemanning. Detta
            ökade såväl de fysiska som psykiska påfrestningarna och utgör
            förmodligen den viktigaste förklaringen till de ökade utgifterna
            för ohälsan under 1990-talets andra hälft och en bit in på 2000-talet.
          </p>
          <p xml:id="i-X4PhxpPBeBSuepH7xPkPT4">
            Från 1998 har en viss återhämtning skett beträffande antalet
            anställda i kommunsektorn. Mellan 2000 och 2007 ökar antalet kommunfinansierade
            anställda kontinuerligt, sammantaget med cirka 95 000 personer.
            Den trend bröts abrupt mellan 2007 och 2010 då antalet sysselsatta
            sjönk med uppskattningsvis 40 000 personer.
          </p>
          <p xml:id="i-BSZdgWwaLJMneM8EoZvCkK">
            I denna motion avsätter vi betydande medel till kommunsektorn.
            Vi gör det dels genom att öka de generella statsbidragen, dels
            genom en rad olika riktade satsningar. Vi gör det för att vi menar
            att i ett rikt land som Sverige ska alla invånare garanteras en
            likvärdig och hög kvalitet på ett antal sociala tjänster som sjukvård,
            skola och barn- och äldreomsorg m.m. Dessa tjänster ska fördelas
            efter behov och finansieras solidariskt via skattsedeln. I en
            väl utbyggd välfärdsstat justeras med andra ord en del av kapitalismens
            och könsmaktsordningens orättvisor. Det senare bl.a. genom att
            en del av (mestadels) kvinnors obetalda arbete i form av att ta
            hand om barn och gamla i stället kan ersättas med professionellt
            betalt arbete.
          </p>
          <p xml:id="i-WELKWH4c1tz91bTMuA2Bjn">
            Det mest grundläggande kravet som behöver ställas för en hållbar
            välfärdsekonomi är att statsbidragen värdesäkras. Så länge statsbidragen
            till kommunerna inte räknas upp i takt med löner och andra kostnader
            ligger det en konstant press nedåt på välfärdens villkor. Vi uppskattar
            den effekten till omkring 2,5 miljarder kronor per år. Det motsvarar
            lönekostnaderna för cirka 6 000 anställda.
          </p>
          <p xml:id="i-EEtc7HCixACDhoDWda1JXz">
            I denna motion lägger vi också fram ett förslag på ett treårigt
            investeringsstöd på 3 miljarder kronor per år till kommunsektorn.
            Stödet kan som mest uppgå till 30 procent av investeringskostnaden
            och ska omfatta en investering som tidigareläggs eller annars
            riskerar att bli uppskjuten. Investeringsstödet kan användas för
            att rusta upp olika typer av offentliga lokaler, men också för
            investeringar i kommunernas försörjning av el, vatten och fjärrvärme.
            Stödet ska särskilt gå till miljö- och energieffektiviseringar.
          </p>
          <p xml:id="i-XdXDoWSD4z9qxuCPj8Gp58">
            Vi satsar dessutom 2 miljarder kronor på ett särskilt stöd för
            att öka tillgängligheten i offentliga lokaler. Se vidare avsnitt
            5.2.1.
          </p>
          <p xml:id="i-hy33RZaxMrwzXSDeA5y5h">
            Sammantaget tillför vi kommunsektorn cirka 18, 23 och 28 miljarder
            kronor mer än regeringen för åren 20122014. I tabell 1 listar
            vi några av våra större satsningar.
          </p>
          <table>
            <row xml:id="i-CRGqhqBND3KzLvsnoGbcuS">
              <cell>
                Tabell 1 Några av Vänsterpartiets större förslag till kommunsektorn,
                miljoner kronor
              </cell>
            </row>
            <row xml:id="i-MhLRM9iWnA2mkYTVBm99KU">
              <cell>
                2012
              </cell>
              <cell>
                2013
              </cell>
              <cell>
                2014
              </cell>
            </row>
            <row xml:id="i-3XxZnvJP2FXauJ1mGwpyb5">
              <cell>
                Värdesäkring generella statsbidrag
              </cell>
              <cell>
                2 500
              </cell>
              <cell>
                5 000
              </cell>
              <cell>
                7 500
              </cell>
            </row>
            <row xml:id="i-Av5zw1ySqoZ7Qtwp6D9Esi">
              <cell>
                Investeringsstöd rusta upp offentliga lokaler
              </cell>
              <cell>
                3 000
              </cell>
              <cell>
                3 000
              </cell>
              <cell>
                3 000
              </cell>
            </row>
            <row xml:id="i-EJAAnsrk7ScNYTXnShb2j7">
              <cell>
                Ökad tillgänglighet
              </cell>
              <cell>
                2 000
              </cell>
              <cell>
                2 000
              </cell>
              <cell>
                2 000
              </cell>
            </row>
            <row xml:id="i-nwLhAJbBCcVx9UFp8Hig3">
              <cell>
                Ökad bemanning i äldreomsorgen
              </cell>
              <cell>
                1 000
              </cell>
              <cell>
                2 000
              </cell>
              <cell>
                3 000
              </cell>
            </row>
            <row xml:id="i-3Lr7Fk6VxJoB1c1UisjTt9">
              <cell>
                Mindre grupper i fritids
              </cell>
              <cell>
                750
              </cell>
              <cell>
                1 500
              </cell>
              <cell>
                2 250
              </cell>
            </row>
            <row xml:id="i-QkDPPQCV2BDu4QzAmCJHc8">
              <cell>
                Ökat stöd till kollektivtrafik
              </cell>
              <cell>
                1 500
              </cell>
              <cell>
                1 500
              </cell>
              <cell>
                2 000
              </cell>
            </row>
            <row xml:id="i-XxJ8QXcYFRwg4cUohi1AaL">
              <cell>
                Barnomsorg på obekväm arbetstid
              </cell>
              <cell>
                1 610
              </cell>
              <cell>
                1 770
              </cell>
              <cell>
                1 770
              </cell>
            </row>
            <row xml:id="i-Cfem4vwnS4caj4Hh4yBfV2">
              <cell>
                Förebyggandemiljard primärvård
              </cell>
              <cell>
                1 000
              </cell>
              <cell>
                1 000
              </cell>
              <cell>
                1 000
              </cell>
            </row>
            <row xml:id="i-Ggq5TnCyqBmuh6bxk4dyxh">
              <cell>
                Klimatinvesteringsprogrammet
              </cell>
              <cell>
                1 000
              </cell>
              <cell>
                1 000
              </cell>
              <cell>
                1 000
              </cell>
            </row>
            <row xml:id="i-GPHhpCcPFGrr6AbZFCMssw">
              <cell>
                Kollektivtrafik i glesbygd
              </cell>
              <cell>
                500
              </cell>
              <cell>
                1 000
              </cell>
              <cell>
                1 000
              </cell>
            </row>
            <row xml:id="i-EEHt9tsDCgToe38bTeFfab">
              <cell>
                Skolmiljard
              </cell>
              <cell>
                1 000
              </cell>
              <cell>
                1 000
              </cell>
              <cell>
                1 000
              </cell>
            </row>
            <row xml:id="i-NnvL3psQMQXEpUUU31HKmt">
              <cell>
                Stimulansbidrag för vårdplatser
              </cell>
              <cell>
                1 000
              </cell>
              <cell>
                1 000
              </cell>
              <cell>
                1 000
              </cell>
            </row>
            <row xml:id="i-SiuUjSy8ScPK9xL2WBvRAk">
              <cell>
                Utbildningslön specialistsjuksköterskor
              </cell>
              <cell>
                910
              </cell>
              <cell>
                910
              </cell>
              <cell>
                910
              </cell>
            </row>
            <row xml:id="i-UYtKSezPVTPZsQHe9iZhag">
              <cell>
                Frukost i grundskolan
              </cell>
              <cell>
                800
              </cell>
              <cell>
                800
              </cell>
              <cell>
                800
              </cell>
            </row>
            <row xml:id="i-TtKX667bgMBeN4SkiHvHL8">
              <cell>
                Stärkt kvalitet på kommunernas flyktingmottagande
              </cell>
              <cell>
                500
              </cell>
              <cell>
                500
              </cell>
              <cell>
                500
              </cell>
            </row>
            <row xml:id="i-CzzaETzdqHjaPn8AtiVuDJ">
              <cell>
                Barnomsorg ensamstående föräldrar
              </cell>
              <cell>
                300
              </cell>
              <cell>
                300
              </cell>
              <cell>
                300
              </cell>
            </row>
          </table>
          <head xml:id="i-PJKhJL1yg1VfstqnkuYFd9" type="h3">
            5.1.2 Bättre kvalitet i välfärden
          </head>
          <p xml:id="i-WNhcRf9bpCxVduhMNKxZJV">
            Vår gemensamma välfärd finns för att säkra allas trygghet och
            öka jämlikheten. Generell välfärd innebär en solidarisk omfördelning
            av ekonomiska resurser mellan kvinnor och män, mellan lågavlönade
            och högavlönade och mellan olika perioder i våra liv. Av var och
            en efter förmåga, åt var och en efter behov ska gälla som grundläggande
            princip.
          </p>
          <p xml:id="i-HfEK4YQuGG4SXfnEu36BCo">
            Den borgerliga regeringens nedskärningspolitik har urholkat välfärden,
            vilket har lett till såväl försämringar av kvalitet och arbetsvillkor
            som ökade klyftor. Regeringen föreslår i årets budgetproposition
            höjningar av högkostnadsskyddet när det gäller besök inom hälso-
            och sjukvården och av nivåerna i högkostnadstrappan för läkemedel.
            Vänsterpartiet menar att en höjning av högkostnadsskyddet skulle
            medföra att människor med dålig ekonomi i ännu högre utsträckning
            än i dag tvingas avstå nödvändiga läkarbesök och från att hämta
            ut sin medicin samt att de klassrelaterade hälsoklyftorna ökar.
            Vänsterpartiet avvisar därför regeringens förslag.
          </p>
          <p xml:id="i-JCu3DDrhHZMeb4Ks25igjN">
            Regeringens politik har uppmuntrat riskkapitalbolag att köpa
            upp tidigare gemensamma välfärdsverksamheter och dessa gör i dag
            stora vinster på svensk hälso- och sjukvård. Vi menar att svenska
            folkets skattepengar ska användas till bättre skolor, sjukhus
            och bibliotek, inte till vinster för riskkapitalbolagens ägare.
          </p>
          <p xml:id="i-NxGfbawUqGzxSoEJqRofT">
            När den ekonomiska vinsten ökar som drivkraft inom hälso- och
            sjukvården har det förebyggande hälsoarbetet nedprioriterats.
            I och med införandet av den fria etableringsrätten och vårdvalsreformen
            har tyngdpunkten för vården blivit läkarbesöket. Det områdesansvar
            för befolkningens hälsa som primärvården tidigare hade har till
            stora delar försvunnit och med det förutsättningarna för ett bra
            folkhälsoarbete. Vi vill vända utvecklingen och gör därför en
            miljardsatsning på det förebyggande arbetet mot ohälsa.
          </p>
          <p xml:id="i-5qCh9Ftfubob1JVYmae3xc">
            Pengarna ska användas till det tvärprofessionella arbetet inom
            primärvården så att områdesansvaret kan utvecklas.
          </p>
          <p xml:id="i-UiEYdj8eZVbzpnSVGBdnR5">
            För att höja kvaliteten i vården föreslår vi också en satsning
            på betald specialistutbildning för sjuksköterskor. Det råder i
            dag stor brist på specialistutbildade sjuksköterskor och antalet
            minskar stadigt. En anledning till denna brist är att sjuksköterskor,
            till skillnad från läkare, oftast måste ta tjänstledigt med studiemedel
            för att specialisera sig. En annan anledning är den dåliga löneutvecklingen.
            En specialistsjuksköterska tjänar i genomsnitt bara 6,2 procent
            mer än en sjuksköterska. Vårt förslag innebär dels en finansiering
            av utbildningen så att sjuksköterskor kan gå utbildningen på arbetstid,
            dels en utökning av platser på utbildningarna. Sjuksköterskor
            bör erbjudas 80 procent av lönen under utbildningsperioden.
          </p>
          <p xml:id="i-PA93gVcmipaVBKzoPNitfi">
            Vänsterpartiet säger nej till regeringens ambition att alla landsting
            ska erbjuda en utökad valfrihet för den enskilde även i den specialiserade
            vården enligt lagen om valfrihet (LOV). Vi avvisar därmed regeringens
            förslag om stimulansbidrag för detta ändamål. Vi avvisar också
            regeringens anslag till prestationsbunden vårdgaranti. I stället
            föreslår vi ett stimulansbidrag på 1 miljard kronor till landstingen
            för att genomföra en vårdplatsgaranti. Det är ett stort problem
            i dag att det saknas vårdplatser, i förhållande till de medicinska
            behoven. Därför vill vi skapa incitament för att stimulera landsting
            och regioner att skapa fler vårdplatser på sjukhusen. Pengarna
            tillfaller de landsting som kan visa upp planerade satsningar
            för fler vårdplatser på sjukhusen. Landstingen medfinansierar
            satsningen med 50 procent.
          </p>
          <p xml:id="i-3BWmDkQamHP1MfsP7ae5hH">
            Upprättelseutredningen tillsattes 2010 med uppdrag att se över
            frågan om upprättelse för människor som berättat om att de som
            barn utsatts för vanvård i fosterhem och på institution. Vänsterpartiet
            har genom en överenskommelse med regeringen, Socialdemokraterna
            och Miljöpartiet slagit fast att en upprättelseprocess ska genomföras
            i form av en offentlig ursäkt, en möjlighet till ekonomisk ersättning
            och åtgärder inför framtiden i enlighet med Upprättelseutredningens
            förslag (SOU 2011:9 Barnen som samhället svek åtgärder med anledning
            av övergrepp och allvarliga försummelser i samhällsvården). Överenskommelsen
            innebär att det tillskapas en särskild möjlighet till ekonomisk
            ersättning ett enhetligt belopp om 250 000 kronor.
          </p>
          <p xml:id="i-TbG76PkKdiYQ7hzKRHq35q">
            Den psykiatriska vården och stödet till personer med psykiska
            funktionsnedsättningar måste stärkas ytterligare. Vänsterpartiet
            föreslår bl.a. att det inrättas en skötarutbildning inom ramen
            för yrkeshögskolan och att reformen med personliga ombud lagregleras.
            Vi föreslår också att de med mest omfattande psykiska funktionsnedsättningar
            ska få rätt till daglig verksamhet enligt lagen om stöd och service
            till vissa funktionshindrade (LSS).
          </p>
          <head xml:id="i-6r2D9bAw99Btf7kKnZJh6Z" type="h3">
            5.1.3 Satsningar på äldreomsorgen
          </head>
          <p xml:id="i-TctsmRZYhYNwNDfQemXrJ4">
            Äldre är inte en enhetlig grupp. Alla är unika med olika behov,
            drömmar och intressen. Vår politik tar sin utgångspunkt i att
            alla äldre själva ska få bestämma över sitt liv och sin vardag.
            Alla ska kunna styra när de ska stiga upp, lägga sig, komma utomhus,
            äta mat och göra annat som är viktigt i sitt liv. I ett välfärdsland
            ska ingen tvingas förlita sig på anhöriga för att få en god omsorg.
            När hälsan sviktar och man inte kan klara sig hemma på egen hand
            ska hemtjänsten, vården och omsorgen finnas där med hög kvalitet
            för alla.
          </p>
          <p xml:id="i-TptLNwyxM4vfa4Q5fGXz5P">
            Vänsterpartiets mål för vår framtida äldreomsorg är en solidariskt
            finansierad och jämlik äldreomsorg, baserad på de behov varje
            invid har för att kunna få bästa möjliga livskvalitet även på
            ålderns höst.
          </p>
          <p xml:id="i-C91FFrdD57q7q3qJMQnD7H">
            I dag finns det stora behov av mer personal inom äldreomsorgen.
            En förutsättning för omsorg av hög kvalitet är kontinuitet, tillräckliga
            resurser och att äldreomsorgen är en attraktiv arbetsgivare. Alltför
            många som arbetar inom äldreomsorgen saknar rätt utbildning för
            sitt arbete. Vänsterpartiet avvisar regeringens förslag om stimulansbidrag
            för att utöka användningen av LOV i äldreomsorgen.
          </p>
          <p xml:id="i-6337AArWbWCJhxJiTS395t">
            I stället gör Vänsterpartiet en stor satsning på 1 miljard kronor
            2012, 2 miljarder kronor 2013 och 3 miljarder kronor 2014 på en
            ökad bemanning i äldreomsorgen med prioritet för demensvården.
            Satsningen kommer leda till cirka 7 500 årsanställningar, där
            den största yrkesgruppen är undersköterskor.
          </p>
          <p xml:id="i-XpqG5aT72sg9xNfJc7DePZ">
            Vi satsar även 4 miljarder kronor under tio år på ett kunskapslyft
            för personalen inom äldreomsorgen. Detta innebär en utökning av
            budgetposten på 150 miljoner kronor under 2012 jämfört med det
            förslag som regeringen lagt fram. I regeringens kompetenssatsning
            ingår det pengar till ett starta-eget-bidrag. Vänsterpartiet avvisar
            den satsningen och lägger i stället 2 miljoner kronor till pensionärsorganisationer
            och 2 miljoner till anhörigorganisationer. Resten av pengarna
            går till andra satsningar inom Omsorgslyftet.
          </p>
          <p xml:id="i-FmajDye4EPwNmYs5UB8pzG">
            Vänsterpartiet avvisar regeringens satsningar på värdigt liv
            i äldreomsorgen och värdighetsgarantin och satsar i stället 180
            miljoner kronor på att äldre ska kunna få större inflytande över
            insatserna inom äldreomsorgen.
          </p>
          <p xml:id="i-UboR9sKPGDN3eE3hjDNqYF">
            Vi avsätter även stimulanspengar på 200 miljoner kronor om året
            för att få fler kommuner att göra det enklare att få hemtjänst.
            Flera kommuner har redan infört en förenklad biståndsbedömning.
            Har man överskridit en viss ålder bör man bara behöva anmäla att
            man vill ha hjälp för att få ett visst antal timmar i månaden.
            Att köpa tjänster genom RUT-avdraget är framför allt en möjlighet
            för äldre som har servicebehov, men inte omsorgsbehov. Hemtjänsten
            är både tryggare och bättre eftersom personalen har ett ansvar
            att reagera om de ser att det behövs fler insatser över tid, t.ex.
            med hygien, mat eller hjälp till läkarkontakt.
          </p>
          <p xml:id="i-P5zCF6GSQjdJjGR5nu2mGW">
            Vänsterpartiet satsar 200 miljoner kronor på ett matlyft i äldreomsorgen.
            Att äta god och näringsriktig mat är viktigt för att må bra. I
            många kommuner har hemtjänsten för flera år sedan slutat laga
            mat i hemmen. I stället levereras maten i låda. Ibland från ett
            storkök i kommunen men ofta upphandlat av ett företag och transporterat
            tvärs över Sverige. Vi anser att hemtjänsten åter ska laga mat
            i hemmet när det önskas. Självklart är det viktigt med kunskaper
            om kost och nutrition, om specialkost vid olika sjukdomar. Dietister
            och kostkonsulenter behövs i äldreomsorgen.
          </p>
          <p xml:id="i-G5H9RQsfPZ27xyFAYtQLce">
            När vi blir äldre och behöver stöd och omsorg ska vi inte behöva
            överge vårt språk och inte heller vår kultur och våra traditioner.
            Vi vill ge Socialstyrelsen i uppdrag att i samarbete med invandrarorganisationerna
            och representanter för de nationella minoritetsspråken se över
            situationen i kommunerna och ta fram modeller för hur fler äldre
            kan få omsorg på sitt eget språk.
          </p>
          <p xml:id="i-RywpQNpXUgABUhqehBi3MU">
            Äldre döva och dövblinda har på de flesta håll i landet en svår
            situation eftersom man är så få att särskilda insatser inte finns.
            Man får därför förlita sig på den vanliga vården och omsorgen,
            men får inte samma möjligheter som andra att kommunicera och ta
            del av information från det offentliga. Vi vill därför införa
            regionala vägledare samt en nationell samordnare för äldre döva
            och dövblinda.
          </p>
          <head xml:id="i-ACoAGfBw7vgrkUJ9tnGqnH" type="h3">
            5.1.4 Rättvisa pensioner
          </head>
          <p xml:id="i-BSr97rxFiorWGPsMxw7xxf">
            Det är tydligt att det nuvarande pensionssystemet inte är vare
            sig robust eller stabilt och att det kommer att fortsätta att
            urholkas. För att skapa ett rättvist och förutsägbart system som
            kan ge varje människa trygghet om att hon eller han kommer att
            kunna leva på sin pension är en ny genomgripande pensionsreform
            nödvändig. Vi anser att en sådan reform ska föregås av en parlamentarisk
            översyn och en bred och öppen samhällsdebatt. För Vänsterpartiet
            är det i samband med en sådan översyn prioriterat att skapa jämlika
            intjänanderegler, att slopa premiepensionen och att byta ut den
            s.k. bromsen mot en konstruktion där politiska beslut fattas för
            att kompensera systemet om det visar sig att pensionssystemet
            är underfinansierat.
          </p>
          <p xml:id="i-JMSFL33j2AEDcD714kTsV4">
            Vidare är det viktigt att understryka att bristerna i dagens
            pensionssystem inte kan kompenseras genom skattesänkningar. Det
            är en orimlighet i dagen skattesystem att pensioner beskattas
            hårdare än löneinkomster. Men pensionärernas ekonomi i framtiden
            avgörs inte framför allt av skatteförändringar utan av utformningen
            av pensionssystemet som sådant.
          </p>
          <p xml:id="i-YW5Kpiey6W5D6hwsGRQqrA">
            Vänsterpartiet anser att AP-fonderna ska användas för samhällsekonomiskt
            hållbara investeringar och i företag som tar långsiktigt, etiskt,
            socialt och ekologiskt ansvar. Ett starkt svenskt näringsliv förutsätter
            en aktiv och målmedveten näringspolitik. AP-fondsmedlen bör utnyttjas
            för att möjliggöra en sådan näringspolitik.
          </p>
          <p xml:id="i-6tpf2ept9T1tkkrUbiZxUf">
            Den högriskplacering som införts i Sjunde AP-fonden har fått
            till följd att fondens värde kraftigt sjunkit till följd av den
            senare tidens börsnedgångar. Vänsterpartiet menar att detta inte
            är försvarbart. De som valt att inte ta ökade risker med sitt
            pensionssparande, de s.k. icke-väljarna, har tvingats att ta särskilt
            höga risker i placeringen av sina pensionsrättigheter.
          </p>
          <p xml:id="i-CcCdgA6drR4kXdtZMXhP2p">
            För att stärka pensionärernas ekonomi föreslår Vänsterpartiet
            en höjning av garantipensionen med 150 kronor per månad och vi
            kompenserar urholkningen av pensionernas värde för dem som var
            ATP-pensionärer före 1990 genom en sexprocentig höjning.
          </p>
          <head xml:id="i-TbYTtqQcWui1kR3Wu3cY97" type="h3">
            5.1.5 En mänsklig sjukförsäkring
          </head>
          <p xml:id="i-WfggP3KN4Q23A4XTGXeKTy">
            Var och en av oss ska känna en trygghet i att vi klarar oss ekonomiskt
            om vi blir sjuka, går i pension, blir föräldrar eller förlorar
            arbetet. Genom en generell välfärd skapar vi en sådan trygghet
            för alla. Det ger en solidarisk omfördelning av resurser mellan
            kvinnor och män, mellan lågavlönade och högavlönade och mellan
            olika perioder i våra liv. Sådana trygghetssystem har ett starkt
            stöd, men när människor märker att de inte längre kan lita på
            systemet skaffar de som har råd i stället privata försäkringar.
            Dessa grupper förlorar då också intresset för att upprätthålla
            nivån på de offentliga trygghetssystemen som alla andra är beroende
            av. Det leder till sämre kvalitet, minskad ekonomisk trygghet
            och till att den generella välfärden urholkas.
          </p>
          <p xml:id="i-D5UTirQZYSuLgQnCmFUeX4">
            Regeringens attacker mot sjukförsäkringen har lett till att sjuka
            utförsäkras och vi har fått ett Sverige där sjukdom för många
            har kommit att innebära fattigdom. Eftersom kvinnor i betydligt
            högre grad än män drabbas av långvariga sjukskrivningar har försämringen
            av sjukförsäkringen framför allt lett till ökad fattigdom bland
            kvinnor. Den försämrade sjukförsäkringen har inneburit att 26
            miljarder kronor har tagits från sjuka, ungefär lika mycket som
            har gått till skattesänkningar för de rikaste 10 procenten. I
            den senare gruppen är sju av tio män, medan sju av tio av de sjukskrivna
            är kvinnor.
          </p>
          <p xml:id="i-UnxBWQ4QMybE2hWeRQZEtR">
            De kvinnor och män som drabbats av dagens system är inga enstaka
            undantag. Den skälighetsprövning som regeringen föreslår är därför
            helt otillräcklig och rättar inte till grundproblemet att fyrkantiga
            tidsgränser anses viktigare än om individen har blivit tillräckligt
            frisk för att arbeta. Utförsäkringarna måste stoppas och sjukpenningens
            bortre tidsgräns, den s.k. stupstocken, avskaffas. Det avgörande
            ska självklart vara om man är för sjuk för att arbeta eller ej.
            Den orimliga prövning mot en fiktiv arbetsmarknad som i dag sker
            efter ett halvår måste skyndsamt ändras till att gälla normalt
            förekommande arbeten, inte som i dag då man kan prövas mot fiktiva
            arbeten. Att regeringen inte följer riksdagens tillkännagivande
            om ändring av denna prövning är allvarligt.
          </p>
          <p xml:id="i-2oqrjQn4i5RnEma1QwnKax">
            Regeringens bärande idé tycks vara att sjuka ska piskas till
            att söka arbete genom att deras ekonomi körs i botten. Vänsterpartiet
            kan aldrig acceptera ett sådant synsätt. Försäkringen och dess
            villkor ska stimulera aktivitet för att ge sjukskrivna förbättrad
            arbetsförmåga. Den ska vara rymlig så att medicinska insatser,
            rehabilitering och arbetsprövning kan pågå på ett individuellt
            anpassat sätt utan att ersättningen påverkas. Individens ställning
            i rehabiliteringsprocessen måste stärkas och en rehabiliteringsombudsman
            bör övervägas. Vi vill individanpassa sjukförsäkringen så att
            man kan få ersättning i fler steg än dagens fyra. Den som arbetar
            25 procent och känner att hon eller han vill pröva att arbeta
            mer måste i dag gå upp till 50 procent, vilket kan vara ett för
            stort steg. Genom fler nivåer med mindre avstånd gör vi det lättare
            och mindre riskabelt att pröva att börja arbeta igen. Det bör
            även skapas strukturer så att arbetsgivare inte som i dag kan
            frångå sitt ansvar för att stödja den anställdes väg tillbaka
            i arbete.
          </p>
          <p xml:id="i-MqkMtVjzznFVyEjbXHzh7h">
            Det bör tydligt slås fast att det är ansvariga läkares medicinska
            bedömning som ska vara utgångspunkten för Försäkringskassans beslut.
            Individens ålder, kön och andra relevanta faktorer bör också kunna
            vägas in i besluten eftersom dessa kan påverka sjukdomens konsekvenser.
            Det bör tas fram en modell som gör det möjligt att få sjukpenning
            även under längre tid utan ständig kontroll av arbetsförmåga.
            Detta eftersom återkommande prövning för vissa grupper kan påverka
            hälsan negativt när man behöver lägga all tid och kraft på sina
            vårdkontakter och att blir frisk.
          </p>
          <p xml:id="i-6KZgAb4raZzusNLGh3Qn6u">
            I linje med regeringens syn på hur man får sjuka att återgå i
            arbete sänks i dag sjukpenningen efter ett år. Regeringen har
            även infört ett nytt sätt att beräkna föräldra- och sjukpenning
            där inte hela den sjukpenninggrundande inkomsten räknas. Vi accepterar
            inte någon av dessa sänkningar och höjer därför ersättningsnivåerna.
            Vidare har regeringen sänkt taket i både sjukpenning och tillfällig
            föräldrapenning så att färre får ersättning baserad på hela sin
            inkomst. Att hela fyra av tio löntagare i dag befinner sig över
            taket är ohållbart för oss som vill ha hög kvalitet på försäkringen.
            Taket måste därför höjas. Sjukförsäkringens karensdag bör avskaffas.
            Den gör att personer med små marginaler tvingas gå till jobbet
            även när de borde stanna hemma. Som första steg mot ett avskaffande
            vill vi ersätta den med ett karensavdrag. Detta för att hindra
            de särskilt hårda konsekvenserna för personer som har färre men
            längre arbetspass än normalt, exempelvis de med nattpass i vård
            och omsorg.
          </p>
          <p xml:id="i-9TgXR8PTMpcruAtfssw4LC">
            En fungerande socialförsäkring kräver en fungerande Försäkringskassa.
            Att fatta beslut utifrån omänskliga regler har tillsammans med
            minskade medel lett till mycket pressade förhållanden för de anställda.
            Vi vill höja anslagen så att verksamheten får bra förutsättningar
            att fungera och så att de lokala servicekontoren inte hotas.
          </p>
          <p xml:id="i-GSPWgRh9dByfLLTQT7bNQU">
            Regeringen har skärpt reglerna för sjukersättning, det som tidigare
            hette förtidspension. Numera har Sverige, tillsammans med Mexiko,
            de hårdaste kraven av alla OECD-länder för att bevilja sjukersättning.
            De hårda kraven och bristen på alternativ gör att människor som
            är för sjuka för att arbeta står utan egen försörjning. Det är
            en omänsklig ordning som måste åtgärdas. Även de som får sjuk-
            eller aktivitetsersättning har en ekonomiskt mycket svår situation
            och vi vill därför höja både ersättningsnivån och bostadstillägget.
          </p>
          <head xml:id="i-CsAxc6QQ7bKjoBCs7nxtUv" type="h3">
            5.1.6 Satsningar för en likvärdig utbildning
          </head>
          <p xml:id="i-FyXxoT42mSSoJKMUprxobe">
            Regeringens utbildningspolitik uppfyller inte kravet på likvärdighet.
            Kunskapsskillnaderna och segregationen ökar. Var tredje elev lämnar
            i dag gymnasieskolan utan fullständiga betyg. Detta innebär att
            många unga riskerar att fastna i otrygga anställningar och långtidsarbetslöshet.
          </p>
          <p xml:id="i-RC4AjCi9oGbFcmTuftcUmD">
            Elevernas bakgrund får allt större betydelse för deras prestationer
            och lärande. De internationella tester som genomförs med jämna
            mellanrum visar tydligt att svenska skolor blir sämre och sämre
            på att kompensera för elevernas skiftande förutsättningar. Målet
            att den svenska skolan ska vara likvärdig blir allt mer avlägset.
          </p>
          <p xml:id="i-6d3i1BHC6WDmFu5ysaoR9S">
            Klass, etnicitet eller kön utgör i sig inte något hinder för
            inlärning. Däremot kan olika bakgrund eller en funktionsnedsättning
            göra att det krävs olika arbetssätt för att nå målen. Skillnaderna
            i skolresultat visar att skolan fortfarande inte kompenserar tillräckligt
            för sociala skillnader eller andra bakgrundsfaktorer för eleverna.
            Undervisningen anpassas helt enkelt inte till alla elever.
          </p>
          <p xml:id="i-AkwY4WQNX6cyjf1Y1m3qcz">
            För att skolor ska kunna kompensera för dessa elevers bakgrund
            och ge dem det stöd de behöver inför Vänsterpartiet en skolmiljard
            som ska riktas direkt till de elever och de skolor, ofta i segregerade
            områden, som har de största behoven.
          </p>
          <p xml:id="i-9RpJg7LgJy1xL5eFygSqJ1">
            Pengarna, som ska fördelas av Skolverket, ska användas för att
            minska kunskapsskillnader genom att öka stödet till de elever
            och de skolor som har sämst förutsättningar att nå målen. Hänsyn
            ska t.ex. tas till elevernas klassbakgrund, föräldrarnas utbildningsnivå,
            utländsk bakgrund. Även om flickor generellt når bättre resultat
            i skolan finns det anledning att särskilt uppmärksamma och stödja
            den grupp flickor som har svårt i skolan och inte når målen så
            att de får samma stöd som pojkar i motsvarande situation.
          </p>
          <p xml:id="i-CwfRV2kBx6Wo8kW4Xtp7V9">
            Parallellt med Vänsterpartiets skolmiljard måste kommunernas
            fördelning av skolans resurser förändras. Den kommunala skolpengen
            tar inte hänsyn till elevernas olika förutsättningar och behov.
            Därför ska det införas tydliga riktlinjer för hur pengarna ska
            fördelas utifrån elevernas olika bakgrund och behov av stöd. I
            första hand ska Skolverket utfärda allmänna råd till kommunerna.
            Om det inte leder till förbättringar måste lagstiftning övervägas.
          </p>
          <p xml:id="i-5VgGxLH4Nrtr4mgRVuMu16">
            Fritidshemmen ska hålla lika hög kvalitet som skolan eftersom
            de är en del av en samlad skoldag. De flesta barn i yngre åldrar
            börjar och slutar också sin skoldag på fritidshemmet. Tyvärr vistas
            många av dem i en torftig och osäker miljö eftersom grupperna
            är för stora och för att det går cirka 30 barn på varje pedagog,
            vilket gör det i princip omöjligt att bedriva en meningsfull verksamhet.
          </p>
          <p xml:id="i-R6UWBeorQm3AeHNQ6tvFua">
            Därför vill Vänsterpartiet införa ett statligt stöd för att anställa
            fler i fritidshemmen. Villkoret för att få detta bidrag är att
            kommunen bidrar med halva kostnaden. Kostnaden för staten blir
            750 miljoner kronor, vilket blir totalt 1,5 miljarder kronor med
            kommunernas tillskott. Med hjälp av bidraget kommer personaltätheten
            att kunna öka och det blir färre än 30 barn i den genomsnittliga
            gruppen. Det innebär en bättre arbetsmiljö för både anställda
            och barn. Möjligheterna att bedriva en meningsfull verksamhet
            förbättras också, vilket är bra för barnens lärande och utveckling.
          </p>
          <p xml:id="i-HzDnZx6A9W36sos6Fz5WnQ">
            Vänsterpartiet vill göra en satsning på skolmaten genom att skolbespisningarna
            renoveras och rustas upp samt att personalen får möjlighet till
            utbildning för att utveckla sin kompetens. Alla grundskoleelever
            ska kunna få frukost i skolan.
          </p>
          <p xml:id="i-TkiTo9UT9k7Jx1Rkd3NKZN">
            Vi vill också att skolan ska kunna arbeta bättre för att skapa
            jämställdhet och att ett led i detta arbete är att erbjuda kurser
            i feministiskt självförsvar.
          </p>
          <p xml:id="i-5ZbBxEHM1mwAr9Af78L5Cr">
            Utbildningspolitiken har en central roll för att bekämpa arbetslösheten
            och öka konkurrenskraften i framtiden genom höjd kunskap och kvalitet.
            Vänsterpartiet föreslår omfattande satsningar på fler utbildningsplatser.
            Se avsnitt 5.3.
          </p>
          <p xml:id="i-AW6i4w68g6aKjvMFG58YKJ">
            Vänsterpartiet vill genomföra en höjning av studiemedlen. Kunskap
            är en demokratisk rättighet och högskoleutbildning måste därför
            vara tillgänglig för alla. För Vänsterpartiet är det en viktig
            målsättning att minska den sociala snedrekryteringen. Därför krävs
            ett studiestödssystem som ger social och ekonomisk trygghet. Bra
            ekonomiska villkor för studerande gör det också möjligt att studera
            på heltid eftersom det inte finns något behov av att arbeta vid
            sidan av studierna. Vänsterpartiet föreslår en höjning av studiemedlen
            till 9 082 kronor för fyra veckors studier. I denna summa ingår
            även en höjning av studiebidraget till 3 130 kronor för fyra veckor.
            Det högre bidraget höjer vi samtidigt till 7 266 kronor för fyra
            veckor.
          </p>
          <head xml:id="i-LoYVC8BaRSkAok58yXCxCq" type="h2">
            5.2 Investeringar i jobb och grön omställning
          </head>
          <head xml:id="i-TsQ4LnZ8bEVBRRr6z45RHr" type="h3">
            5.2.1 Bygg bort bostadsbristen
          </head>
          <p xml:id="i-5nQoL6nq4kpq9rxn8oxEya">
            Sverige behöver en ny bostadspolitik med tydliga och starka ambitioner.
            Alla människor, inte bara de med särskilt goda ekonomiska förutsättningar,
            ska ha möjlighet att leva i bra bostäder till rimliga kostnader
            i en trygg boendemiljö. Hyresrätten är därför av en särskilt viktig
            betydelse. Alla billiga hyresrätter behövs, de ska inte dras undan
            hyresmarknaden genom ombildningar till bostadsrätter.
          </p>
          <p xml:id="i-HAZFRrZQugsiQkU9Nzp7qd">
            I dag råder bostadsbrist i 120 av landets kommuner och i alla
            större städer i Sverige. 248 000 unga vuxna saknar eget boende.
            Vänsterpartiet vill möta bostadsbristen genom ett ökat bostadsbyggande.
            Genom investeringar i nyproduktion och upprustning av bostäder
            skapas också samhällsnyttiga jobb.
          </p>
          <p xml:id="i-4iuHNSfhRmdzKsmDuJBLbt">
            Vänsterpartiets mål är att det ska byggas 40 000 bostäder om
            året varav en majoritet ska vara hyresrätter. Vi vill därför utforma
            ett statligt stöd för att stimulera ökat bostadsbyggande med inriktning
            mot hyresrätter till rimliga kostnader och med miljövänlig teknik.
            Stödet ska riktas mot tillväxtorter och orter där bristen på ändamålsenliga
            och efterfrågade bostäder är särskilt stor. Även kooperativa hyresrätter
            omfattas av stödet. Vänsterpartiet satsar 3 miljarder kronor på
            ett sådant investeringsstöd.
          </p>
          <p xml:id="i-S7DQxzG6QxHFpFCCud74N">
            Vi vill också genomföra en miljardsatsning till miljonprogrammen
            genom att upprusta befintliga lägenheter. Vi satsar 3 miljarder
            kronor på att införa ett nytt upprustningsprogram till flerfamiljshus.
            Ungefär 300 000 av beståndet inom allmännyttan i miljonprogramsområdena
            är i behov av upprustning inom de närmaste åren. Vi vill skapa
            förutsättningar för att landets hyresgäster ska kunna bo i moderna,
            funktionella lägenheter med ökad tillgänglighet och med låg energiförbrukning
            samt låga koldioxidutsläpp. Hyresfastigheter och bostadsrättsföreningar
            är i dag undantagna från regeringens ROT-program. Med vårt stöd
            skulle 60 000 hyreslägenheter kunna totalrenoveras per år. Ett
            särskilt demokratikriterium ska finnas. Detta för att säkerställa
            att upprustningen sker i nära samråd med de boende. En demokratiplan
            ska upprättas och en konsekvensanalys göras av hur den valda upprustningen
            påverkar de boendes besittningsskydd och reella möjligheter att
            bo kvar.
          </p>
          <p xml:id="i-FSqdVqMxskHorKVUpdnZwX">
            Vi investerar också 300 miljoner kronor i ett avdrag för energiomställning
            av småhus. Cirka 45 procent av Sveriges lägenheter är i formen
            av småhus. Det finns omkring en halv miljon villor i Sverige som
            byggdes på 1970-talet. Genom att genomföra nödvändiga renoveringar
            kan stora energibesparingar göras samtidigt som det medför sänkta
            kostnader för de boende. Satsningen innebär också arbetstillfällen
            över hela landet.
          </p>
          <p xml:id="i-4TZiQe5xji1fdpKcxnQYRi">
            Vi satsar också 3 miljarder kronor på ett särskilt stöd till
            upprustning av välfärdslokaler. Stödet är riktat till att påbörja
            och tidigarelägga underhåll av och investeringar i välfärdslokaler
            som skolor, förskolor eller äldreboenden i kommunal eller landstingsägd
            regi. Det finns många skolor och förskolor som är stort i behov
            av att rustas för att klara den verksamhet som bedrivs och för
            att ge barn och anställda bra villkor i sin vardag. Många äldreboenden
            är i stort behov av ombyggnation.
          </p>
          <p xml:id="i-DXHY6vnrREHzQxhmZGwS2V">
            Det är hög tid att hela samhället görs tillgängligt för alla
            medborgare. Bristande tillgänglighet ska skrivas in i diskrimineringslagstiftningen
            och resurser satsas på att bygga bort hinder i offentliga miljöer.
            Vi avsätter därför 2 miljarder kronor för att bygga bort hinder
            i offentliga lokaler och affärslokaler som restauranger och butiker.
          </p>
          <p xml:id="i-6Uc6s79bhL5cKnWp9YBKkv">
            Vi vill också att alla kommuner ska vara skyldiga att i egen
            regi, eller genom regional samverkan, ordna en bostadsförmedling
            som är transparent, förmedlar de flesta såväl allmännyttiga som
            privata lägenheter och som fördelar lägenheter enligt turordning
            samt enligt social och medicinsk förtur.
          </p>
          <p xml:id="i-384t9ZD5NWgXtMqHF1EFEo">
            Den kommunala bostadsförsörjningslagen behöver också förtydligas
            så att en bättre genomlysning sker av hur kommunerna uppfyller
            sitt ansvar att tillgodose alla kommunens invånare med ett bra
            boende.
          </p>
          <head xml:id="i-XNGDaAin6zK6JB3e49joiC" type="h3">
            5.2.2 Investeringar i grön infrastruktur och grön teknik
          </head>
          <p xml:id="i-JrYayHgodfvdYRE32fDXgK">
            Satsning på grön infrastruktur, alltså kollektivtrafik, järnväg,
            vindkraft och solenergi, bidrar till att nå miljö- och klimatmål.
            Att vi investerar i långsiktigt hållbara system är också nödvändigt
            för att Sverige ska fungera. Mer grön infrastruktur skapar även
            nya viktiga arbetstillfällen.
          </p>
          <head xml:id="i-2VmCuVN383GbK2ceQgQccQ" type="h4">
            5.2.2.1 Investeringar i järnväg och kollektivtrafik
          </head>
          <p xml:id="i-j48ZLFM5ipVjAJzHYGtGs">
            Det krävs en rad åtgärder inom järnväg och kollektivtrafik för
            att skapa fler arbetstillfällen, förbättra transporterna och minska
            miljöpåverkan.
          </p>
          <p xml:id="i-GDrCv52Aqv7Yg8RhxcVxa">
            För det första måste det ske en dramatisk minskning av alla tågförseningar
            genom att tågkapaciteten ökas. De senaste två åren har tågkaoset
            varit värre än någonsin. Människor har fått vänta i kyla och vind
            och försenats till arbete och studier. Även företag och godstransporter
            har drabbats hårt. Samtidigt är vi i ett läge där vi av miljö-
            och klimatskäl mer än någonsin behöver öka järnvägssatsningarna.
            Vänsterpartiet anser att den nationella miljö- och klimatpolitiken
            ska skapa sådana förutsättningar att människor kan färdas med
            hållbara transporter samt att fler företag kan frakta sina varor
            med en godstrafik som minimerar utsläpp och ger svensk industri
            ökad konkurrenskraft med snabba, leveranssäkra transporter. Men
            regeringen agerar tvärtom. Regeringens låga ambitioner för de
            kommande tio åren kommer inte att minska tågförseningarna. Detta
            trots att fler måste åka tåg om vi ska minska klimatpåverkan.
          </p>
          <p xml:id="i-BfdJ3meQdbwB7eRD1FUAMn">
            Regeringen föreslår en väg- och järnvägsatsning som innebär en
            tillfällig anslagshöjning till underhåll inom järnväg med 1,8
            miljarder kronor 2012 och 2013. Vänsterpartiet välkomnar regeringens
            underhållssatsning på infrastruktur som också är en bra investering
            för att skapa nya jobb. Men järnvägens problem är större än så
            och kräver långsiktiga lösningar. Då räcker det inte att tillfälligt
            anslå mer pengar. Dessa tillfälliga nivåhöjningar bör permanentas
            och höjas.
          </p>
          <p xml:id="i-7ozahpDmVzPjZ23yaKiHRT">
            Regeringen satsar dessutom inte alls på nyinvesteringar. Vänsterpartiet
            menar att detta är en allvarlig brist när allt visar på att vi
            måste bygga fler spår. Vi avsätter därför 2 miljarder kronor år
            2012, 4,5 miljarder år 2013 och 11,4 miljarder år 2014 mer än
            regeringen på nyinvesteringar i järnväg. Satsningen motsvarar
            drygt 17 000 nya jobb.
          </p>
          <p xml:id="i-RN43mETujJKAJuRa6p99M3">
            Vänsterpartiet vill på allvar minska förseningar för gods och
            människor genom att kraftigt öka kapaciteten på järnvägen. Vårt
            första delmål är att minska tågförseningarna med 50 procent och
            öka godskapaciteten med 50 procent. Därför vill vi ha en kontinuerlig
            och kraftig höjning av banunderhållet, rusta upp de lågtrafikerade
            banorna och öka investeringarna i nya järnvägar. En viktig förutsättning
            för att gynna investeringar är att budgetlagen medger lånefinansiering
            och att det införs en statlig investeringsbudget som möjliggör
            avskrivningar över investeringens livslängd.
          </p>
          <p xml:id="i-3E1oSBUt4kzVUh8etMSNzi">
            Transportsektorn ökar fortfarande sina utsläpp av fossila växthusgaser,
            och detta i sådan utsträckning att det med råge förtar minskningen
            inom andra samhällssektorer. Vi vill därför införa en avståndsbaserad
            vägslitageavgift på lastbilstransporter genom en s.k. kilometerskatt
            för tunga lastbilar senast 2014 för att styra om till att minska
            vägtransportvolymerna och minska utsläppen.
          </p>
          <p xml:id="i-DkqsTnrUNh5igTYmdFKttn">
            Vidare vill vi se fler och bättre kollektiva resor. Andelen resor
            med kollektivtrafiken måste fördubblas fram till 2020. Privatbilismens
            ökningstakt måste avstanna och helst minska, inte minst i våra
            tätorter. Då krävs en väl utbyggd, tillgänglig, prisvärd och väl
            fungerande kollektivtrafik för alla, både i storstad och i glesbygd.
            Kollektivtrafik, som ofta utgörs av busstrafik, är mer miljövänlig
            och trafiksäker och en förstärkt kollektivtrafik ökar jämlikheten
            genom att pensionärer, ungdomar och andra med låga inkomster gynnas.
          </p>
          <head xml:id="i-DMCJknMFzs9fKkX9x3ECsW" type="h4">
            5.2.2.2 Grönt jobbpaket för miljön och klimatet
          </head>
          <p xml:id="i-XuP3CpguwKC9w7hdVhXePf">
            Sverige behöver en genomgående grön omställning för ett bättre
            klimat och en bättre miljö. Vänsterpartiet satsar därför 7,5 miljarder
            kronor de kommande tre åren på hållbara investeringar som gör
            Sverige mer energieffektivt, med en påskyndad övergång till förnybara
            energislag. Insatserna får positiva återverkningar på sysselsättningen
            och kommer att skapa arbetstillfällen, i hela landet, både på
            kort och längre sikt. Genom att fokusera på stimulans av förnybara
            energislag, inklusive forskning och utveckling, lägger vi också
            grunden till ett innovationsklimat som kommer att tjäna Sverige
            och dess konkurrenskraft väl. Med våra satsningar skapar vi ungefär
            5 000 nya jobb.
          </p>
          <p xml:id="i-SkdXBPLajj7cHt5j7ksUGN">
            Vi investerar 1 miljard kronor per år i ett nytt klimatprogram
            med syfte att minska utsläppen av växthusgaser och energianvändningen
            samt skapa nya jobb, klimatjobb. Stödet ska kunna sökas av kommuner,
            landsting och företag. Stödet ska bl.a. gå till utbyggnad av biogas,
            installation av fjärrvärme, övergång till biobränslen, energieffektivisering,
            klimatanpassningsåtgärder och klimatinformation för en hållbarare
            livsstil. Klimatprogrammen ska bidra till minskade utsläpp av
            växthusgaser och utveckling av ny grön teknik. Stödet ska riktas
            till de samhällsekonomiskt mest lönsamma projekten och syfta till
            att skapa nya jobb. Tidigare erfarenheter visar att satsningar
            på miljö och klimat kan minska utsläppen kraftigt. Sveriges Kommuner
            och Landsting har efterfrågat nya klimatinvesteringssatsningar.
            Vår bedömning är att utsläppen kunna minskas med en knapp miljon
            ton med vår satsning.
          </p>
          <p xml:id="i-9rKjmnhiFoZFrsZqKBjive">
            Vi investerar också 600 miljoner kronor per år i vindkraft på
            land och till havs. Det finns utmärkta förutsättningar för en
            fortsatt utbyggnad av vindkraft i Sverige. Utbyggnadstakten kan
            öka. Vindkraften är redan i dag en fullt fungerande energikälla,
            där stora tekniska landvinningar görs för var dag som går, men
            det gemensamma bör fortsätta att stimulera marknaden för en snabbare
            övergång. På teknikutvecklingsområdet har Sverige mycket goda
            förutsättningar att hävda sig, vilket är en långsiktig, jobbskapande
            åtgärd.
          </p>
          <p xml:id="i-VKy7bj31u4RF9m6qF5sAqY">
            Vidare satsar vi sammanlagt 1,5 miljarder kronor 20122014 på
            stöd för konvertering från direktverkande el och installation
            av solenergi. Det finns fortfarande många hushåll i Sverige som
            har el som sin främsta källa till uppvärmning. Det stöd för konvertering
            som funnits har fasats ut, trots att det alltjämt finns ett stort
            behov av fortsatt omställning. Samtidigt upptäcker fler och fler
            solenergins fördelar, både för uppvärmning och som elkälla. Genom
            att stimulera exempelvis installationen av solpaneler skapar vi
            förutsättningar för en utökad användning av solen som energikälla.
            Effekterna på sysselsättningen är också påtagliga, från produktions-
            till installationsledet. På forsknings- och innovationsområdet
            finns det redan i dag företag i Sverige som ligger i framkant.
          </p>
          <p xml:id="i-57eB23ahGjbTk7cRnutuEb">
            Vi föreslår också en ny form av avdrag för energieffektivisering
            av småhus. De största klimat- och miljövinsterna är kopplade till
            energieffektivisering. Cirka 45 procent av Sveriges lägenheter
            är i formen av småhus. Det finns omkring en halv miljon villor
            i Sverige som byggdes på 1970-talet. Genom att bl.a. byta fönster
            och dörrar och förbättra isolering finns en stor potential till
            energibesparingar. Detta gynnar miljön och klimatet, samtidigt
            som det också medför sänkta kostnader för de boende eftersom energikonsumtionen
            minskar. Satsningen innebär att arbetstillfällen skapas över hela
            landet.
          </p>
          <head xml:id="i-PoCKZttXWoogSspknM8yNH" type="h3">
            5.2.3 En innovationspolitisk strategi
          </head>
          <p xml:id="i-4cUZpsUXMfqK884Y9FaHQA">
            För Vänsterpartiet är frågan om full sysselsättning en prioriterad
            fråga. Det handlar om var de nya jobben ska utvecklas i den globaliserade
            ekonomin, och hur framtidens välfärd och välstånd ska byggas.
            Det är inte genom låga löner Sverige ska konkurrera utan genom
            innovationer och nytänkande, som omsätts i nya produkter eller
            tjänster.
          </p>
          <p xml:id="i-MwpUdPDE83dAebFFyXUxpi">
            Vänsterpartiet avsätter 2 miljarder kronor i en riskkapitalfond
            för hållbar industriell utveckling med inriktning mot minskad
            resursanvändning och energiförbrukning och i syfte att driva på
            för nya tekniska lösningar. Fokus ligger dels på kommersialisering
            av forskningsresultat, dels på testbäddar och demonstrationsanläggningar.
          </p>
          <p xml:id="i-KY8uZGGjuaJRFP7QbTZ3tZ">
            Tillgång på material, energi, kunskap och kapital är en grundförutsättning
            för en industrination. I en värld där tillgången på råvaror blir
            allt knappare och miljöutmaningarna allt större blir innovationer
            och produkter med högre förädlingsvärden och lägre resursförbrukning
            allt viktigare. Det behöver bli en starkare koppling mellan forskningsutförare
            och industri. Det arbetet kommer att behöva intensifieras och
            fördjupas, samtidigt som industrin måste tillämpa mer innovationsfrämjande
            arbetssätt.
          </p>
          <p xml:id="i-ACDP7pD8f51qDLKzJ51fVj">
            Miljöanpassning kommer att bli en avgörande konkurrensfaktor
            för svensk industri. Men även funktion och pris är avgörande.
            För att stödja små och medelstora företag som arbetar på växande
            marknader för miljöteknik och produktionssystem för integrerad
            energi- och materialproduktion, behöver det skapas fler testbäddar
            och demonstrationsanläggningar med stöd av offentliga investeringar.
          </p>
          <p xml:id="i-VWa5KwZc5SFDcNGfizFNEs">
            Vänsterpartiet avsätter vidare 400 miljoner kronor för innovationsinriktade
            insatser. Innovativ upphandling innebär att det i en upphandling
            finns krav på teknikinnehåll och teknikutveckling som erfordrar
            en viss FoU-insats. Vänsterpartiet föreslår att offentliga innovationsupphandlingar
            ges en kraftfull statlig stimulans genom särskilt stöd för att
            minska riskerna som möter enskilda statliga myndigheter, landsting
            och kommuner i dessas upphandlingsprocesser och som kan hämma
            upphandlingar av innovativa lösningar. Offentliga aktörer kan
            på så sätt använda sin upphandling för att driva utvecklingen
            framåt när det gäller FoU, innovationer och teknikutveckling.
          </p>
          <p xml:id="i-85zZEQ3qdbm3XDhqbLxMSz">
            Vi vill också stärka Forska och väx-programmets möjligheter att
            finansiera projekt för att utveckla innovationsprocesser. Vi vill
            också förstärka möjligheterna till s.k. såddfinansiering för att
            särskilt stimulera innovationsprocesser i de delar av landet där
            det kan vara långa geografiska avstånd till en bank eller kreditgivare.
          </p>
          <p xml:id="i-FsvS9UAeUo7WNFujiYdUDo">
            En viktig del i en statlig näringspolitik är att behålla och
            utveckla befintliga branschprogram samt initiera och ge stöd till
            nya utvecklingsprogram för olika branscher. Vänsterpartiet avsätter
            200 miljoner kronor i detta syfte. Utformningen ska tas fram av
            parterna tillsammans med universitet och högskolor.
          </p>
          <p xml:id="i-NvQapDnBUFCckCBYu27jeE">
            Vi vill skapa gynnsamma förutsättningar för svensk vindkraftsindustri
            genom ett branschprogram som utformas i samarbete med vindkraftsindustrin.
            Vindkraftsindustrin befinner sig i början av en stark utvecklingsfas.
            Globalt kommer uppskattningsvis 800 miljarder kronor att investeras
            i vindkraft fram till 2020. I Sverige saknas renodlade vindkraftverkstillverkare
            även om det här finns ledande underleverantörer. Vänsterpartiet
            ser en gyllene chans att skapa en vindkraftsindustri i Sverige
            som kommer att innebära att många nya arbetstillfällen skapas.
          </p>
          <p xml:id="i-PRbD6joRqK4zqdHQYtcRjC">
            Vi vill även utveckla besöksnäringen genom vår satsning på branschprogram.
            Den kanske främsta tillväxtpotentialen ligger i att få hit fler
            utländska besökare, som bor på hotell, äter och dricker på restauranger,
            besöker sevärdheter och handlar lokalt. Genom att utveckla strategier
            och åtgärder för att stärka konkurrenskraften inom besöksnäringen
            kan den bidra till ökad tillväxt och fler jobb i hela landet och
            skapa goda förutsättningar för landsbygdens framtid.
          </p>
          <head xml:id="i-AVKhp5zwoCWgf37qihAsRM" type="h3">
            5.2.4 Ställ om samhället för ökad miljörättvisa
          </head>
          <p xml:id="i-RgRg85btnPLQDNbfsvcb3H">
            Klimatförändringarna är mer omfattande och sker i en snabbare
            takt än vad man tidigare har beräknat. Vänsterpartiet vill att
            Sverige ska tillhöra de ledande länderna i världen i klimatomställningen.
            I dag gör vi inte det. Många av de progressiva förslagen om att
            skärpa utsläppsmålen, öka klimatfinansieringen och ta ett större
            ansvar på hemmaplan kommer från andra länder. Vänsterpartiet tycker
            därför att det är dags att ställa om Sverige på allvar samt att
            Sverige intar tätpositionen för klimatet och planetens överlevnad.
            Sverige borde verka för att världen enas om att begränsa temperaturhöjningen
            till maximalt 1,5 grader och att stabilisera koldioxidhalten vid
            350 miljondelar (ppm). Detta medför att både Sverige och EU måste
            skärpa sina minskningsmål.
          </p>
          <p xml:id="i-W3VRBuxkLL1QPjCPRrLb2c">
            Sveriges miljö- och klimatpolitik måste också hålla sig inom
            ett rättvist miljöutrymme, dvs. den mängd resurser som vi kan
            använda utan att tvinga andra människor att använda sig av en
            mindre mängd resurser. Politik för klimaträttvisa handlar om att
            verka för goda och rättvisa levnadsförhållanden lokalt och samtidigt
            ta ansvar för klimatkonsekvenser som drabbar andra regioner eller
            länder. Vänsterpartiets förslag leder inte bara till minskade
            utsläpp och ökad hållbarhet också rättvisan ska öka. Våra förslag
            för att lösa klimat- och miljöproblemen handlar om att de som
            släpper ut mer ska ta ett större ansvar, i Sverige och internationellt.
            I ett läge av ökade utsläpp globalt sett och kraftiga förändringar
            i ekosystemen krävs storsatsningar på miljön och åtgärder för
            att minska utsläppen av fossila växthusgaser. Vi i Vänsterpartiet
            är därför djupt oroade över regeringens stora nedskärningar på
            miljö- och klimatbudgeten. Vänsterpartiet vill satsa på miljö-
            och klimatarbetet. Vår politik handlar om att minska utsläppen
            av fossila växthusgaser i Sverige med minst 45 procent till 2020
            samt att utsläppen minskat med 100 procent till 2050 i förhållande
            till 1990 års nivå.
          </p>
          <head xml:id="i-Q8bd1d5PCKXSJf5DkYg5DS" type="h4">
            5.2.4.1 Klimatbistånd
          </head>
          <p xml:id="i-3YkDLuw1s8G3q8GNkZ6K7v">
            Trots att det är den rika världen som står för den största delen
            av utsläppen, är det de fattiga som drabbas hårdast. Vänsterpartiet
            vill därför ha ett separat klimatbistånd. Det ska bestå av nya
            additionella medel. Arbetet med att möta och förebygga klimatförändringarna
            får aldrig ske på bekostnad av viktiga insatser för minskad fattigdom,
            jämställdhet etc. Drygt en tredjedel av regeringens utsläppsminskningar
            av växthusgaser uppnås genom uppköp av billiga utsläppskrediter
            i fattiga länder, s.k. Clean Development Mechanism-projekt. Regeringen
            köper sig fri från vårt historiska klimatansvar. Vänsterpartiet
            vill att alla utsläppsminskningar ska göras genom omfattande investeringar
            på hemmaplan i Sverige. Därför föreslår vi ett helt klimatpaket
            som syftar till att skynda på klimatomställningen i Sverige.
          </p>
          <p xml:id="i-GriEW1zJEbD3n9JZaAvi77">
            Vänsterpartiet vill ha ett separat klimatbistånd. Vi vill se
            ett ökat svenskt fokus på klimatbistånd, men tvärtemot regeringen
            vill vi genomföra en stor satsning på ett klimatbistånd som ligger
            utöver enprocentsmålet. På så vis undandrar vi inte resurser från
            andra viktiga områden. Vi föreslår därför att ett klimatbistånd
            införs där 0,5 miljarder kronor avsätts 2011, utöver den föreslagna
            biståndsramen. Pengarna ska användas till förebyggande klimatåtgärder.
            Detta klimatbistånd ska under 2012 öka till 1 miljard för att
            2013 uppgå till 1,5 miljarder kronor.
          </p>
          <p xml:id="i-DhyPuMEv6oeixppSdWhcqe">
            Det behövs dessutom en klimatfinansiering inom ramen för FN:s
            klimatförhandlingar om en efterföljare till Kyotoprotokollet.
            Vi avsätter därför 500 miljoner kronor per år i nya klimatpengar
            som ska användas till multilateralt klimatbistånd inom ramen för
            FN:s klimatarbete. Vänsterpartiets satsning innebär 4,5 miljarder
            kronor 20122014 i klimatbistånd och klimatfinansiering. Genom
            dessa satsningar kan Sverige återupprätta sin trovärdighet i de
            internationella klimatförhandlingarna och verka för att en hållbar
            överenskommelse snart kommer till stånd.
          </p>
          <head xml:id="i-6w9p4ZEa9rpi73rNPUvhmR" type="h4">
            5.2.4.2 Rädda ekosystemen och skogen
          </head>
          <p xml:id="i-9YXUCcXTZb3mBXmknQAzvp">
            År 2010 enades världens länder på toppmötet om biologisk mångfald
            i Nagoya om att vidta kraftfulla åtgärder för att skydda den biologiska
            mångfalden och världens ekosystem. Man slog fast målet att skydda
            17 procent av land- och vattenområden samt 10 procent av kust
            och marina områden. Vänsterpartiet vill se en svensk handlingsplan
            samt finansiering för hur detta ska gå till i Sverige. Vi avsätter
            därför 250 miljoner kronor mer än regeringen för biologisk mångfald
            och att en svensk Nagoyaplan ska kunna sjösättas.
          </p>
          <p xml:id="i-PVWzvT5JLZ6ZFvvGcTJ8J8">
            Stora områden i Sverige behöver miljösaneras. Därför är vi oroade
            över regeringens neddragningar på anslagen till sanering och återställning
            av förorenade områden. Med en sanering ökar också möjligheten
            till rekreation eller byggande på områdena. Det finns därför många
            vinster med att skynda på arbetet med sanering och återställning
            av förorenade områden. För nästa år lägger vi 60 miljoner kronor
            mer än regeringen, en summa som höjs till 90 miljoner kronor för
            åren därefter.
          </p>
          <p xml:id="i-BZrBP2Bk3NXEdkxjKezjh6">
            Vi vill också kraftsamla kring skogen. Hälften av Sveriges hotade
            arter finns i skogen och enligt alla experter behövs det ökade
            resurser till skogen för att bevara dem. Vi vill stärka den biologiska
            mångfalden och bevara ekosystemens funktioner bl.a. genom utbyggnad
            av fler naturreservat. Det krävs ett ökat underhåll i skogen i
            form av naturvårdsarbete, det är både bra för miljön och skapar
            nya jobb. Vi lägger 300 miljoner kronor mer än regeringen per
            år på skydd av skogen samt naturvårdsavtal och biotopskydd. På
            sikt vill vi också införa en skogsvårdsavgift, en avgift på avverkning
            med syfte att finansiera miljöarbetet i skogen. Det kommer från
            och med 2013 att generera ungefär 500 miljoner kronor per år till
            det viktiga naturvårdsarbetet i skogen.
          </p>
          <head xml:id="i-WsKuFhBC3LdoKginHBaw4J" type="h4">
            5.2.4.3 Ekologisk produktion och djurskydd
          </head>
          <p xml:id="i-3rfPAWeq3igw2TmfpwG41u">
            Jordbruket är en av de största källorna till utsläpp av växthusgaser
            samt kväve och fosfor, som förvärrar övergödningen. Vänsterpartiet
            vill därför verka för att jordbrukets utsläpp minskar, både genom
            en satsning på en mer hållbar produktion och hållbara konsumtionsmönster.
          </p>
          <p xml:id="i-5Q1JmsuPhzPR7zEKTatzWx">
            Regeringen har misslyckats totalt att främja den ekologiska produktionen.
            År 2010 var ungefär 10 procent av jordbruksmarken ekologiskt certifierad.
            Det innebär att regeringen misslyckades att nå målet om att 20
            procent av jordbruksmarken skulle vara ekologiskt certifierad
            år 2010. Vi vill därför satsa på att utveckla den ekologiska odlingen.
            Det finns ett behov av ökad information, rådgivning och utbildning
            inom det ekologiska jordbruket. Det krävs även en miljöanpassad
            utveckling av det konventionella jordbruket. Vi föreslår också
            att s.k. ekorådgivare ska införas för att underlätta och stimulera
            nyetablering av ekologiska jordbruk. Vi inför också skatt på handelsgödsel.
            Detta kommer att ytterligare stimulera den ekologiska produktionen
            samt generera ungefär 400 miljoner kronor varje år till miljöarbete
            inom jordbruket. Vid sidan av detta satsar vi även inom ramen
            för vår nya satsning Sverige det hållbara matlandet, samt anslår
            extra medel till Livsmedelsverket för att arbeta aktivt med livsmedelsproduktionens
            miljöpåverkan. Vi vill bl.a. att det tas fram en handlingsplan
            för att minska köttkonsumtionen, på så sätt minskar utsläppen
            och möjligheten att föda upp djur på ett mer etiskt sätt ökar.
          </p>
          <p xml:id="i-QRSEWVB8uHn4M4NbwAxTaU">
            Vänsterpartiet vill stärka arbetet för djuren genom att inrätta
            en djurskyddsombudsman. Vi vill utforma en handlingsplan för att
            minimera antalet djur i djurförsök. Vi vill kraftsamla kring djurskyddskontrollen.
            Vi vill återinföra möjligheten att ta ut kontrollavgifter för
            kontrollanterna för en förbättring av verksamheten. Vi lägger
            också fram ett förslag för att förbjuda dagens form av pälsdjursuppfödning.
            Vi vill också undersöka möjligheten att ta ut en avgift för djurtransporter.
            På så sätt skulle lokal produktion stimuleras och resurser skapas
            till djurskydd och miljö.
          </p>
          <head xml:id="i-N7SnJ7ZzWuEmLCwq2pvg2" type="h2">
            5.3 Investeringar i ett hållbart arbetsliv med plats för fler
          </head>
          <p xml:id="i-HB8qBkjewaJ27HuGn47weF">
            Vänsterpartiets arbetsmarknadspolitik syftar till att understödja
            målet om arbete åt alla och att skapa ett arbetsliv präglat av
            goda arbetsvillkor, bra arbetsmiljö och ökat demokratiskt inflytande
            och utvecklingsmöjligheter för löntagarna. Vår politik syftar
            till att bryta de strukturer som diskriminerar och utestänger
            grupper av människor från arbetsmarknaden och avskaffa de könsrelaterade
            skillnaderna i lön, inkomst och arbetsvillkor.
          </p>
          <p xml:id="i-3mwwHRfeNwZNAjT8uHdJku">
            För att uppnå det krävs starka fackförbund som tar tillvara de
            anställdas rättigheter i kollektivavtalen och en arbetsrätt som
            garanterar schysta spelregler på arbetsmarknaden. Dessutom behövs
            en arbetsmarknadspolitik som satsar på aktiva och kunskapshöjande
            åtgärder för att underlätta strukturomvandling, omställning och
            en god matchning på arbetsmarknaden. Arbetsmarknadspolitiken måste
            också understödjas av en offensiv utbildningspolitik där människor
            ges möjlighet till livslångt lärande.
          </p>
          <head xml:id="i-LRcWZgBWspQUJmYVqwoaWn" type="h3">
            5.3.1 Investera i utbildning för jobb
          </head>
          <p xml:id="i-GeHEA4hfQGxcay9ECjgpNr">
            Många som i dag är arbetslösa saknar grundläggande utbildning
            från grund- eller gymnasieskola. Samtidigt krävs ofta minst gymnasieutbildning
            för att få ett arbete och det är även nödvändigt för att kunna
            vidareutbilda sig på yrkeshögskola eller universitet. Vi vet att
            ungdomar som saknar gymnasieexamen löper stor risk att bli långvarigt
            arbetslösa eller fastna i korta anställningar med återkommande
            arbetslöshetsperioder emellan. För att förebygga detta och ge
            människor större valmöjligheter på arbetsmarknaden inför vi en
            rätt att läsa in gymnasieskolan. För att uppmuntra till studier
            inför vi ett särskilt studiebidrag för unga arbetslösa på motsvarande
            nivå som hela studiemedlet. Även arbetslösa som är fyllda 25 år
            kommer att erbjudas gymnasiestudier inom vuxenutbildningen med
            en förmånlig finansiering, aktivitetsstöd eller studiemedel med
            högre bidragsdel. Totalt utökar vi vuxenutbildningen med drygt
            25 000 platser.
          </p>
          <p xml:id="i-VtaJmjJnEUVtuMWsHcHtv8">
            Trots en hög arbetslöshet saknas yrkesarbetare inom flera branscher
            och yrken. yrkeshögskolans utbildningar är förankrade i den lokala
            och regionala arbetsmarknaden och kan därför snabbt möta dess
            behov. De utbildningar som beviljas bidrag är inriktade mot yrken
            där det finns efterfrågan på utbildad arbetskraft. Myndigheten
            för yrkeshögskolan menar att intaget kan fördubblas med bibehållen
            kvalitet. Vi avsätter medel till 5 000 fler platser vid yrkeshögskolan
            än regeringen.
          </p>
          <p xml:id="i-iQh2vPKac4wD6pCfj5WFj">
            Regeringen har tillfälligt utökat antalet platser i högskolan
            2010 och 2011 med 10 000 eftersom antalet sökande ökade som en
            följd av lågkonjunkturen och att det var ovanligt stora årskullar
            som gick ut gymnasieskolan. Söktrycket är fortfarande rekordhögt
            och behovet av högskoleutbildade kommer att öka. Vi förlänger
            därför satsningen på 10 000 extra högskoleplatser i tre år.
          </p>
          <head xml:id="i-2gJLcwsRmoFgt8R9N5D4vr" type="h3">
            5.3.2 En effektiv arbetsförmedling och en aktiv arbetsmarknadspolitik
          </head>
          <p xml:id="i-qnhBGx7bXKSBfFsykp5Aw">
            En sammanhållen statlig Arbetsförmedling med nationell överblick
            är en förutsättning för en väl fungerande arbetsmarknad. Arbetsförmedlingen
            ska utgöra en integrerad del i den svenska arbetsmarknadsmodellen,
            där samverkan sker med parterna och lokala och regionala aktörer
            spelar en viktig roll. Vi vill avveckla systemet med s.k. kompletterande
            aktörer och privata jobbcoacher. De pengar som går till att upphandla,
            administrera och betala dessa aktörer gör bättre nytta i Arbetsförmedlingens
            egen verksamhet, som går att kontrollera och utvärdera.
          </p>
          <p xml:id="i-JbXe12G96aEfKsyh4VGRBn">
            Jobbsökaraktiviteter och coachning, i och utanför massåtgärderna
            jobbgarantin för unga och jobb- och utvecklingsgarantin, slukar
            i dag det mesta av de resurser som regeringen avsätter för arbetsmarknadspolitiken.
            Den politiken har lett till en explosionsartad ökning av långtidsarbetslösheten,
            samtidigt som det är brist på arbetskraft inom vissa yrken.
          </p>
          <p xml:id="i-RZC7zkK1uQVFh23W2vGBG3">
            Vänsterpartiet slopar de rigida garantiprogrammen och satsar
            i stället på aktiva åtgärder med högre kvalitet som stärker de
            arbetssökandes möjligheter till anställning. Arbetsförmedlingen
            ska ha större frihet att erbjuda arbetslösa aktiva insatser som
            utbildning, riktat anställningsstöd eller praktik vid den tidpunkt
            som efter en individuell bedömning anses lämpligt, utan att invänta
            en fast tidsgräns.
          </p>
          <head xml:id="i-UcKMyaem2LMkkqrqK2EGvg" type="h4">
            5.3.2.1 Avskaffa tvångsarbetet i fas 3
          </head>
          <p xml:id="i-R8MEQ4vaE6ScJPbjYeThCt">
            Regeringens mest kränkande åtgärd är den s.k. fas 3 dit långtidsarbetslösa
            hänvisas. Deltagarna får ingen lön, utan tvingas jobba för att
            behålla aktivitetsstöd eller ekonomiskt bistånd. Arbetsgivarna
            däremot får en ersättning på 5 000 kronor per månad och deltagare
            de tar emot. Fas 3 har blivit en lukrativ marknad för dem som
            har som affärsidé att tjäna pengar på arbetslösheten. För deltagarna
            har däremot inga positiva arbetsmarknadseffekter kunnat uppmätas.
            Efter omfattande kritik av fas 3 har regeringen öppnat för att
            deltagarna ska kunna erbjudas kortare arbetsmarknadsutbildningar
            och särskilt anställningsstöd. Det förändrar inte det grundläggande
            att exploatering av deltagarna och undanträngning av riktiga jobb
            är inbyggda i själva åtgärden.
          </p>
          <p xml:id="i-44aaEMr8MmbnAsV9TPznLg">
            Vi avskaffar därför fas 3 och erbjuder i stället aktiva insatser
            utformade utifrån den enskildes behov. I dag är drygt 27 000 personer
            med mycket olika bakgrund och behov placerade i fas 3. Det är
            därför inte en, utan flera alternativa åtgärder som behövs för
            att erbjuda dem en bättre väg tillbaka till arbetslivet. Vi inrättar
            10 000 årsplatser i subventionerade övergångsjobb under perioden
            20122014. Anställningarna kan ske inom stat, kommun, landsting
            eller entreprenör anlitad av dessa organisationer samt i ideella
            organisationer. Övergångsjobbet får pågå i högst två år. Deltagarna
            ska ha lön enligt kollektivavtal.
          </p>
          <p xml:id="i-Va2aMeL5C43CwTssKzKqws">
            Utöver den satsningen bereder vi plats för fas 3-deltagare i
            yrkesutbildning inom ramen för arbetsmarknadsutbildningen, yrkeshögskolan
            eller som anställd lärling. Ytterligare ett antal platser öronmärks
            för gruppen i vår utbildningssatsning, med möjlighet att läsa
            in grundskole-, gymnasie- eller högskolekurser med förmånliga
            villkor. Sammantaget får samtliga deltagare i fas 3 en alternativ
            insats med vårt förslag.
          </p>
          <head xml:id="i-5KaZ15fhErhBAzweSNViEt" type="h4">
            5.3.2.2 Generationsväxling i stället för sänkt krogmoms 25 000
            jobb i framtidsyrken
          </head>
          <p xml:id="i-721cof59dbQ5J2Sfe2uRmD">
            Regeringens sänkning av krogmomsen, med 5,4 miljarder kronor
            per år, är oansvarig och ett rent slöseri med skattebetalarnas
            pengar. Det finska försöket med sänkt moms på frisörtjänster och
            krogar har inte lett till ökad sysselsättning. Det finns ingenting
            som tyder på att resultatet kommer att bli annorlunda i Sverige.
            Vänsterpartiet avvisar regeringens sänkning av krogmomsen och
            använder i stället samma budgetutrymme för ett treårigt program
            för generationsväxling i arbetslivet.
          </p>
          <p xml:id="i-Ta9Fp9aYhHA6pcdNzcUp5m">
            Rekordstora pensionsavgångar kommer att ske i statlig förvaltning
            och annan offentlig verksamhet de närmaste åren. I stället för
            att låta nyutexaminerade unga gå arbetslösa underlättar vi traineeanställningar
            vid de myndigheter och förvaltningar som inom kort måste börja
            rekrytera ny arbetskraft. Genom att äldre anställda handleder
            nyanställda tas kunskaper och erfarenheter tillvara och överförs
            till nästa generation. Vi avsätter medel till 11 250 årsanställningar
            per år 20122014. Stöd utgår med hälften av den totala lönekostnaden
            för en arbetstagare som fyllt 60 år och är handledare till en
            nyanställd.
          </p>
          <p xml:id="i-Y8k9PJqrJAfFT144faodqJ">
            Också inom äldreomsorgen finns det stora rekryteringsbehov de
            kommande åren. Samtidigt saknar en stor andel av personalen i
            äldreomsorgen relevant yrkesutbildning. Vi satsar därför på ett
            kunskapslyft för anställda i äldreomsorgen. Under utbildningen
            bereds nästa generations omsorgsarbetare möjlighet att komma in
            i yrket genom utbildningsvikariat. Dessa ska i första hand rekryteras
            bland arbetssökande som genomgått omvårdnadsprogrammet på gymnasiet
            eller komvux. Vi inrättar 3 000 årsplatser i utbildningsvikariat
            år 2012. År 2013 och 2014 erbjuder vi 5 000 årsplatser per år.
          </p>
          <p xml:id="i-6Jdje6YDDi7aP3Cs5TwujH">
            Den tredje delen i vår generationsväxlingssatsning utgörs av
            lärlingsanställningar i bristyrken. Det är redan i dag brist på
            t.ex. byggnadsplåtslagare, VVS-montörer och betongarbetare. En
            satsning på stöd till anställning av lärlingar är en långsiktig
            investering. Fler lärlingsanställningar ökar möjligheterna för
            vuxna att skaffa sig en kvalificerad yrkesutbildning. Vi avsätter
            därför medel till anställningsstöd till hälften av den totala
            lönekostnaden plus bidrag till handledartillägg med 100 kronor
            per arbetsdag under det första lärlingsåret för att uppmuntra
            lärlingsanställningar. Anställningsstödet kan även användas under
            färdigutbildningsåret för dem som har examen från yrkesförberedande
            gymnasieprogram. Det kommer att finnas 11 000 årsanställningsstöd
            att fördela till arbetsgivare som anställer en arbetslös som lärling
            under 2012 och 8 000 årsanställningsstöd under åren 2013 och 2014.
          </p>
          <p xml:id="i-7zJ352XZGCSGUgYxA2Nyha">
            Satsningen möjliggör sammanlagt 25 000 årsanställningar per år
            för unga arbetslösa. Anställningar som behövs för att vårt samhälle
            ska fungera och utvecklas. På både kort och lång sikt är det en
            betydligt säkrare investering än att ge krogägarna skattelättnader.
          </p>
          <head xml:id="i-Rbj6XmJAFEVx7UujngAQCr" type="h4">
            5.3.2.3 Övriga anställningsstöd
          </head>
          <p xml:id="i-PDiRWrZkrz4gk4AZjGLbBh">
            För att minimera undanträngning och dödviktseffekter vill vi
            ändra reglerna för nystartsjobben så att de i fortsättningen anvisas
            av Arbetsförmedlingen. För att garantera kvaliteten ska de också
            godkännas av berörd facklig organisation, och anställnings- och
            lönevillkoren ska vara i enlighet med kollektivavtal.
          </p>
          <p xml:id="i-TXYczrz5KvHh6Mkiodqvsg">
            Det är ofta lättare för den som har ett arbete att starta eget
            än för den som är arbetslös. Vi vill därför att den som får tjänstledigt
            för att starta eget ska kunna få stöd för start av näringsverksamhet
            under förutsättning att arbetsgivaren anställer en arbetslös som
            vikarie. Vi avsätter medel till 1 000 företagsvikariat per år
            20122014.
          </p>
          <head xml:id="i-XVkuWQEuDNueKqMHsKooMV" type="h4">
            5.3.2.4 Mer och bättre arbetsmarknadsutbildning
          </head>
          <p xml:id="i-LktHCZRkWT7XUGxYh8w5Rj">
            Det behövs fler platser i arbetsmarknadsutbildningar. De ska
            riktas in på områden där det riskerar uppstå flaskhalsar och brister
            och underlättar därmed strukturomvandling och leder ofta till
            varaktig anställning. Vi vill att det ska gå att få en fullständig
            yrkesutbildning genom att delta i arbetsmarknadsutbildning. Därför
            tar vi bort sexmånadersgränsen. Särskild vikt ska läggas vid att
            erbjuda utbildningar till kvinnor, som länge varit underrepresenterade
            i arbetsmarknadsutbildningarna. Vi tillför 5 000 fler årsplatser
            inom den yrkesinriktade arbetsmarknadsutbildningen än regeringen
            varje år 20122014.
          </p>
          <head xml:id="i-7VQULSt1bmqPQ4P5hev3ZY" type="h4">
            5.3.2.5 Arbetsmarknaden för personer med funktionsnedsättningar
          </head>
          <p xml:id="i-EfjPfZzwWFkcYGaFBfMVvq">
            Det viktigaste för att riva ner de hinder som personer med funktionsnedsättningar
            möter i arbetslivet är generellt ökad tillgänglighet, bättre kunskaper
            om funktionsnedsättningar, intensifierade informationsinsatser
            och framför allt ändrade attityder. Vänsterpartiet driver därför
            sedan länge kravet att bristande tillgänglighet ska klassas som
            diskriminering. Om arbetsplatserna redan är tillgänglighetsanpassade
            minskar trösklarna för att anställa personer med funktionsnedsättningar.
          </p>
          <p xml:id="i-ECBgsD59jxTfA1FSd7Wj2E">
            Vi välkomnar den utökning av antalet lönebidragsanställningar
            regeringen gör i det s.k. Kulturarvslyftet. Vi menar dock att
            målgruppen för lönebidragsanställningarna har avgränsats för snävt.
            Alla arbetslösa som har en funktionsnedsättning som medför nedsatt
            arbetsförmåga bör kunna få ta del i satsningen.
          </p>
          <p xml:id="i-KYoQNRbmB4VmXZ4wnUKEHA">
            Vi anser också att taket för lönebidragsersättningen behöver
            höjas, då dagens låga nivå enligt såväl Arbetsförmedlingen som
            arbetsgivare utgör ett hinder för att anställa personer med lönebidrag.
            Vi anslår medel för att höja taket med 2 000 kronor per månad.
            Det innebär att lön upp till 18 700 kronor får ligga till grund
            för bidraget. Samma takhöjning sker för skyddat arbete hos offentlig
            arbetsgivare (OSA), utvecklingsanställning och trygghetsanställning.
          </p>
          <p xml:id="i-5miHJDef2ZM1JZYxqdbHz5">
            Samhall AB:s grundläggande och viktigaste uppdrag är att erbjuda
            arbete åt dem som har det allra svårast att hitta jobb på den
            reguljära arbetsmarknaden. Regeringen vill nu införa tillfälliga
            anställningar på Samhall AB för personer som utförsäkrats från
            sjukförsäkringen. Vi säger definitivt nej till visstidsanställningar
            på Samhall. De som har det svårast på arbetsmarknaden ska kunna
            känna sig trygga i anställningen när de kommer till Samhall. Vi
            välkomnar däremot utökningen av antalet platser, men det ska vara
            tillsvidareanställningar.
          </p>
          <head xml:id="i-He3ZnRENSsjiaHHvgAuBc2" type="h3">
            5.3.3 Arbetsmiljö
          </head>
          <p xml:id="i-4dFAvqwrYmYDFmyN4au9D6">
            Kraven i arbetslivet har höjts. Underbemanning, minskad tid för
            återhämtning och mindre kontroll över det egna arbetet leder till
            stress och belastningsskador. Det höga antalet långvariga sjukperioder,
            inte minst bland kvinnor, måste ses i ljuset av detta. Rehabiliteringen
            måste bli bättre och arbetsplatserna anpassas så att människor
            kan komma tillbaka i arbete. Vi vill införa sanktioner mot arbetsgivare
            som inte tar sitt ansvar i dessa frågor.
          </p>
          <p xml:id="i-7tWbcVgEpZ6iJtf6zV8yew">
            Det systematiska förebyggande arbetet är av avgörande betydelse
            för att på sikt minska belastningen och ohälsan i arbetslivet.
            Arbetsmiljöarbetet måste stärkas och utvecklas. Vi avsätter därför
            årligen 60 miljoner kronor mer än regeringen till Arbetsmiljöverkets
            tillsynsarbete, 40 miljoner kronor mer till utbildning av skyddsombud
            och 10 miljoner kronor mer till de regionala skyddsombudens verksamhet.
          </p>
          <head xml:id="i-39va9pu2vdxGL2wnE3Zpav" type="h3">
            5.3.4 Allmän och solidariskt finansierad arbetslöshetsförsäkring
          </head>
          <p xml:id="i-CzGEiGtNbUecLSVwH5A5dZ">
            Efter regeringsskiftet 2006 raserade regeringen snabbt och strategiskt
            viktiga grundstenar i arbetslöshetsförsäkringen. Arbetslöshetsförsäkringen
            har blivit ett dåligt fungerande lappverk som saknar röd tråd.
            Bara en tredjedel av de arbetslösa har i dag rätt till ersättning
            och bara 4 procent av dem som förlorat ett heltidsarbete får ut
            80 procent av tidigare inkomst. Sammantaget har arbetslöshetsförsäkringen
            blivit mycket sämre, dyrare att vara ansluten till och mer orättvis.
          </p>
          <p xml:id="i-NcpoW1BL5Ft2CsSvmRRazc">
            Försäkringen behöver reformeras i grunden. Vi vill lyfta ut arbetslöshetsförsäkringen
            ur socialförsäkringsutredningen och i stället tillsätta en separat
            utredning med uppdrag att se över hela regelverket. Det är dock
            nödvändigt att snarast genomföra ett antal förändringar som minskar
            de negativa effekterna av regeringens sabotage mot arbetslöshetsförsäkringen
            och återupprättar arbetslöshetsförsäkringen som en inkomst- och
            omställningsförsäkring.
          </p>
          <p xml:id="i-8aqY7DXcUQwHaawk7xSp3M">
            Vi höjer taket, den högsta dagpenningen, till 930 kronor och
            golvet till 400 kronor från den 1 januari 2012. Det innebär att
            den som har blivit av med en heltidsanställning och kvalificerar
            sig för ersättning som mest kan få ut 20 460 kronor brutto per
            månad. Det motsvarar 80 procent av en månadslön på 25 575 kronor.
            För att undvika en fortsatt urholkning av försäkringen indexerar
            vi beloppen till löneutvecklingen. Vi höjer också ersättningsnivån
            till 80 procent för hela ersättningsperioden samt för tid med
            aktivitetsstöd. Vi minskar också antalet karensdagar med två per
            år för att på sikt ta bort dem helt. Vi tar också bort 75-dagarsbegränsningen
            vid deltidsarbetslöshet.
          </p>
          <p xml:id="i-8cx21p8bHT7t1sHMDjgCcK">
            Regeringens s.k. arbetslöshetsavgift gör medlemsavgifterna till
            a-kassorna orimligt höga och orättvist differentierade. Avgiften
            behövs inte för finansieringen av försäkringen eftersom den är
            kraftigt överfinansierad. Vi avskaffar därför arbetslöshetsavgiften.
            Ingen kommer då att behöva betala mer än cirka 100 kronor per
            månad i medlemsavgift till sin a-kassa. Vi inför också avdragsrätt
            för medlemsavgiften.
          </p>
          <head xml:id="i-TgzdHqi9Y2ZkCbuHkFF9at" type="h4">
            5.3.4.1 Bättre grundförsäkring färre i bidrag
          </head>
          <p xml:id="i-TdGJahBGzKsQDR6Cyst4HA">
            Regeringen har gjort det betydligt svårare att kvalificera sig
            till ersättning från arbetslöshetsförsäkringen. Den som jobbar
            deltid eller har tillfälliga jobb ställs i dag ofta helt utanför
            arbetslöshetsförsäkringen. Det är inte heller längre möjligt att
            kvalificera sig till ersättning från grundförsäkringen genom studier.
          </p>
          <p xml:id="i-4QMNRGD8dm5NAia25x2oGs">
            Det har lett till att framför allt unga och nyanlända invandrare
            är hänvisade till att leva på släktingar eller söka bidrag hos
            kommunen om de blir arbetslösa. Det är inte rimligt. Vi föreslår
            därför en kraftig förstärkning av grundförsäkringen.
          </p>
          <p xml:id="i-DRqMGVA6uHjBGQpD3BSuQg">
            Vi föreslår att alla som uppfyller grundvillkoren i 9 § lagen
            om arbetslöshetsförsäkring och har varit inskrivna vid Arbetsförmedlingen
            i tre månader ska få rätt till ersättning med grundbeloppet. Grundvillkoren
            i 9 § innebär att den sökande ska vara anmäld på Arbetsförmedlingen,
            vilja och kunna ta ett lämpligt arbete, medverka till handlingsplan
            och aktivt söka men inte kunna få ett arbete. Bland andra ungdomar
            som tidigare skulle ha omfattats av studerandevillkoret, deltidsarbetande
            och utlandsfödda som inte har hunnit etablera sig på arbetsmarknaden
            kommer att kunna ta del av grundförsäkringen med vårt förslag.
          </p>
          <head xml:id="i-DsRwDY3BB8JD2pxrQraTVX" type="h3">
            5.3.5 Ett jämställt arbetsliv fritt från diskriminering
          </head>
          <p xml:id="i-cmMsr7eXhNFm8MR4A24hc">
            Att kvinnor har lägre löner och sämre arbetsvillkor än män är
            en strukturell orättvisa som måste angripas på flera sätt. Vi
            vill stärka rätten till fasta jobb på heltid och avsätter resurser
            för att skapa utrymme för bättre löner och arbetsvillkor hos offentliga
            arbetsgivare. Vi vill också se en generell arbetstidsförkortning
            som gör det möjligt för fler att orka jobba heltid utan att slita
            ut sig.
          </p>
          <p xml:id="i-GXFAbg9NckKSxcKjgZTFLm">
            Brister i den offentliga barn- och äldreomsorgen utgör i dag
            ett allt större hinder för framför allt kvinnor att förvärvsarbeta.
            Rätten till barnomsorg är i dag begränsad till vardagar på dagtid,
            medan en snabbt växande andel av befolkningen jobbar på kvällar,
            nätter och helger. I synnerhet gäller det i kvinnodominerade serviceyrken.
            Andelen anhöriga som vårdar äldre har ökat trendmässigt det senaste
            decenniet. Majoriteten av dem är kvinnor, som i allt högre grad
            tvingas avstå från lönearbete för att i stället utföra oavlönat
            omsorgsarbete. Vänsterpartiets stora satsningar på utbyggd och
            förbättrad äldreomsorg och ökad tillgång till barnomsorg på obekväm
            arbetstid är centrala för att stärka kvinnors ställning på arbetsmarknaden.
          </p>
          <p xml:id="i-XkKJpGFDyeXS9iNxygHyHB">
            Ska den strukturella diskrimineringen av kvinnor i arbetslivet
            upphöra måste ansvaret för obetalt hushållsarbete och uttaget
            av föräldraledigheten fördelas jämnare mellan kvinnor och män.
            En nyckelreform för att nå det målet är individualiserad föräldraförsäkring,
            som vi avsätter medel för i denna motion. I gengäld avskaffar
            vi regeringens jämställdhetsbonus, som inte haft några mätbara
            effekter på uttaget av föräldraledigheten.
          </p>
          <p xml:id="i-NeEg5UReMxEqqPQp962hjV">
            Vi vill också skärpa kraven på arbetsgivare att bedriva aktivt
            jämställdhetsarbete och genomföra lönekartläggningar och upprätta
            handlingsplaner för jämställda löner.
          </p>
          <p xml:id="i-U52soXmaG4UqSKfby6D7Fn">
            Diskrimineringen i arbetslivet drabbar inte endast kvinnor. Arbetsmarknaden
            genomsyras av normativa föreställningar och strukturer som gör
            att människor särbehandlas på grund av etnicitet, religion, sexuell
            läggning, könsidentitet, funktionshinder och annat som saknar
            relevans för förmågan att utföra ett arbete. Arbetet med att förebygga
            och motverka diskriminering oavsett diskrimineringsgrund måste
            i högre grad än i dag ske systematiskt ute på arbetsplatserna.
            Vi vill därför skärpa kraven på aktivt förebyggande arbete och
            ge Diskrimineringsombudsmannen mer resurser och tydligare uppdrag
            att arbeta med aktiva åtgärder för att förebygga diskriminering.
            Vi stärker DO:s arbete med aktiva åtgärder med 10 miljoner kronor
            per år 20122014.
          </p>
          <head xml:id="i-U9Hxi17wDzuCvp5rXakQFg" type="h2">
            5.4 Rättvisa skatter
          </head>
          <head xml:id="i-56dbgTEtFpVVSfgCJj3o4J" type="h3">
            5.4.1 Målsättningen med skattepolitiken
          </head>
          <p xml:id="i-XZusd9YSeJd9SY9FFSUQmB">
            Målsättningen med Vänsterpartiets skattepolitik är att få fler
            människor i arbete, trygga välfärden och skapa förutsättningar
            för en hållbar utveckling. En hög sysselsättning är en förutsättning
            för att få resurser till den offentligt finansierade, generella
            välfärden. Skatt ska betalas efter bärkraft och välfärd fördelas
            efter behov.
          </p>
          <p xml:id="i-KKeZz5UD7PQvhD4ZJ5vsJ3">
            Skattesystemet måste vara utformat så att det är enkelt att förstå
            och tillämpa för den enskilda skattebetalaren. Vänsterpartiet
            vill därför betona vikten av att eftersträva ett system som är
            enhetligt och likformigt, och som har så få undantag som möjligt.
            På så sätt minimeras också möjligheterna till skatteplanering.
            Genom att kraftfullt bekämpa skattefusk stärker vi välfärden och
            skapar rättvisa konkurrensvillkor för företagen.
          </p>
          <p xml:id="i-FC8iXgMPq3SmetwnTGeEg3">
            Under förra mandatperioden genomförde regeringen stora skattesänkningar.
            Politiken har inneburit ett systemskifte på skatteområdet samtidigt
            som den bidragit till att urholka skattebaserna. Den privata konsumtionen
            har tillåtits att öka på bekostnad av den offentliga. I och med
            det urholkas resurserna till välfärden och möjligheterna till
            nödvändiga reformer och en rättvis fördelning av ekonomiska resurser.
            Skatterna har sänkts mest för höginkomsttagare genom bl.a. slopad
            förmögenhetsskatt, sänkt fastighetsskatt för exklusiva villor
            och inte minst genom rejäla inkomstskattesänkningar. Samtidigt
            betalar pensionärer, sjuka och arbetslösa i dag mer i skatt än
            friska löntagare. Detta menar vi är orättvist, ineffektivt och
            skadar dessutom skattesystemets legitimitet. Regeringens skattesänkningar
            har även på ett påtagligt sätt ökat mäns nettoinkomster jämfört
            med kvinnors.
          </p>
          <p xml:id="i-Vwa6CbmCShBaVXXFhpR1F4">
            Vi menar att bristerna i skattesystemet i dag är så stora att
            det krävs en översyn av hela skattesystemet. Vi föreslår i separat
            motion (2011/12:Sk291) att det tillsätts en parlamentarisk utredning
            med ett sådant uppdrag. I den här motionen presenteras en rad
            förslag som syftar till att öka rättvisan i skattesystemet och
            därmed i samhället i övrigt. Våra skatteförslag finns i tabell
            6 i kapitel 7 i den här motionen. I samma tabell finns också ställningstaganden
            med anledning av regeringens förslag i budgetpropositionen för
            2012 som avser skatter och inkomster.
          </p>
          <head xml:id="i-8caqgHcFE4Nc17SemGehHA" type="h3">
            5.4.2 Inkomstskatter
          </head>
          <p xml:id="i-FTfhRYtVfFx4TncnvMZZBy">
            Vänsterpartiet har i den här motionen presenterat en ekonomisk
            politik för bl.a. ökad kvalitet och fler jobb i välfärden, investeringar
            i framtidens infrastruktur och klimatsmarta bostäder, och föreslagit
            ett generationsväxlingsprogram som skapar 25 000 nya jobb i både
            privat och offentlig sektor.
          </p>
          <p xml:id="i-TN78mFfxjd1cEbsf1ctDc5">
            För detta krävs större skatteintäkter än i dag, och vi vet att
            viljan att betala skatt är god om det finns en koppling till satsningar
            på t.ex. sjukvård, äldreomsorg och en bra skola.
          </p>
          <p xml:id="i-WsEhU6YEnhq5LLTj1i9Q7S">
            I motsättning till detta står regeringens ensidiga skattesänkarpolitik,
            där den enskilt största posten är det s.k. jobbskatteavdraget.
            Vi i Vänsterpartiet är mycket kritiska till jobbskatteavdraget
            som är en del av regeringens politik för låga löner. Vi arbetar
            därför för att jobbskatteavdraget stegvis avskaffas till förmån
            för en rättvis och likformig beskattning. För det första så ger
            jobbskatteavdraget störst skattesänkningar vid höga inkomster,
            och gynnar män framför kvinnor. För det andra är beläggen för
            att jobbskatteavdraget skulle skapa några jobb mycket svaga. Regeringens
            egna beräkningar som säger att jobbskatteavdraget kommer att ge
            75 000 fler sysselsatta på lång sikt, innebär en kostnad om nästan
            en miljon kronor per jobb! Dessutom innebär jobbskatteavdraget
            att man betalar olika mycket i skatt på sin inkomst beroende på
            ifall inkomsten utgörs av t.ex. pension, föräldrapenning eller
            lön. Det tycker vi är fel.
          </p>
          <p xml:id="i-FU6uf26ijW7ufspuYjZj9L">
            Inför 2012 års budgetproposition hade regeringen aviserat ytterligare
            ett steg i jobbskatteavdraget. Trots att regeringen envist hävdar
            att jobbskatteavdraget ger jobb, och trots att arbetslösheten
            uppgår till 7,4 procent, avstår regeringen i budgetpropositionen
            från att lägga fram det tidigare aviserade förslaget. Vänsterpartiet
            välkomnar beskedet. För oss är skattesänkningar inte prioriterat
            när investeringsbehoven är så stora. Dessutom visar det uteblivna
            jobbskatteavdraget att regeringen saknar visioner och inte ens
            själv längre tror på sin s.k. arbetslinje.
          </p>
          <p xml:id="i-H3S8K7EsBeoCVxpXTaQH7h">
            Skatteuttaget måste upplevas som rättvist för att få acceptans.
            Därför menar Vänsterpartiet att det krävs en viss progressivitet
            i systemet, och föreslår höjd skatt vid högre inkomster. Med vår
            politik får alla löntagare med månadsinkomster som understiger
            28 000 kronor betala samma inkomstskatt som med dagens regler.
            För inkomster som är högre än så görs en avtrappning av jobbskatteavdraget,
            alltså en skattehöjning. Om man tjänar mer än 50 000 kronor i
            månaden får man inget jobbskatteavdrag. Vi föreslår också en långsammare
            uppräkning av skiktgränserna för uttag av statlig inkomstskatt.
            Med vår politik görs uppräkningen med utgångspunkt i förändringen
            i konsumentprisindex med tillägg av en procentenhet. Tabellen
            nedan visar hur löntagares nettoinkomster förändras med Vänsterpartiets
            politik.
          </p>
          <table>
            <row xml:id="i-7AXYsnYwsejCLfACaaz6BN">
              <cell>
                Tabell 2 Förändrad inkomstskatt med Vänsterpartiets politik,
                år 2012
              </cell>
            </row>
            <row xml:id="i-YAS9Rd4gAHDgkQgJPGsAmU">
              <cell>
                Månadslön
              </cell>
              <cell>
                Förändrad inkomstskatt/månad
              </cell>
            </row>
            <row xml:id="i-YAXQeZB3yz8F6TTJKBhmUB">
              <cell>
                15 000 kr
              </cell>
              <cell>
                0
              </cell>
            </row>
            <row xml:id="i-6osbxojywc7UjKQZEH2mgc">
              <cell>
                18 000 kr
              </cell>
              <cell>
                0
              </cell>
            </row>
            <row xml:id="i-4jxFpXPZi7Kp9kqgixrbpA">
              <cell>
                20 000 kr
              </cell>
              <cell>
                0
              </cell>
            </row>
            <row xml:id="i-YbuW6HWYDT4P285phtnigg">
              <cell>
                25 000 kr
              </cell>
              <cell>
                0
              </cell>
            </row>
            <row xml:id="i-DqvS9XQ2eQ1RcXnecdNSP5">
              <cell>
                35 000 kr
              </cell>
              <cell>
                645 kr
              </cell>
            </row>
            <row xml:id="i-DYtDb8dZufdVu6nKcc3Wwz">
              <cell>
                50 000 kr
              </cell>
              <cell>
                1 620 kr
              </cell>
            </row>
          </table>
          <p xml:id="i-4Jga82Phx2qPK4eJ8irktT">
            Den svenska arbetsmarknadsmodellen bygger på att det finns starka
            parter på arbetsmarknaden. De fackliga organisationerna är de
            viktigaste aktörerna i arbetet för att förbättra villkoren i arbetslivet
            och öka arbetstagarnas inflytande på arbetsplatserna. För att
            fler ska välja att organisera sig i facket inför vi avdragsrätt
            för medlemskap i facklig organisation.
          </p>
          <p xml:id="i-B9TuBmp979h7UrpykdxdUr">
            Regeringens s.k. arbetslöshetsavgift gör medlemsavgifterna till
            a-kassorna orimligt höga och orättvist differentierade. Avgiften
            behövs inte för finansieringen av försäkringen eftersom den är
            kraftigt överfinansierad. Vi avskaffar därför arbetslöshetsavgiften.
            Ingen kommer då att behöva betala mer än cirka 100 kronor per
            månad i medlemsavgift till sin a-kassa. Vi inför också avdragsrätt
            för medlemsavgiften. I tabell 3 ges exempel på hur olika individers
            inkomst påverkas vid olika inkomstnivåer samt medlemskap i fack
            och a-kassa.
          </p>
          <table>
            <row xml:id="i-rjGNVQmomtqVPmpGEgmHb">
              <cell>
                Tabell 3 Inkomstförändring med Vänsterpartiets politik. Effekt
                av inkomstskatteförändring, skattereduktion för medlemskap i fack
                och a-kassa samt slopad arbetslöshetsavgift, år 2012
              </cell>
            </row>
            <row xml:id="i-H11SG6yeiZfuaXnkXMKEgX">
              <cell>
                Yrkesgrupp
              </cell>
              <cell>
                Fackförbund
              </cell>
              <cell>
                Arbetsinkomst/månad
              </cell>
              <cell>
                Förändring V-politik/månad
              </cell>
            </row>
            <row xml:id="i-3J4CDzX5bR1MqJ1fkAaVKN">
              <cell>
                Servitör
              </cell>
              <cell>
                Hotell- och restaurang
              </cell>
              <cell>
                18 000 kr
              </cell>
              <cell>
                360 kr
              </cell>
            </row>
            <row xml:id="i-PGyrF3DpA6mg3hsq6mPHCM">
              <cell>
                Undersköterska
              </cell>
              <cell>
                Kommunal
              </cell>
              <cell>
                20 000 kr
              </cell>
              <cell>
                165 kr
              </cell>
            </row>
            <row xml:id="i-CX6tiUzJ2hLHwmgket9yqY">
              <cell>
                Metallarbetare
              </cell>
              <cell>
                IF Metall
              </cell>
              <cell>
                25 000 kr
              </cell>
              <cell>
                200 kr
              </cell>
            </row>
            <row xml:id="i-XiSgoGjCB1YBz5Btqdf5eR">
              <cell>
                Handläggare
              </cell>
              <cell>
                Unionen
              </cell>
              <cell>
                35 000 kr
              </cell>
              <cell>
                485 kr
              </cell>
            </row>
            <row xml:id="i-55pxSihDDVQsj1m41HrAuW">
              <cell>
                Civilingenjör
              </cell>
              <cell>
                Sveriges Ingenjörer
              </cell>
              <cell>
                50 000 kr
              </cell>
              <cell>
                1 530 kr
              </cell>
            </row>
          </table>
          <p xml:id="i-CporgELM9sCec4B7GQhrVQ">
            Vänsterpartiet värnar principen om lika skatt vid lika inkomst
            och menar att vi måste tillbaka till en likformig inkomstbeskattning.
            För att ta ett steg i den riktningen avsätter vi 2 miljarder kronor
            för att sänka inkomstskatten för de grupper som hittills inte
            fått del av regeringens skattesänkningar. Cirka 600 000 sjuka,
            arbetslösa, förtidspensionärer m.fl. berörs. Dessa personer får
            med vårt förslag cirka 300 kronor per månad i sänkt skatt.
          </p>
          <p xml:id="i-ExuuzaCXdCnzXWuARJKigo">
            Regeringen föreslår några förändringar på inkomstskattens område
            i budgetpropositionen. För det första föreslås en skattereduktion
            för gåvor till ideella organisationer som bl.a. ägnar sig åt hjälpverksamhet.
            Vänsterpartiet har en positiv syn på ideell verksamhet som vi
            menar utvecklar demokratin. Däremot tycker vi att det är mycket
            bättre att satsa pengar på den offentliga välfärden, som vi alla
            är med och bestämmer över och som fördelas efter behov, än på
            skatteavdrag för gåvor till vissa utvalda organisationer. Vi avvisar
            förslaget.
          </p>
          <p xml:id="i-TBp9xG7xQPcnUukcxCdMhq">
            För det andra föreslår regeringen att schablonavdraget för att
            hyra ut sin bostad i andrahand höjs från 18 000 till 21 000 kronor
            årligen. På så sätt ska fler boendetillfällen skapas. Vänsterpartiet
            säger nej till förslaget och vill i stället möta bostadsbristen
            med bostadsbyggande. I den här motionen föreslår vi därför ett
            investeringsstöd för att kunna öka nyproduktionen av miljövänliga
            hyresrätter.
          </p>
          <p xml:id="i-ErioE6C5hX5yQwjjCTJtSG">
            Skattereduktionen för hushållsnära tjänster det s.k. RUT-avdraget
            infördes år 2007. Vi i Vänsterpartiet avvisade förslaget och har
            sedan dess fortsatt att vara kritiska. RUT-avdraget används i
            första hand av höginkomsttagare och är dessutom ett slag i luften
            i strävandena att skapa jämställdhet mellan kvinnor och män. Vi
            avvisar alltså även fortsättningsvis RUT-avdraget och vill i stället
            använda pengarna till att finansiera 15 000 platser i barnomsorg
            som är tillgänglig på kvällar, nätter och helger då allt fler
            småbarnsföräldrar faktiskt jobbar. Vi föreslår också att dagens
            ROT-avdrag som enbart riktar sig till villaägare och bostadsrättsinnehavare
            slopas och ersätts med ett upprustningsstöd för flerfamiljshus.
            Villaägare som genomför energieffektiviseringsåtgärder ska även
            fortsättningsvis kunna få avdrag för dessa åtgärder.
          </p>
          <head xml:id="i-GEFszVF87dy53jiJbu69SH" type="h3">
            5.4.3 Socialavgifter m.m.
          </head>
          <p xml:id="i-YFuGdLQuS7WyMHZemtQggd">
            Vänsterpartiet vill minska företagens sjuklönekostnader. I en
            separat motion, Bättre villkor för småföretag (Sf281) föreslår
            vi att mindre företag med upp till 10 anställda helt ska slippa
            betala 14 dagars sjuklön. Företag med upp till 10 anställda ska
            omfattas helt medan en avtrappning sker i företag med 1115 anställda.
            Även om mindre företag som kollektiv har en lägre sjukfrånvaro
            än genomsnittet kan sjuklönekostnader ge upphov till problem i
            det enskilda företaget, exempelvis avbrott i verksamheten som
            påverkar resultatet. Genom förslaget avlastas företagen ekonomiskt
            samtidigt som utestängningseffekter på arbetsmarknaden minskar.
          </p>
          <p xml:id="i-NZ5PpWVyN29T7Emcz9xufC">
            Under föregående mandatperiod sänkte regeringen arbetsgivaravgifterna
            för företag som har anställda i en viss ålder. Syftet har sagts
            vara att skapa jobb, men utvärderingar visar att nedsättningen
            av socialavgifterna för personer under 26 år är ineffektiv och
            har haft en mycket begränsad effekt på sysselsättningen. Vänsterpartiet
            föreslår därför att nedsättningen tas bort.
          </p>
          <p xml:id="i-RKaWkyU2jvL7AsiFdL2X2N">
            Vänsterpartiet vill även slopa nedsättningen av den särskilda
            löneskatten för äldre. Syftet var enligt regeringen att göra det
            mer attraktivt för arbetsgivare att behålla och anställa äldre
            arbetskraft. Denna möjlighet kommer dock inte alla till del. Människor
            med låga löner och förslitande arbetsuppgifter orkar sällan arbeta
            fram till dagens pensionsålder, varför förslaget i stället bidrar
            till orättvisa mellan olika grupper äldre.
          </p>
          <head xml:id="i-8nTWHLiBLLPyUQhF748qqa" type="h3">
            5.4.4 Företagsskattefrågor
          </head>
          <p xml:id="i-JDEwHbBfriLbNJB2edi7ta">
            Vänsterpartiet eftersträvar att så långt som möjligt ha ett enhetligt
            och likformigt regelsystem med få undantag, som är enkelt att
            förstå och tillämpa för den enskilde företagaren. Ett likformigt
            skattesystem förhindrar också inlåsningseffekter och en snedvriden
            konkurrens.
          </p>
          <p xml:id="i-UsqSc8JnMrURwobf8A4b3M">
            Regeringen har under mandatperioden infört många undantag från
            dessa principer. Man har bl.a. sänkt arbetsgivaravgifterna för
            företag som har anställda i en viss ålder och beslutat att gynna
            vissa branscher skattemässigt. I höstens budgetproposition föreslår
            regeringen ytterligare en ineffektiv sysselsättningsåtgärd i och
            med förslaget att sänka restaurangmomsen från 25 till 12 procent.
            Erfarenheterna från Finland, där man sänkt momsen på såväl restaurang-
            som frisörverksamhet, visar att sysselsättningseffekterna är närmast
            obefintliga. Vänsterpartiet avvisar regeringens förslag och vill
            i stället använda pengarna till ett generationsväxlingsprogram
            som genom lärlingsanställningar i bristyrken, utbildningsvikariat
            i äldreomsorgen och traineean­ställningar skapar 25 000 nya jobb
            i både privat och offentlig sektor.
          </p>
          <p xml:id="i-5EjEpkms1idfCX2wzPm9uD">
            Vi vill höja bolagsskatten till 28 procent. Det hävdas ofta i
            debatten att bolagsskatterna i Sverige måste sänkas av internationella
            konkurrensskäl, men den svenska s.k. effektiva genomsnittliga
            bolagsskatten ligger i dag lägre än i de flesta länder i Västeuropa.
            Det beror på att den svenska företagsbeskattningen är konstruerad
            med generösa möjligheter till överavskrivningar, avsättning till
            periodiseringsfonder m.m.
          </p>
          <p xml:id="i-GNqNT8zv9CRHa3cFix11wo">
            Det förekommer i dag en omfattande skatteplanering med hjälp
            av koncerninterna lån. Skatteplaneringen leder till ett intäktsbortfall
            i miljardklassen. Skatteverket konstaterar att grundproblemet
            är att det finns ett mycket stort incitament för företagen att
            av skatteskäl etablera koncerninterna skuldförhållanden. Med anledning
            av detta föreslår Vänsterpartiet i separat motion Bekämpa skattefusk
            och svartarbete (V423) att avdragsrätten för koncerninterna lån
            slopas. I motionen presenteras även andra åtgärder för att kraftfullt
            bekämpa skattefusk.
          </p>
          <p xml:id="i-P3Zsup3Y4Ebr2HkK2pbh6F">
            Samtidigt som Vänsterpartiet föreslår att bolagsskatten ska höjas
            så riktar vi satsningar till små och medelstora företag. Slopandet
            av sjuklöneansvaret är ett sådant, en generös skattereduktion
            för stöd till forskning och utveckling i små och medelstora företag
            är ett annat. Stödet ska avse högst 30 procent av företagets kostnader
            för forskning och utveckling upp till ett tak på 2,5 miljoner
            kronor. Alla företag med upp till 250 anställda ska omfattas.
          </p>
          <head xml:id="i-JjfaTqC6AVgJr3xzQ1xRU9" type="h3">
            5.4.5 Kapital- och egendomsskatter
          </head>
          <p xml:id="i-Hi4eABdmtGzo73Vagv5DDL">
            Regeringens förändringar av fastighetsskatten och slopandet av
            förmögenhetsskatten har bidragit till att inkomstklyftorna i Sverige
            har ökat. Personer som äger lyxvillor har fått en rejäl skattesänkning,
            samtidigt som vanliga småhusägare bara har fått se sin fastighetsskatt
            byta namn till fastighetsavgift.
          </p>
          <p xml:id="i-PutXbpyNtBVkamrZE3X13y">
            Vänsterpartiets principiella hållning är att fastigheter är tillgångar
            som ska beskattas. Fastigheter är också en viktig och stabil skattebas.
            Vi menar att beskattningen måste utformas med krav på förutsägbarhet,
            men också uppfattas som rättvis. Därför bör marknadsvärdet tillåtas
            slå igenom mer i beskattningen av ägda bostäder än vad det gör
            i dag. Med utgångspunkt i dagens regler föreslår vi att villor
            med ett taxeringsvärde på 3 miljoner kronor eller mer, förutom
            fastighetsavgiften, även beskattas med 1 procent av den del av
            taxeringsvärdet som överstiger 3 miljoner kronor. Det innebär
            att cirka 6 procent av småhusen får höjd skatt jämfört med dagens
            regler. Samtidigt föreslår vi att begränsningsregeln i fastighetsskatten
            ska finnas kvar och utvidgas till att omfatta alla. Ingen kommer
            därmed att betala mer än 4 procent av sin inkomst i fastighetsskatt,
            inklusive den s.k. kommunala fastighetsavgiften.
          </p>
          <p xml:id="i-FvXsBATQ1TfyrgjEg6inR1">
            I dag ges möjlighet till uppskov med reavinstskatten vid försäljning
            av bostad upp till ett tak på 1,45 miljoner kronor. Uppskoven
            uppgår till cirka 220 miljarder kronor. Det innebär utestående
            skatteintäkter på nästan 50 miljarder kronor, vilket är mer än
            statens totala kostnad för t.ex. försvaret. Förutom att staten
            alltså riskerar att gå miste om viktiga intäkter så bidrar de
            generösa uppskovsmöjligheterna till att driva upp bostadspriserna.
            Vänsterpartiet menar att uppskovsmöjligheterna på sikt ska tas
            bort. I ett första steg föreslår vi att taket sänks till 1 miljon
            kronor.
          </p>
          <p xml:id="i-NZFANiTpxpx8r7wcjc8oYB">
            Vänsterpartiet anser att skattemässig neutralitet ska råda mellan
            olika kategorier av bostäder med olika upplåtelseformer. I dag
            är hyresrätten missgynnad. Därför vill vi ta bort fastighetsskatten
            för hyreslägenheter. Ett borttagande av fastighetsskatten för
            hyresrätter sänker också boendekostnaderna för hyresgästerna.
            Vi föreslår också att varje studentkorridor ska beskattas som
            en bostad i stället för att det som i dag tas ut en avgift för
            varje rum. På så sätt kan boendekostnaderna för studenter sänkas.
          </p>
          <p xml:id="i-GZipjGZgfxpZkZNRstFyaZ">
            Vänsterpartiet vill utreda utformningen av en förmögenhetsskatt
            som kan införas år 2013. Samtidigt som den förra förmögenhetsskatten
            hade brister kan vi konstatera att de som tidigare betalade förmögenhetsskatt
            tillhörde de övre inkomstskikten.
          </p>
          <p xml:id="i-BLyysh4dyi87nzyZpR6bAK">
            På motsvarande sätt vet vi att den tidigare arvs- och gåvoskatten
            hade en utjämnande effekt på inkomst- och förmögenhetsfördelningen.
            Vi föreslår därför att det från år 2013 införs arvsbeskattning
            som betalas av dödsboet innan ett arv skiftas. Även utformningen
            av en sådan skatt bör utredas väl. Utgångspunkten är att arv mellan
            makar och sambor undantas, liksom nä­ringstillgångar vid företagsövertagande.
            En preliminär bedömning är att skattesatsen sätts till 10 procent
            och att det medges ett grundavdrag på 200 000 kronor. Införandet
            av en sådan arvsbeskattning kräver också det införs en skatt på
            gåvor, annars är risken för skatteundandragande stor.
          </p>
          <head xml:id="i-Rb3iM8BULFxWFm6t6JMSqC" type="h3">
            5.4.6 Punktskatter på alkohol och tobak
          </head>
          <p xml:id="i-UnpAiSNJj5STsVaTfUdCwC">
            Regeringen har tidigare aviserat att man hade för avsikt att
            höja punktskatterna på alkohol och tobak. Vänsterpartiet vill
            intensifiera arbetet för en bättre folkhälsa och minska tobakens
            skadeverkningar. Vi välkomnar därför att regeringen presenterar
            ett förslag på höjd tobaksskatt i budgetpropositionen. Dessvärre
            låter regeringen bli att presentera något förslag om höjd skatt
            på alkohol. Det är viktigt med en restriktiv och solidarisk alkoholpolitik.
            Alkoholkonsumtionen bör av folkhälsoskäl hållas tillbaka. Ett
            viktigt styrmedel är priset. Vi vill därför genomföra den höjning
            av alkoholskatterna som regeringen aviserade i våras. Förslaget
            innebär att en flaska vin kommer att bli cirka 3 kronor dyrare.
          </p>
          <head xml:id="i-C4Z1yXkTARLqHQPGuMsUbe" type="h3">
            5.4.7 Skatter som styrmedel i miljöpolitiken gröna skatter
          </head>
          <p xml:id="i-aR8EKiYHWQdMa5FJmD4XK">
            Skatter är ett viktigt styrmedel i klimat- och miljöomställningen.
            Priset på transporter ska inkludera kostnader för miljöskador,
            hälsoeffekter, trafikolyckor och andra samhällsekonomiska kostnader.
            Bensin- och dieselskatten är ett effektivt ekonomiskt styrmedel
            för att styra till transporter som är bättre för miljön, liksom
            satsningar som skapar möjligheter för fler att resa kollektivt.
            Vänsterpartiet bedömer därför att det finns ett behov av att höja
            drivmedelsskatterna. Vi vill höja bensin- och dieselskatterna
            varje år fram till 2014. För den som tankar betyder vårt förslag
            att bensinen blir cirka 20 öre dyrare per år. På tre år innebär
            höjningen en prisökning med cirka 60 öre vid pump. För diesel
            är samma siffror en höjning med 14 öre per liter. Totalt på tre
            år blir det alltså cirka 43 öre mer per liter vid pump.
          </p>
          <p xml:id="i-8G8xegrWnQttLcY6fPLngk">
            Höjningar av drivmedelskatterna skapar oönskade effekter för
            personer med låga inkomster och för boende i glesare bygder. Därför
            är det viktigt att hitta kompensatoriska åtgärder för dessa grupper.
            I motionen Miljöanpassad vägtrafik (2011/12:Sk428) presenterar
            vi en sammanhållen politik för rättvisa drivmedelsskatter som
            innehåller just detta. Bland de kompensatoriska åtgärderna finns
            bl.a. förslag om ytterligare sänkt fordonsskatt i 35 glesbygdskommuner,
            bidrag till efterkonvertering av äldre fordon så att de kan köras
            på mer hållbara bränslen och en satsning på utbyggnad av förnyelsebara
            bränslen genom ett investeringsprogram för el och biogas. Med
            hjälp av bl.a. skattepolitiken vill vi också gynna kollektivtrafiken
            och verka för ett ökat utbud såväl i stad som på landsbygd. Bra
            transportmöjligheter är en nödvändighet för både enskilda och
            företag och en förutsättning för en fungerande arbetsmarknad.
            Det bästa är självfallet om merparten av resorna kan göras med
            kollektiva transporter.
          </p>
          <p xml:id="i-H8vU8uGtgF9QziTPxgM7MR">
            Även i frågan om tonnageskatt förenas hänsyn till miljö och sysselsättning.
            Vänsterpartiet värnar både jobben inom rederinäringen och de relativt
            sett miljövänliga transporterna till sjöss och vill därför lagstifta
            om tonnageskatt.
          </p>
          <p xml:id="i-PNXhjpbwfq27iaoz8F6Rp9">
            Flyget ska bära sina egna kostnader för miljöpåverkan. Vår utgångspunkt
            är att nivån på koldioxid- och energiskatt på flygfotogen ska
            motsvara den nivå som gäller för bensin för bilar. Därför vill
            vi införa en skatt på inrikesflyg i form av en schabloniserad
            start- och landningsavgift om 11 000 kronor per start/landning.
            En sådan konstruktion skulle öka incitamentet att fylla planen
            med resenärer och därmed minska påverkan på miljön. Vårt förslag
            är inte en lika träffsäker konstruktion som en bränsleskatt, men
            i väntan på ändrade internationella regelverk är det ändå ett
            tydligt ekonomiskt styrmedel mot en minskad miljöpåverkan.
          </p>
          <p xml:id="i-9D4a5ztLcd29PEK3vJin6i">
            Halterna av bekämpningsmedel ökar i vattendrag, sjöar och hav
            vilket påverkar det marina ekosystemet negativt. Inte minst Östersjön
            är övergödd av näringsämnen från jordbruk och avlopp. Därför anser
            Vänsterpartiet att det är nödvändigt att införa en skatt på handelsgödsel.
          </p>
          <p xml:id="i-RRDib2dzErFn38JiXsgoRs">
            En viktig finansieringskälla för våra investeringar i ett hållbart
            samhälle är effektskatten på kärnkraft. Under de senaste kalla
            vintrarna har förmögenhetsöverföringen från privathushåll och
            företag till energibolagen ökat ofantligt genom de höga elpriserna.
            Det har lett till stora övervinster. Vi bedömer att en höjning
            av effektskatten är möjlig att genomföra utan att det får någon
            direkt effekt på elpriset.
          </p>
          <head xml:id="i-8vCPy3DzZDeZZiqHTWcu9" type="h1">
            6 Finansiellt sparande och jobbeffekter
          </head>
          <head xml:id="i-G8ek5rYzaDsdT9QkYnfBJd" type="h1">
            Tabell 4 Den offentliga sektorns finanser
          </head>
          <p xml:id="i-Lf5TdW5ABkYzQ8tPX4NKre">
            Miljoner kronor, avvikelser i förhållande till regeringen
          </p>
          <table>
            <row xml:id="i-8tBcgNy2hFLLxL83smjX2B">
              <cell>
                2012
              </cell>
              <cell>
                2013
              </cell>
              <cell>
                2014
              </cell>
            </row>
            <row xml:id="i-J5zpJCdapTDtNVhQoc1dLF">
              <cell>
                Offentlig sektors inkomster
              </cell>
              <cell>
                +39 804
              </cell>
              <cell>
                +55 103
              </cell>
              <cell>
                +60 023
              </cell>
            </row>
            <row xml:id="i-WNVPmqZDtnpCse4R4FmR5f">
              <cell>
                Offentlig sektors utgifter
              </cell>
              <cell>
                +49 101
              </cell>
              <cell>
                +60 073
              </cell>
              <cell>
                +73 641
              </cell>
            </row>
            <row xml:id="i-CzyXYh2y4wSZeq6HfLbotF">
              <cell>
                Finansiellt sparande i offentlig sektor
              </cell>
              <cell>
                9 297
              </cell>
              <cell>
                4 970
              </cell>
              <cell>
                13 618
              </cell>
            </row>
            <row xml:id="i-8gvdUxrBo5pqBV3aWuiiUV">
              <cell>
                Staten
              </cell>
              <cell>
                11 069
              </cell>
              <cell>
                6 932
              </cell>
              <cell>
                15 466
              </cell>
            </row>
            <row xml:id="i-6eRM2JJu2Zh2VR3uMPrj6q">
              <cell>
                Ålderspensionssystemet
              </cell>
              <cell>
                +1 772
              </cell>
              <cell>
                +1 962
              </cell>
              <cell>
                +1 848
              </cell>
            </row>
            <row xml:id="i-9qxqokbsyFswJ8oMA7evoV">
              <cell>
                Kommunsektorn
              </cell>
              <cell>
                ±0
              </cell>
              <cell>
                ±0
              </cell>
              <cell>
                ±0
              </cell>
            </row>
            <row xml:id="i-WF2xBYdZkGZ5Q8nLuPbdZM">
              <cell>
                Finansiellt sparande i procent av BNP (nivå)
              </cell>
              <cell>
                0,3 %
              </cell>
              <cell>
                0,6 %
              </cell>
              <cell>
                1,7 %
              </cell>
            </row>
            <row xml:id="i-SURnAsDLBAcwMJo4ZBF9vi">
              <cell>
                Strukturellt sparande i procent av BNP (nivå)
              </cell>
              <cell>
                1,7 %
              </cell>
              <cell>
                2,3 %
              </cell>
              <cell>
                2,6 %
              </cell>
            </row>
          </table>
          <table>
            <row xml:id="i-gPYCMQyEsoVHM1YuMNnzQ">
              <cell>
                Tabell 5 Fler jobb- och utbildningsplatser
              </cell>
            </row>
            <row xml:id="i-TR6ggZeqVhzZLzacGbmwym">
              <cell>
                2012
              </cell>
              <cell>
                2013
              </cell>
              <cell>
                2014
              </cell>
            </row>
            <row xml:id="i-USMdWCndeZT3GdZMdCTGix">
              <cell>
                Välfärd, infrastruktur, bostäder m.m.
              </cell>
              <cell>
                42 000
              </cell>
              <cell>
                55 000
              </cell>
              <cell>
                82 000
              </cell>
            </row>
            <row xml:id="i-EcMZdwKgsKg6ZiVZA3dVtq">
              <cell>
                Generationsväxling m.m.
              </cell>
              <cell>
                36 250
              </cell>
              <cell>
                35 350
              </cell>
              <cell>
                35 350
              </cell>
            </row>
            <row xml:id="i-2hbPiPAQve4481cfdQB2SF">
              <cell>
                Summa jobb
              </cell>
              <cell>
                78 250
              </cell>
              <cell>
                90 350
              </cell>
              <cell>
                117 350
              </cell>
            </row>
            <row xml:id="i-9jAiqUHkrta6jbR3YiLr4Z">
              <cell>
                Utbildningsplatser
              </cell>
              <cell>
                47 250
              </cell>
              <cell>
                51 750
              </cell>
              <cell>
                53 250
              </cell>
            </row>
            <row xml:id="i-Q2qS5FDNJ6XrfmcSuH5bjD">
              <cell>
                Summa jobb- och utbildningsplatser
              </cell>
              <cell>
                125 500
              </cell>
              <cell>
                142 100
              </cell>
              <cell>
                170 600
              </cell>
            </row>
          </table>
          <head xml:id="i-4Ty2dUyPPcNgPZYu1Xn9tb" type="h1">
            7 Vänsterpartiets förslag till inkomstförändringar
          </head>
          <head xml:id="i-MhnB3az7sbEiSDmsDqck7Y" type="h1">
            Tabell 6 Den offentliga sektorns inkomster
          </head>
          <p xml:id="i-P1QSsJSNgMNPP8L6MDRqao">
            Miljoner kronor
          </p>
          <table>
            <row xml:id="i-QA6FhuP2935nikDeHu9xG">
              <cell>
                Inkomstskatter
              </cell>
              <cell>
                2012
              </cell>
              <cell>
                2013
              </cell>
              <cell>
                2014
              </cell>
            </row>
            <row xml:id="i-YQzm3RuCD66UKFWGUbZM7b">
              <cell>
                Höjd skatt för löntagare (över 28 000 kr/mån.)
              </cell>
              <cell>
                13 700
              </cell>
              <cell>
                14 800
              </cell>
              <cell>
                15 900
              </cell>
            </row>
            <row xml:id="i-Ty4LK1VhWBBwWuizQsF5fA">
              <cell>
                Långsammare uppräkning skiktgränser
              </cell>
              <cell>
                900
              </cell>
              <cell>
                1 900
              </cell>
              <cell>
                2 900
              </cell>
            </row>
            <row xml:id="i-RJ8N3jvof662XZcHdbAfDW">
              <cell>
                Sänkt skatt sjuka, arbetslösa m.fl.
              </cell>
              <cell>
                2 000
              </cell>
              <cell>
                2 000
              </cell>
              <cell>
                2 000
              </cell>
            </row>
            <row xml:id="i-whynQfdPVPb3aCnQLYhRG">
              <cell>
                Avdragsrätt medlemskap i fack och a-kassa
              </cell>
              <cell>
                3 800
              </cell>
              <cell>
                3 900
              </cell>
              <cell>
                3 900
              </cell>
            </row>
            <row xml:id="i-RNbcfeaP6esJGemtJWUuM6">
              <cell>
                Avskaffa RUT-avdraget
              </cell>
              <cell>
                1 850
              </cell>
              <cell>
                2 040
              </cell>
              <cell>
                2 240
              </cell>
            </row>
            <row xml:id="i-5Dek3eeuNRNThEEhGN8WHg">
              <cell>
                Avdrag för energieffektivisering småhus
              </cell>
              <cell>
                300
              </cell>
              <cell>
                300
              </cell>
              <cell>
                300
              </cell>
            </row>
            <row xml:id="i-KxgNKVFBHHhm4uNM2L7bBN">
              <cell>
                Avvisar regeringens förslag (gåvor, andrahandsuthyrning)
              </cell>
              <cell>
                300
              </cell>
              <cell>
                310
              </cell>
              <cell>
                310
              </cell>
            </row>
            <row xml:id="i-6oQLiHAapz4ZJBvJHfs4e2">
              <cell>
                Avskaffad expertskatt
              </cell>
              <cell>
                760
              </cell>
              <cell>
                760
              </cell>
              <cell>
                760
              </cell>
            </row>
            <row xml:id="i-D4zYqnDDdVwV48duAuG4vX">
              <cell>
                Socialavgifter
              </cell>
            </row>
            <row xml:id="i-QEatdvhdZPc9rNSPCqD4vv">
              <cell>
                Slopade nedsatta socialavgifter
              </cell>
              <cell>
                14 660
              </cell>
              <cell>
                15 160
              </cell>
              <cell>
                16 360
              </cell>
            </row>
            <row xml:id="i-UTafXRwgWBcfZF3GAVw1EK">
              <cell>
                Slopad arbetslöshetsavgift
              </cell>
              <cell>
                2 460
              </cell>
              <cell>
                2 300
              </cell>
              <cell>
                1 820
              </cell>
            </row>
            <row xml:id="i-MdCNJLfjj1Q7DVvzVR5M76">
              <cell>
                Företagsskatter
              </cell>
            </row>
            <row xml:id="i-SCVvfmyrjWxZNJi7ZYMCqq">
              <cell>
                Höjd bolagsskatt, 28 %
              </cell>
              <cell>
                7 600
              </cell>
              <cell>
                8 000
              </cell>
              <cell>
                8 400
              </cell>
            </row>
            <row xml:id="i-DoJA6xwcxsHuXzyBs8AKo3">
              <cell>
                Nej till sänkt krogmoms
              </cell>
              <cell>
                5 400
              </cell>
              <cell>
                4 100
              </cell>
              <cell>
                4 400
              </cell>
            </row>
            <row xml:id="i-RWLTteu6oAXMwKwdFSRP1r">
              <cell>
                Slopad sjuklön för småföretag
              </cell>
              <cell>
                2 430
              </cell>
              <cell>
                2 430
              </cell>
              <cell>
                2 430
              </cell>
            </row>
            <row xml:id="i-7R2bTgfCYHEzvTwYftYQXr">
              <cell>
                Skattereduktion för FoU, små och medelstora företag
              </cell>
              <cell>
                1 200
              </cell>
              <cell>
                1 200
              </cell>
              <cell>
                1 200
              </cell>
            </row>
            <row xml:id="i-AmpoxZhsZTEyTUPjbFuHvA">
              <cell>
                Avvisar regeringens förslag 3:12-regler m.m.
              </cell>
              <cell>
                280
              </cell>
              <cell>
                300
              </cell>
              <cell>
                310
              </cell>
            </row>
            <row xml:id="i-UTMzdhkJYUMmvgrCUmhfme">
              <cell>
                Kapitalbeskattning
              </cell>
            </row>
            <row xml:id="i-YbGcUEmN7o315DxHRpR8zN">
              <cell>
                Slopad skatt för hyreslägenheter
              </cell>
              <cell>
                1 800
              </cell>
              <cell>
                1 800
              </cell>
              <cell>
                1 800
              </cell>
            </row>
            <row xml:id="i-TxD3RPqu5eLXDiij44YgKp">
              <cell>
                Fastighetsskatt småhus inkl. utökad begränsningsregel
              </cell>
              <cell>
                900
              </cell>
              <cell>
                1 000
              </cell>
              <cell>
                1 000
              </cell>
            </row>
            <row xml:id="i-FVra4KQcFXZg7YXSHfRvpA">
              <cell>
                Sänkt fastighetsskatt studentkorridorer
              </cell>
              <cell>
                25
              </cell>
              <cell>
                25
              </cell>
              <cell>
                25
              </cell>
            </row>
            <row xml:id="i-LvLpZdVF5yAqujdRQrRwEa">
              <cell>
                Sänkt tak uppskov vid bostadsförsäljning till 1 miljon kr
              </cell>
              <cell>
                590
              </cell>
              <cell>
                590
              </cell>
              <cell>
                590
              </cell>
            </row>
            <row xml:id="i-QiGgZH5b2HRgj7YhYZdt1Y">
              <cell>
                Förmögenhetsskatt
              </cell>
              <cell>
                4 000
              </cell>
              <cell>
                4 000
              </cell>
            </row>
            <row xml:id="i-NoEpFHeqLjbuxE88oom2Bz">
              <cell>
                Arvsbeskattning och gåvoskatt
              </cell>
              <cell>
                4 400
              </cell>
              <cell>
                4 000
              </cell>
            </row>
            <row xml:id="i-r9wxwSjYCYFZ7UhEyDUvm">
              <cell>
                Nej till regeringens förslag (investeringskonto m.m.)
              </cell>
              <cell>
                1 880
              </cell>
              <cell>
                2 690
              </cell>
              <cell>
                2 130
              </cell>
            </row>
            <row xml:id="i-BnUg7ReeXktf9Txbp7VqFE">
              <cell>
                Punktskatter på alkohol och tobak
              </cell>
            </row>
            <row xml:id="i-F8Ftx7o9TkE7RWMp4iCqF7">
              <cell>
                Höjd skatt på alkohol
              </cell>
              <cell>
                1 430
              </cell>
              <cell>
                1 160
              </cell>
              <cell>
                1 210
              </cell>
            </row>
            <row xml:id="i-JVFeQxq8z91EU4oGxZSRzC">
              <cell>
                Miljö- och energiskatter
              </cell>
            </row>
            <row xml:id="i-WXmEGGmWv6SvsH5AyfNHms">
              <cell>
                Höjda drivmedelsskatter
              </cell>
              <cell>
                1 500
              </cell>
              <cell>
                3 000
              </cell>
              <cell>
                4 550
              </cell>
            </row>
            <row xml:id="i-VkPj3x6GQL8dn2P4wL8j4N">
              <cell>
                Kompensation busstrafik
              </cell>
              <cell>
                200
              </cell>
              <cell>
                300
              </cell>
              <cell>
                400
              </cell>
            </row>
            <row xml:id="i-G8Ve4EoPFmuDCvisNVN4cK">
              <cell>
                Sänkt fordonsskatt bilar i glesbygd och bussar
              </cell>
              <cell>
                260
              </cell>
              <cell>
                260
              </cell>
              <cell>
                260
              </cell>
            </row>
            <row xml:id="i-GQwCcPKu7a9eg8C4o4FvKj">
              <cell>
                Skattebefrielse låginblandning
              </cell>
              <cell>
                600
              </cell>
              <cell>
                600
              </cell>
              <cell>
                600
              </cell>
            </row>
            <row xml:id="i-GPoe9bPgP8zR46svZjn1T6">
              <cell>
                Sänkt fordonsskatt efterkonvertering
              </cell>
              <cell>
                400
              </cell>
              <cell>
                400
              </cell>
              <cell>
                400
              </cell>
            </row>
            <row xml:id="i-LoYVwxtCCa4hNuteeGDkuq">
              <cell>
                Båtskatt
              </cell>
              <cell>
                250
              </cell>
              <cell>
                250
              </cell>
            </row>
            <row xml:id="i-ApKCiLQjRe3YopztQ2CRNU">
              <cell>
                Klimatskatt inrikesflyg
              </cell>
              <cell>
                1 400
              </cell>
              <cell>
                2 800
              </cell>
              <cell>
                2 800
              </cell>
            </row>
            <row xml:id="i-Axt7XLoF83d4Be97eGZW7G">
              <cell>
                Effektskatt kärnkraft
              </cell>
              <cell>
                1 300
              </cell>
              <cell>
                1 300
              </cell>
              <cell>
                1 300
              </cell>
            </row>
            <row xml:id="i-3vGUPZKnRFPVWqKSFFsN5d">
              <cell>
                Skatt på handelsgödsel
              </cell>
              <cell>
                380
              </cell>
              <cell>
                380
              </cell>
              <cell>
                380
              </cell>
            </row>
            <row xml:id="i-MvoC6fggiAsFG4qv2rPXWM">
              <cell>
                Krediteringar med skatteanknytning
              </cell>
            </row>
            <row xml:id="i-AEXYPxUDSCRgPLiAwgLvns">
              <cell>
                Utbildn.vik, övergångsjobb, lärlingar, traineer
              </cell>
              <cell>
                7 876
              </cell>
              <cell>
                7 846
              </cell>
              <cell>
                7 846
              </cell>
            </row>
            <row xml:id="i-BniB28avkMfENiCQVxiDNu">
              <cell>
                Kollektivtrafik i glesbygd
              </cell>
              <cell>
                500
              </cell>
              <cell>
                1 000
              </cell>
              <cell>
                1 000
              </cell>
            </row>
            <row xml:id="i-WFMzrnufjyE5iheqBzMkQx">
              <cell>
                Miljardsatsning på miljonprogrammen
              </cell>
              <cell>
                1 500
              </cell>
              <cell>
                3 000
              </cell>
              <cell>
                3 000
              </cell>
            </row>
            <row xml:id="i-A41CSMKVJ1BPRgmKgDXbMk">
              <cell>
                Upprustning välfärdslokaler
              </cell>
              <cell>
                3 000
              </cell>
              <cell>
                3 000
              </cell>
              <cell>
                3 000
              </cell>
            </row>
            <row xml:id="i-5y7UhHuCESRZrWUe56ezPN">
              <cell>
                Ombyggnation för ökad tillgänglighet
              </cell>
              <cell>
                2 000
              </cell>
              <cell>
                2 000
              </cell>
              <cell>
                2 000
              </cell>
            </row>
            <row xml:id="i-9tda3doebqTyfsspyxadBk">
              <cell>
                Slopat ROT-avdrag för småhus och bostadsrätter
              </cell>
              <cell>
                10 000
              </cell>
              <cell>
                8 000
              </cell>
              <cell>
                7 000
              </cell>
            </row>
            <row xml:id="i-P6iNoJfQ9hvAzEugLM1Hpm">
              <cell>
                Övrigt
              </cell>
            </row>
            <row xml:id="i-BPrqfoLL7KtzwPspXzoMos">
              <cell>
                Slopa SJ:s avkastningskrav
              </cell>
              <cell>
                150
              </cell>
              <cell>
                150
              </cell>
              <cell>
                150
              </cell>
            </row>
            <row xml:id="i-XzboadoJcaqRdynk5CQqB9">
              <cell>
                Naturvårdsavgift, avgift djurtransport och djurskyddskontroll
              </cell>
              <cell>
                35
              </cell>
              <cell>
                735
              </cell>
              <cell>
                735
              </cell>
            </row>
            <row xml:id="i-6mnhhsEcARhcvrpgmyMytz">
              <cell>
                Scenkonstnärers pensionsvillkor
              </cell>
              <cell>
                100
              </cell>
              <cell>
                100
              </cell>
              <cell>
                100
              </cell>
            </row>
            <row xml:id="i-GpsLj94Z3r3otGRG7U1Vd8">
              <cell>
                Summa inkomstförändringar
              </cell>
              <cell>
                30 504
              </cell>
              <cell>
                45 064
              </cell>
              <cell>
                49 294
              </cell>
            </row>
          </table>
          <head xml:id="i-JmVj4skNXQY6VKbkfMM7Kj" type="h1">
            8 Utgiftsramar och fördelning av utgifter i statsbudgeten
          </head>
          <head xml:id="i-ED2WxhdELm9Xk5BzNiZhpy" type="h1">
            Tabell 7 Förslag till utgiftsramar
          </head>
          <p xml:id="i-Qu6EV2MVKT6Be2PQpyAhci">
            Miljoner kronor
          </p>
          <table>
            <row xml:id="i-CXoanvxy9VhAPNQW62d2iP">
              <cell>
                Utgiftsområde
              </cell>
              <cell>
                Avvikelse gentemot regeringen
              </cell>
            </row>
            <row xml:id="i-NGozwZNo21WeCnYCPDyabV">
              <cell>
                2012
              </cell>
              <cell>
                2013
              </cell>
              <cell>
                2014
              </cell>
            </row>
            <row xml:id="i-QoUi6g43yRJEs6BXyVtXUt">
              <cell>
                1
              </cell>
              <cell>
                Rikets styrelse
              </cell>
              <cell>
                -328
              </cell>
              <cell>
                -329
              </cell>
              <cell>
                -330
              </cell>
            </row>
            <row xml:id="i-PFZpx4fk1E2SJtQK8bj1Re">
              <cell>
                2
              </cell>
              <cell>
                Samhällsekonomi och finansförvaltning
              </cell>
              <cell>
                ±0
              </cell>
              <cell>
                ±0
              </cell>
              <cell>
                ±0
              </cell>
            </row>
            <row xml:id="i-Sy2mmbFKqvXpvuY2fzeAB4">
              <cell>
                3
              </cell>
              <cell>
                Skatt, tull och exekution
              </cell>
              <cell>
                +130
              </cell>
              <cell>
                +130
              </cell>
              <cell>
                +130
              </cell>
            </row>
            <row xml:id="i-D3tnx4sS7338fjBateAC62">
              <cell>
                4
              </cell>
              <cell>
                Rättsväsendet
              </cell>
              <cell>
                -238
              </cell>
              <cell>
                -470
              </cell>
              <cell>
                -470
              </cell>
            </row>
            <row xml:id="i-S8Qc9BwpsipBC66d5SEijS">
              <cell>
                5
              </cell>
              <cell>
                Internationell samverkan
              </cell>
              <cell>
                ±0
              </cell>
              <cell>
                ±0
              </cell>
              <cell>
                ±0
              </cell>
            </row>
            <row xml:id="i-5JwboMewwbm1qhonpuUWsf">
              <cell>
                6
              </cell>
              <cell>
                Försvar och samhällets krisberedskap
              </cell>
              <cell>
                -1 905
              </cell>
              <cell>
                -1 905
              </cell>
              <cell>
                -1 905
              </cell>
            </row>
            <row xml:id="i-6SkSUyt6NmD3cWw3VwDLnK">
              <cell>
                7
              </cell>
              <cell>
                Internationellt bistånd
              </cell>
              <cell>
                +2 082
              </cell>
              <cell>
                +2 563
              </cell>
              <cell>
                +3 063
              </cell>
            </row>
            <row xml:id="i-81AXCd6FMhTfWcPu17Pn1P">
              <cell>
                8
              </cell>
              <cell>
                Migration
              </cell>
              <cell>
                +450
              </cell>
              <cell>
                +450
              </cell>
              <cell>
                +450
              </cell>
            </row>
            <row xml:id="i-Kg8vhFwihg9PQxEgurwEHj">
              <cell>
                9
              </cell>
              <cell>
                Hälsovård, sjukvård och social omsorg
              </cell>
              <cell>
                +5 439
              </cell>
              <cell>
                +7 480
              </cell>
              <cell>
                +8 442
              </cell>
            </row>
            <row xml:id="i-YGJ8oqHibJhHyuSNJJp5io">
              <cell>
                10
              </cell>
              <cell>
                Ekonomisk trygghet vid sjukdom och handikapp
              </cell>
              <cell>
                +2 540
              </cell>
              <cell>
                +2 490
              </cell>
              <cell>
                +3 030
              </cell>
            </row>
            <row xml:id="i-Pif6BqgdBwaoPf6A9jurhm">
              <cell>
                11
              </cell>
              <cell>
                Ekonomisk trygghet vid ålderdom
              </cell>
              <cell>
                +2 300
              </cell>
              <cell>
                +2 000
              </cell>
              <cell>
                +1 800
              </cell>
            </row>
            <row xml:id="i-XiZcSkaEehFvKzqPoWKbUR">
              <cell>
                12
              </cell>
              <cell>
                Ekonomisk trygghet för familjer och barn
              </cell>
              <cell>
                +4 755
              </cell>
              <cell>
                +4 731
              </cell>
              <cell>
                +5 071
              </cell>
            </row>
            <row xml:id="i-8BgLPsu67e1UyT6efLocz2">
              <cell>
                13
              </cell>
              <cell>
                Integration och jämställdhet
              </cell>
              <cell>
                -445
              </cell>
              <cell>
                -445
              </cell>
              <cell>
                -445
              </cell>
            </row>
            <row xml:id="i-MjKsfGdTNuG4y6oUVx9GSt">
              <cell>
                14
              </cell>
              <cell>
                Arbetsmarknad och arbetsliv
              </cell>
              <cell>
                +7 867
              </cell>
              <cell>
                +9 003
              </cell>
              <cell>
                +5 613
              </cell>
            </row>
            <row xml:id="i-AQTXcZCzVQuCXWMaVNCLUw">
              <cell>
                15
              </cell>
              <cell>
                Studiestöd
              </cell>
              <cell>
                +2 952
              </cell>
              <cell>
                +3 683
              </cell>
              <cell>
                +4 247
              </cell>
            </row>
            <row xml:id="i-K5vDVz6eSBfN99DgWuaET9">
              <cell>
                16
              </cell>
              <cell>
                Utbildning och universitetsforskning
              </cell>
              <cell>
                +7 834
              </cell>
              <cell>
                +9 224
              </cell>
              <cell>
                +10 776
              </cell>
            </row>
            <row xml:id="i-3MkYPCZGxVotFmW33ivdGA">
              <cell>
                17
              </cell>
              <cell>
                Kultur, medier, trossamfund och fritid
              </cell>
              <cell>
                +367
              </cell>
              <cell>
                +397
              </cell>
              <cell>
                +692
              </cell>
            </row>
            <row xml:id="i-Wr1i7iv72uhLjwpJEZQa91">
              <cell>
                18
              </cell>
              <cell>
                Samhällsplanering, bostadsförsörjning, byggande samt konsumentpolitik
              </cell>
              <cell>
                +1 615
              </cell>
              <cell>
                +3 115
              </cell>
              <cell>
                +3 115
              </cell>
            </row>
            <row xml:id="i-6RBLmvA8fZLe9t9o6ZcEG5">
              <cell>
                19
              </cell>
              <cell>
                Regional tillväxt
              </cell>
              <cell>
                +50
              </cell>
              <cell>
                +50
              </cell>
              <cell>
                +50
              </cell>
            </row>
            <row xml:id="i-YE5sN5cLqNmJL8vwQ9ZFnW">
              <cell>
                20
              </cell>
              <cell>
                Allmän miljö- och naturvård
              </cell>
              <cell>
                +2 185
              </cell>
              <cell>
                +2 185
              </cell>
              <cell>
                +2 165
              </cell>
            </row>
            <row xml:id="i-XZjfWSqAgZkYwBKL9Jd3vM">
              <cell>
                21
              </cell>
              <cell>
                Energi
              </cell>
              <cell>
                +1 280
              </cell>
              <cell>
                +1 220
              </cell>
              <cell>
                +1 120
              </cell>
            </row>
            <row xml:id="i-5jTcZ5DjFkPnNqG7TDePk5">
              <cell>
                22
              </cell>
              <cell>
                Kommunikationer
              </cell>
              <cell>
                +1 803
              </cell>
              <cell>
                +4 987
              </cell>
              <cell>
                +14 244
              </cell>
            </row>
            <row xml:id="i-QzuoM8rMSZoppGCN4MbgDt">
              <cell>
                23
              </cell>
              <cell>
                Areella näringar, landsbygd och livsmedel
              </cell>
              <cell>
                +161
              </cell>
              <cell>
                +860
              </cell>
              <cell>
                +860
              </cell>
            </row>
            <row xml:id="i-7FBnM6BLAvSvART9i45Rar">
              <cell>
                24
              </cell>
              <cell>
                Näringsliv
              </cell>
              <cell>
                +2 556
              </cell>
              <cell>
                +525
              </cell>
              <cell>
                +545
              </cell>
            </row>
            <row xml:id="i-BqRpCHf6R4bMpVWERN2pGN">
              <cell>
                25
              </cell>
              <cell>
                Allmänna bidrag till kommuner
              </cell>
              <cell>
                +19 607
              </cell>
              <cell>
                +21 422
              </cell>
              <cell>
                +24 387
              </cell>
            </row>
            <row xml:id="i-DHQPdpnjcigAxnMVtxcVnm">
              <cell>
                26
              </cell>
              <cell>
                Statsskuldsräntor m.m.
              </cell>
              <cell>
                ±0
              </cell>
              <cell>
                +443
              </cell>
              <cell>
                +805
              </cell>
            </row>
            <row xml:id="i-RE2xByvvtrK7Wq9HfutppY">
              <cell>
                27
              </cell>
              <cell>
                Avgiften till Europeiska unionen
              </cell>
              <cell>
                ±0
              </cell>
              <cell>
                ±0
              </cell>
              <cell>
                ±0
              </cell>
            </row>
            <row xml:id="i-FBC3ZVitofYwKHfvxfEGzD">
              <cell>
                Summa utgiftsområden
              </cell>
              <cell>
                +63 056
              </cell>
              <cell>
                +73 809
              </cell>
              <cell>
                +87 455
              </cell>
            </row>
            <row xml:id="i-4qWt3atckSrEWz3j9VYkMu">
              <cell>
                Minskning av anslagsbehållningar
              </cell>
              <cell>
                ±0
              </cell>
              <cell>
                ±0
              </cell>
              <cell>
                ±0
              </cell>
            </row>
            <row xml:id="i-Cro7Z3grtgB78Vh9PfFsYW">
              <cell>
                Summa utgifter
              </cell>
              <cell>
                +63 056
              </cell>
              <cell>
                +73 809
              </cell>
              <cell>
                +87 455
              </cell>
            </row>
            <row xml:id="i-99hKDcAKErx76jwr2daw55">
              <cell>
                Myndigheters m.fl. in- och utlåning i Riksgäldskontoret, netto
              </cell>
              <cell>
                -874
              </cell>
              <cell>
                -1 332
              </cell>
              <cell>
                -1 776
              </cell>
            </row>
            <row xml:id="i-X5qjyZWkbPoLARtoBE2tLm">
              <cell>
                Kassamässig korrigering
              </cell>
              <cell>
                ±0
              </cell>
              <cell>
                ±0
              </cell>
              <cell>
                ±0
              </cell>
            </row>
            <row xml:id="i-LMffMbCLAgGzkLcPorweXR">
              <cell>
                Summa
              </cell>
              <cell>
                +62 182
              </cell>
              <cell>
                +72 477
              </cell>
              <cell>
                +85 679
              </cell>
            </row>
            <row xml:id="i-U55ApEx6YSojk2LPkwJwDE">
              <cell>
                Summa takbegränsade utgifter
              </cell>
              <cell>
                +63 056
              </cell>
              <cell>
                +73 366
              </cell>
              <cell>
                +86 650
              </cell>
            </row>
          </table>
          <head xml:id="i-2xB4tmx2mPzQSUnjYPqLLB" type="h2">
            8.1 Utgiftsområde 1
          </head>
          <p xml:id="i-Jb2dudMPZ3qoQneLcZf3UH">
            Inom utgiftsområdet Rikets styrelse föreslår vi avslag på den
            utökning av Regeringskansliets anslag som regeringen begär. Regeringen
            har inte motiverat varför någon utökning ska göras. Vi föreslår
            också besparingen på kungliga hov- och slottsstaten och arvodena
            till riksdagens ledamöter. För att bevaka och utveckla arbetet
            med mänskliga rättigheter i Sverige föreslår vi en ny avdelning
            under Justitieombudsmannen (JO). Slutligen anser vi att Svenska
            institutet för europapolitiska studier bör läggas ner. Se vidare
            i Vänsterpartiets särskilda motion för utgiftsområdet (2011/12:K313).
          </p>
          <head xml:id="i-PhG6dc2G99coZPTbqkHqBR" type="h2">
            8.2 Utgiftsområde 2
          </head>
          <p xml:id="i-DR35jo9dttXQcwD2MoiZ5J">
            Vänsterpartiet föreslår inga förändringar inom utgiftsområdet
            i denna budget.
          </p>
          <head xml:id="i-CghfQLcHssjDZdfxCnQpPT" type="h2">
            8.3 Utgiftsområde 3
          </head>
          <p xml:id="i-FpZyNB6NxzChmPMcKasFZ4">
            Enligt Skatteverket uppgår det s.k. skattefelet till mer än 130
            miljarder kronor. Myndigheten har som målsättning att halvera
            detta fel till 2014. Vänsterpartiet anvisar 100 miljoner kronor
            mer än regeringen till Skatteverket för att stärka arbetet mot
            skattefusk och svartarbete och öka möjligheten för Skatteverket
            att nå målet om en halvering till 2014. Kronofogdemyndigheten
            anvisas 30 miljoner kronor utöver regeringsförslaget för att förebygga
            och motverka överskuldsättning samt för arbetet mot grov organiserad
            brottslighet. Se vidare i Vänsterpartiets särskilda motion för
            utgiftsområdet (2011/12:Sk342).
          </p>
          <head xml:id="i-GW9hujme3AsQ1HKEUTHAMH" type="h2">
            8.4 Utgiftsområde 4
          </head>
          <p xml:id="i-Xo9Ez6YkWZ415KxzwGxGor">
            Vänsterpartiet vill återinföra villkorad halvtidsfrigivning för
            förstagångsdömda, vilket innebär en besparing. Vidare föreslår
            vi medel för ett förbättrat innehåll i kriminalvården och frivården,
            inrättande av en fångombudsman och inrättande av en ny myndighet
            som ska utreda misstänkta brott inom polisen. Vi föreslår att
            förvaltningsrätten förstärks för att förbättra handläggningen
            av överklagningar som gäller bl.a. sjukförsäkringsärenden. Vi
            avvisar delar av den föreslagna höjningen av anslaget till Säpo.
            Se vidare i Vänsterpartiets särskilda motion för utgiftsområdet
            (2011/12Ju337).
          </p>
          <head xml:id="i-6QBW77rMvL35ZXSQ6RHetV" type="h2">
            8.5 Utgiftsområde 5
          </head>
          <p xml:id="i-Nws8gh6379k378NTDrF8E8">
            Vänsterpartiet föreslår inga förändringar inom utgiftsområdet
            i denna budget.
          </p>
          <head xml:id="i-AcJFr3hHfmNEvFpwDX8TLq" type="h2">
            8.6 Utgiftsområde 6
          </head>
          <p xml:id="i-WAZbgdJ5kcsjn1FKMmDq6j">
            Grunden för Försvarsmaktens förmåga är alltid att kunna genomföra
            väpnad strid för att försvara landet men också att till vissa
            delar bistå civilsamhället vid stora kriser och katastrofer. För
            att kunna göra detta är både värnpliktsorganisation och frivillighet
            viktig. Ett system med ett mindre antal heltidsanställda som snabbt
            kan agera, ett antal frivilliganställda som med ett kortare varsel
            kan sättas in och är så övade att de snabbt kan fungera och ett
            värnpliktssystem där en större mängd kan kallas in och med en
            relativt kort övningstid kan lösa uppgifter som behövs är det
            vi siktar på att få igång i en relativt nära framtid. För 2012
            görs inga stora förändringar i vår budget dock. I kommande budgetar
            kommer vi att precisera mer vilka resurser som behövs.
          </p>
          <p xml:id="i-EFkmH2vGQVCtEZVmHXgy4i">
            Det som framför allt behöver förändras är mönstringsförfarandet.
            En förstärkning av Rekryteringsmyndigheten behövs så småningom
            för att påbörja uppbyggandet av en större värnpliktsorganisation
            igen. Erfarenheter från det tidigare Pliktverket och samarbete
            med Rekryteringsmyndigheten krävs för att hitta rätt metoder.
          </p>
          <p xml:id="i-28LetL2jUYKzkNnVzdh7VA">
            Vi gör framför allt neddragningar på förbandsverksamhet och fredsfrämjande
            insatser. Vi tror att förbandsverksamheten går att effektivisera.
            Det vi inte vill dra ner på är hemvärnet och skyddsstyrkorna.
            Se vidare i Vänsterpartiets särskilda motion för utgiftsområdet
            2011/12:Fö232).
          </p>
          <head xml:id="i-CzyoPp5SGGdSTC23mNJwG5" type="h2">
            8.7 Utgiftsområde 7
          </head>
          <p xml:id="i-NvRm6zLAMqE5bJrmVFmwRy">
            Regeringens förslag till budget inom utgiftsområdet fyller formellt
            enprocentsmålet för svenskt utvecklingssamarbete. Dock har regeringen,
            precis som tidigare år, gjort avräkningar på biståndet för att
            bl.a. finansiera flyktingmottagande som sker i Sverige, något
            som vi i Vänsterpartiet är starkt kritiska till. Se vidare i Vänsterpartiets
            särskilda motion för utgiftsområdet 2011/12:U306).
          </p>
          <head xml:id="i-Mv9RWNfWfsjVQx5VNyWySU" type="h2">
            8.8 Utgiftsområde 8
          </head>
          <p xml:id="i-NNQMbWXSAb4eSzky2BXVCu">
            Vänsterpartiet avvisar kraftigt regeringens förslag att räkna
            av en ökad andel av biståndsramen för flyktingkostnader. Vi avvisar
            därmed att finansieringen till utgiftsområdet sker på detta sätt.
            Vi föreslår också en nödvändig höjning och värdesäkring av dagersättningen
            för asylsökande samt att en bostadsersättning för asylsökande
            vid eget boende införs. Vi ökar anslaget till offentliga biträden
            för att svara upp mot rättssäkerhetskraven inom asylprocessen.
            För att värna humaniteten och rättssäkerheten i asylprocessen
            föreslår vi i stället minskningar av kostnaderna för förvarstagande
            samt för avvisningar och utvisningar. Se vidare i Vänsterpartiets
            särskilda motion för utgiftsområdet 2011/12:Sf326).
          </p>
          <head xml:id="i-DLhMM176rTi6CmhHBwQRwP" type="h2">
            8.9 Utgiftsområde 9
          </head>
          <p xml:id="i-Q2Sbydu1F5U32b91dTEFau">
            Vänsterpartiet presenterar här förslag till riktade satsningar
            på förstärkningar av välfärden. Vi föreslår bl.a. en stor satsning
            på mer personal i äldreomsorgen samtidigt som vi förstärker satsningen
            på kompetensutveckling av personalen. De äldre måste också ha
            större inflytande över sin egen vardag och vi vill införa ett
            särskilt bidrag för att stimulera sådant utvecklingsarbete. Vi
            vill också stimulera utvecklingen av förenklad biståndsbedömning
            i hemtjänsten och genomföra ett matlyft.
          </p>
          <p xml:id="i-6S2yb9w3Kkkdc1e11dzYV5">
            Det behövs fler vårdplatser inom hälso- och sjukvården och 1
            miljard kronor per år bör riktas för att driva på en sådan utveckling
            hos landstingen. Samtidigt finns behov av specialisering av personalen.
            För att fler sjuksköterskor ska vilja specialisera sig föreslår
            vi att de under utbildningsperioden ska få behålla 80 procent
            av sin lön. Den förebyggande hälso- och sjukvården har prioriterats
            ner på senare år och vi föreslår därför en förebyggandemiljard
            riktad till primärvården. Skyddet för barn och unga inom den sociala
            barn- och ungdomsvården behöver stärkas. Vi föreslår ytterligare
            satsningar utöver det regeringen aviserat. Se vidare i Vänsterpartiets
            särskilda motion för utgiftsområdet 2011/12:So567).
          </p>
          <head xml:id="i-VH3J9jqButjEvtcj7vxSsb" type="h2">
            8.10 Utgiftsområde 10
          </head>
          <p xml:id="i-QfNB6qhHYqE7ZrMjcz5zAN">
            Vänsterpartiet vill avskaffa sjukpenningens bortre tidsgräns
            och ersätta den med rättigheter till stöd. Man ska lämna sjukförsäkringen
            när man har tillräcklig arbetsförmåga, inte på grund av att ett
            visst antal dagar har förflutit. Vidare vill vi ändra arbetsförmågeprövningen
            vid 180 dagar precis så som riksdagen har beslutat bör göras men
            som regeringen underlåter att genomföra.
          </p>
          <p xml:id="i-8tiTWTaMZaea1mN1wUZBGA">
            Vänsterpartiet accepterar inte regeringens syn att återgång till
            arbete påskyndas om man sänker sjuka människors ersättning och
            vi höjer därför sjukpenningen så att den är 80 procent även efter
            ett års sjukskrivning. Vi höjer även sjukpenningnivån genom att
            avskaffa den beräkningsgrund som i dag innebär att inte hela den
            sjukpenninggrundande inkomsten tas med när sjukpenningens storlek
            fastställs. Sjukförsäkringens tak höjs till 8 prisbasbelopp 2012
            och sedan till 9 prisbasbelopp 2014.
          </p>
          <p xml:id="i-TwA2kPjsxDMEecVFULrg3U">
            För personer med sjuk- och aktivitetsersättning höjer vi bostadstillägget
            med 170 kronor i månaden och ersättningsnivån till 67 procent.
          </p>
          <p xml:id="i-3oxDB6LyXyVXE4ek14VD6c">
            Vi höjer Försäkringskassans anslag för att möta tidigare besparingskrav
            och rädda servicekontoren. Vi avsätter även medel för att införa
            ett rehabiliteringsregister. Se vidare i Vänsterpartiets särskilda
            motion för utgiftsområdet 2011/12:Sf271).
          </p>
          <head xml:id="i-Unk4hh8CmW6g15Fo8nE7S9" type="h2">
            8.11 Utgiftsområde 11
          </head>
          <p xml:id="i-Vf8MXURKKKCQzjQuMFXJwc">
            Vänsterpartiet föreslår en ökning av garantipensionen med 150
            kronor från 2012. Vi vill också återställa beräkningsgrunden för
            de pensionärer som faktiskt fick en konkret sänkning av sin pension
            i och med saneringspolitiken under 1990talet. Det skulle innebära
            en uppräkning av tilläggspensionen för dessa pensionärer med cirka
            6 procent. Detta skulle innebära en satsning på att höja tilläggspensionen
            för de tidigare ATP-pensionärer som gick i pension 1990 eller
            tidigare, och omfattar personer som är födda 1925 eller tidigare.
            Att höja pensionerna med 6 procent för denna grupp innebär en
            utgiftsökning med 1 400 miljoner kronor 2012. Se vidare i Vänsterpartiets
            särskilda motion för utgiftsområdet (2011/12:Sf341).
          </p>
          <head xml:id="i-SVPhvr1as56GGMdHe6pE5K" type="h2">
            8.12 Utgiftsområde 12
          </head>
          <p xml:id="i-KLyF4HeM4j1YNyNhfzBsAC">
            Vänsterpartiet föreslår att en individualisering av föräldraförsäkringen
            ska genomföras 2012 och anvisar 2 510 miljoner kronor för detta.
            Detta är en nödvändig reform för att ge barn tillgång till båda
            sina föräldrar och för att bryta den ordning på arbetsmarknaden
            som diskriminerar kvinnor, fördelningen mellan betalt och obetalt
            arbete och den föreställning om vilket ansvar kvinnor respektive
            män har i förhållande till sina barn. För att stärka de ekonomiska
            villkoren för ensamstående föräldrar föreslår vi en höjning av
            underhållsstödet med 200 kronor och att det samtidigt värdesäkras
            genom att knytas till prisbasbeloppet. Vi föreslår även en höjning
            av underhållsstödet med ytterligare 200 kronor för barn från det
            år de fyllt 13 år. Vi avvisar de stora besparingarna regeringen
            gör på föräldraförsäkringen och anvisar medel för att höja taket
            för havandeskapspenning och tillfällig föräldrapenning. Dessutom
            anslår vi medel för att återställa ersättningsnivåerna för alla
            föräldralediga till 80 procent genom att avvisa den beräkningsgrund
            regeringen infört för SGI. Vi anvisar också medel för att förbättra
            bostadsbidraget för ensamstående föräldrar. Se vidare i Vänsterpartiets
            särskilda motion för utgiftsområdet 2011/12:Sf283).
          </p>
          <head xml:id="i-3iq8bsNtutpWx1xH8kq2Ae" type="h2">
            8.13 Utgiftsområde 13
          </head>
          <p xml:id="i-8fwiuqyjzRaZUTQfEjAbLC">
            Vänsterpartiet är kritiskt till regeringens inriktning på integrationspolitiken
            eftersom den främst handlar om tvångsåtgärder riktade mot personer
            med utländsk bakgrund snarare än om att skapa de förutsättningar
            som är nödvändiga för lika rättigheter på arbetsmarknaden, bostadsmarknaden,
            i skolan osv. Vi föreslår att en lagstiftning ska införas som
            gör samtliga kommuner skyldiga att ta emot flyktingar. Vi förstärker
            dessutom anslaget för att höja schablonersättningen med avsikt
            att höja kvaliteten och ambitionsnivån på flyktingmottagandet
            samt för en förlängning av ansökningstiden för anhöriginvandrare
            att omfattas av den kommunala introduktionen. Vi avvisar regeringens
            satsning på lotsar i etableringsprocessen. Vi avvisar också regeringens
            sfi-bonus. Se vidare i Vänsterpartiets särskilda motion för utgiftsområdet
            2011/12:A362).
          </p>
          <head xml:id="i-6LXojGWiUMjmZ9W4C3VXC2" type="h2">
            8.14 Utgiftsområde 14
          </head>
          <p xml:id="i-BtSq5moRt1Qfu2CFGh4QXb">
            Vänsterpartiets arbetsmarknadspolitik syftar till att göra det
            lättare att nå målet arbete åt alla och att skapa ett arbetsliv
            präglat av goda arbetsvillkor, bra arbetsmiljö, ökat inflytande
            och utvecklingsmöjligheter för löntagarna. En arbetslöshetsförsäkring
            som ger trygghet och håller lönenivåerna uppe, en arbetsförmedling
            som har ett brett utbud av effektiva insatser för att rusta arbetssökande
            för ett föränderligt arbetsliv och ett ambitiöst arbetsmiljöarbete
            är viktiga beståndsdelar i denna politik. Vi ökar sammantaget
            anslagen med närmare 7,9 miljarder kronor. Vi satsar 5,7 miljarder
            kronor på arbetslöshetsersättning och aktivitetsstöd. Vi höjer
            den högsta dagpenningen till 930 kronor och grundbeloppet till
            400 kronor från den 1 januari 2012. För att undvika en fortsatt
            urholkning av försäkringen indexerar vi beloppen till löneutvecklingen.
            Vi höjer också ersättningsnivån till 80 procent för hela ersättningsperioden
            samt för tid med aktivitetsstöd. Vi minskar också antalet karensdagar
            med två och tar bort 75-dagarsbegränsningen vid deltidsarbetslöshet.
            Dessutom förstärker vi grundförsäkringen.
          </p>
          <p xml:id="i-HRbBbZPZGXsk5JBTzv8SwE">
            Vi avskaffar fas 3 och höjer kvaliteten i arbetsmarknadspolitiken.
            Vi prioriterar yrkesinriktad arbetsmarknadsutbildning och riktade
            anställningsstöd. Vi anslår medel till 35 250 fler årsanställningsstöd
            än regeringen, i övergångsjobb, traineeanställningar, utbildningsvikariat
            och lärlingsanställningar. Vi avsätter medel för 5 000 fler årsplatser
            än regeringen i arbetsmarknadsutbildning och vi gör 1 000 årsplatser
            i företagsvikariat möjliga.
          </p>
          <p xml:id="i-SoMUPQ4PV69sWCGf4vKZhn">
            Vi stärker insatserna för personer med funktionsnedsättning som
            medför nedsatt arbetsförmåga genom att höja taket för lönebidragsersättning
            med 2 000 kronor per månad och öka anslagen till arbetshjälpmedel.
          </p>
          <p xml:id="i-DvcTBoTiLphdXjPHtGXQC7">
            Vi förstärker arbetsmiljöarbetet genom ökade anslag till Arbetsmiljöverkets
            tillsynsarbete, utbildning av skyddsombud och de regionala skyddsombudens
            verksamhet. Se vidare i Vänsterpartiets särskilda motion för utgiftsområdet
            2011/12:A361).
          </p>
          <head xml:id="i-Ut1nTh1Vh2ddnzaAbZWYW3" type="h2">
            8.15 Utgiftsområde 15
          </head>
          <p xml:id="i-Dt5L8ChwzpcD85oDMSGopo">
            Vänsterpartiet föreslår en höjning av studiemedlen till 9 082
            kronor för fyra veckors studier. I denna summa ingår även en höjning
            av studiebidraget till 3 130 kronor för fyra veckor, vilket motsvarar
            en ökning av bidragsdelen från 31,4 till 34,5 procent av totalbeloppet.
            Det högre bidraget höjer vi samtidigt till 7 266 kronor för fyra
            veckor, vilket blir 80 procent av totalbeloppet. Under 2013 och
            2014 vill vi dessutom höja bidragsdelen successivt till 37,7 procent.
          </p>
          <p xml:id="i-HvjQJaekKSDpAefexMbNm5">
            De ökade antalet utbildningsplatser, som vi föreslår, leder till
            att studiemedelstagarna blir omkring 40 000 fler. De flesta kommer
            att studera med det vanliga studiemedlet, men även antalet studiemedelstagare
            med det högre bidraget kommer att öka. Vi inrättar dessutom ett
            nytt ungdomsstudiestöd för unga som deltar i jobbgarantin för
            ungdomar, vilket ska omfatta 5 000 unga. Se vidare i Vänsterpartiets
            särskilda motion för utgiftsområdet 2011/12:Ub475).
          </p>
          <head xml:id="i-43Mw3pVqjuPeK2tWifWTcf" type="h2">
            8.16 Utgiftsområde 16
          </head>
          <p xml:id="i-VsHt8LWwSibM9BqsBb4NgU">
            Utbildningspolitiken har en central roll för att bekämpa arbetslösheten
            och öka konkurrenskraften i framtiden genom höjd kunskap och kvalitet.
            Vi vill därför satsa på fler utbildningsplatser för att öka såväl
            sysselsättningen som människors kunskaper. I förhållande till
            regeringens förslag blir det drygt 25 000 fler platser på komvux
            och 5 000 fler platser på yrkeshögskolan 2012. Vi ökar även antalet
            högskoleplatser som en följd av vår satsning för att öka sysselsättningen
            och utbildningsnivån och vi föreslår att utbildningen för förskollärare
            och fritidspedagoger förlängs. Det blir drygt 12 000 fler platser
            2012.
          </p>
          <p xml:id="i-9si8Y2eQoytxEXT9ddXEwT">
            Vänsterpartiet vill genomföra reformer för att öka tillgängligheten
            och kvaliteten inom förskolan och fritidshemmen. Vi föreslår därför
            att det införs en skyldighet för kommuner att erbjuda barnomsorg
            på obekväm arbetstid samt att personaltätheten ska öka och gruppstorlekarna
            följaktligen ska minska på fritidshemmen.
          </p>
          <p xml:id="i-XQuhhdnbSqRL7Gxkk6Nguo">
            Vi föreslår 1 miljard kronor för en satsning på ökat stöd till
            de elever och skolor som har störst behov av hjälp för att kunna
            nå målen och få den kunskap de har rätt till.
          </p>
          <p xml:id="i-RHUWaxsRMYMhRrD4StfMYc">
            Skolmaten ska bli bättre genom att skolbespisningarna renoveras
            och rustas upp samt att personalen får möjlighet till utbildning
            för att utveckla sin kompetens. Alla grundskoleelever ska också
            kunna få frukost i skolan.
          </p>
          <p xml:id="i-E1AqsANANK2C18D3GnmLdx">
            Vi vill att skolan ska kunna arbeta bättre för att skapa jämställdhet
            och ett led i detta arbete är att erbjuda kurser i feministiskt
            självförsvar.
          </p>
          <p xml:id="i-E3ByYFZsb13aQkTixWHaBu">
            För att höja kvaliteten på högskolan vill vi bl.a. öka undervisningstiden,
            förstärka studentinflytandet och förbättra de ekonomiska villkoren
            för forskarstuderande genom att fler ska få doktorandtjänst. Se
            vidare i Vänsterpartiets särskilda motion för utgiftsområdet 2011/12:Ub476).
          </p>
          <head xml:id="i-H61j57WrjQLhS84mc1ECsZ" type="h2">
            8.17 Utgiftsområde 17
          </head>
          <p xml:id="i-SUBhB6t7HiEnq9SmZ8P1MQ">
            Vänsterpartiet vill att kulturbudgetens nivå höjs med 1 miljard
            kronor till år 2014. Det ger utrymme till en rad angelägna satsningar
            för ett rikare kulturliv tillgängligt för var och en. Vi vill
            återinföra succén med fri entré på de statliga museerna och ta
            reformen ett steg vidare genom att möjliggöra fri entré på regionala
            och kommunala museer. Vi vill göra Unga Klara till nationell scen
            för barn- och ungdomsteater och vi vill inrätta ett populärkulturcentrum
            för att fånga upp kulturyttringar som många gånger missas av andra
            kulturinstitutioner.
          </p>
          <p xml:id="i-CE5meQqWbUQHWRVSH8gTbd">
            Vi genomför en filmsatsning och höjer stödet till icke vinstdrivande
            kulturarrangörer. Vi stärker konstnärsallianser för bättre villkor
            för frilansare och återinför den statliga inkomstgarantin för
            konstnärer. För biblioteken avsätter vi särskilda medel för arbetsplatsbibliotek,
            fängelsebibliotek och liknande verksamhet och även medel för att
            möjliggöra en höjd biblioteksersättning. Även litteraturstödet
            till utgivning av smalare litteratur höjs och vi vill att staten
            stödjer förlaget En bok för allas läsfrämjande verksamhet. Den
            tillfälliga satsningen på centrumbildningarna var nödvändig och
            vi permanentar därför denna.
          </p>
          <p xml:id="i-pGMJN3Jk1ZSSu3cg9TZ6v">
            Vi gör en satsning på 55 miljoner kronor till fler och bättre
            lokaler, alltifrån replokaler och teaterscener till föreningslokaler.
            Folkbildningen stärker vi med 50 miljoner kronor varav en del
            är en särskild satsning för att fler ska kunna ta del av internets
            möjligheter. Från och med 2014 avsätter vi 300 miljoner kronor
            till inrättandet av digitala bibliotek för nedladdning av film,
            musik och andra media. Våra förslag om 150 miljoner kronor till
            fritidsgårdsverksamhet, 200 miljoner kronor till maxtaxa i kulturskolan
            och 100 miljoner kronor för att lösa frågan om scenkonstnärernas
            pensioner redovisas under utgiftsområde 25 respektive på inkomstsidan.
            Se vidare i Vänsterpartiets särskilda motion för utgiftsområdet
            2011/12:Kr286).
          </p>
          <head xml:id="i-8garV96GgUzs96f9UHCJMy" type="h2">
            8.18 Utgiftsområde 18
          </head>
          <p xml:id="i-7qDpBhUUTKF83MbKYMiHsB">
            Vänsterpartiet föreslår att ett investeringsstöd för nyproduktion
            av hyresrätter införs. Vänsterpartiet föreslår ett upprustningsstöd
            för flerfamiljshus. Behovet är särskilt stort i det så kallade
            miljonprogrammet. Vänsterpartiet avvisar regeringens förslag om
            att ytterligare stödja den otrygga andrahanduthyrningen.
          </p>
          <p xml:id="i-Jsq24swQj3r2wHpNeTxqZq">
            Vänsterpartiet har även förslag om att stödja upprustning av
            lokaler inom välfärdssektorn liksom stöd för ökad tillgänglighet
            och kultur- och möteslokaler, se särskilt avsnitt om detta. För
            att öka tillgängligheten föreslår Vänsterpartiet att ett hissbidrag
            inrättas. Vänsterpartiet föreslår att medel tilldelas Statens
            bostadskreditnämnd för spridande av information om hur den kooperativa
            hyresrätten kan utvecklas och stärkas. Vänsterpartiet anser att
            icke-spekulativa upplåtelseformer bör stärkas. För att garantera
            alla människors tillgång till god konsumentvägledning vill vi
            att fler kommuner ska ha tillgång till konsumentvägledning. Vi
            inför därför ett stimulansbidrag för detta ändamål. Se vidare
            i Vänsterpartiets särskilda motion för utgiftsområdet 2011/12:C386).
          </p>
          <head xml:id="i-XvBpPfEN645FUfSc4rM5u8" type="h2">
            8.19 Utgiftsområde 19
          </head>
          <p xml:id="i-NSX8Tor6bcepGYqztQk94G">
            Den fortsatta nedgången av antalet drivmedelsstationer i landet
            drabbar arbetsresandet och företag på landsbygden. Vänsterpartiet
            föreslår därför en ökning av stödet till bensinstationer jämfört
            med det förslag som regeringen lagt fram. Se vidare i Vänsterpartiets
            särskilda motion för utgiftsområdet 2011/12:N366).
          </p>
          <head xml:id="i-EGFnJBSeb5YUQTcqZwdauM" type="h2">
            8.20 Utgiftsområde 20
          </head>
          <p xml:id="i-UVKav6VzHBybLpGhEoSE3M">
            Vi i Vänsterpartiet är oroade över regeringens stora nedskärningar
            på utgiftsområdet. Vi satsar 1 miljard kronor för att inrätta
            ett nytt klimatprogram med syfte att minska utsläppen av växthusgaser,
            effektivisera energianvändningen samt skapa nya gröna jobb. Vi
            föreslår extra resurser till internationella klimatinvesteringar.
            Insatserna ska gå till klimatåtgärder i utvecklingsländer främst
            avseende Sveriges åtaganden inom ramen för FN:s klimatförhandlingar.
            Vänsterpartiet kraftsamlar kring biologisk mångfald och skydd
            av skogen. Vi satsar 250 miljoner kronor per år mer än regeringen
            på biologisk mångfald samt lika mycket på skydd av skogen. Vi
            anslår dessutom mer än regeringen till miljöforskning, ett grönt
            kemikalieinstitut och marksanering. Vi avvisar regeringens sätt
            att låta intäkterna från EU:s handelssystem gå till att finansiera
            skattesänkningar, vi öronmärker dessa till klimatåtgärder i Sverige
            och utomlands. Se vidare i Vänsterpartiets särskilda motion för
            utgiftsområdet (2011/12:MJ408)).
          </p>
          <head xml:id="i-Ci2prmpsk8L1keKpGhL71v" type="h2">
            8.21 Utgiftsområde 21
          </head>
          <p xml:id="i-DYnxWGgbRpeLZsFHwwCmLV">
            Genom att minska stödet inom energiområdet underlättas inte omställningen
            av det svenska energisystemet. Vänsterpartiet vill att investeringar
            i det svenska energisystemet ska bidra till att underlätta miljö-
            och klimatomställningen i Sverige. Mot den bakgrunden är en fortsatt
            satsning på förnybar elproduktion nödvändig för att nå målet om
            ett ekologiskt hållbart samhälle. Se vidare i Vänsterpartiets
            särskilda motion för utgiftsområdet (2011/12:N367).
          </p>
          <head xml:id="i-PKiM488LzRiEag3Z3FNnqA" type="h2">
            8.22 Utgiftsområde 22
          </head>
          <p xml:id="i-JQ6zDZzYCTgSZuP82ByCpB">
            För att minska tågförseningar, få fler att ta tåget samt att
            mer gods ska fraktas på spår, vill vi investera i järnvägen strukturellt.
            Vi avsätter därför 2 miljarder kronor år 2012, 4,5 miljarder år
            2013 och 11,4 miljarder år 2014 mer än regeringen på nyinvesteringar
            i järnväg.
          </p>
          <p xml:id="i-R7JnT8W4zM8p8FjX9PUPie">
            Vi vill påskynda utbyggnaden och användandet av förnyelsebara
            bränslen från och med nästa år. Genom ett investeringsprogram
            ska det stimulera utbyggnad av svensk biogasproduktion och distribution
            för att få tillgång till fler bensinstationer med biogas runt
            om i landet. På samma sätt vill vi främja utbyggnaden av elladdstationer.
            Det krävs också tydliga besked till landets tillverkare av tunga
            fordon om att påskynda övergången till bussar som framförs på
            förnybara bränslen, el, hybrid eller bränslecell. Vi vill investera
            i en allmän skrotningspremie som utformas så att tillverkarnas
            producentansvar inte begränsas.
          </p>
          <p xml:id="i-CtMJfvWt8pUov4RyzxnEAv">
            När det gäller banunderhåll för lågtrafikerade banor vill vi
            rusta upp dessa till en kostnad på 11,75 miljarder kronor fram
            till 2021. Förutom de lågtrafikerade banorna hotas även de s.k.
            kapillärspåren. Det är viktigt att företag har närhet till industrispår
            som leder ut till Banverkets banor. Så länge flygtrafik och vägtrafik
            inte betalar sina fullständiga samhällsekonomiska kostnader är
            det inte rimligt att järnvägstrafiken ska få ökade kostnader.
            Vi avvisar därför regeringens höjning av banavgifter.
          </p>
          <p xml:id="i-UBjXfhYH3yTEpy1JsbWr7m">
            Vi avsätter 5 miljarder kronor för att öka kollektivtrafiken
            under en treårsperiod. Därtill vill vi ha försök med avgiftsfri
            kollektivtrafik i storstad och ett glesbygdslän, och vi vill att
            forskarstöd kopplas till försöken. Den interregionala kollektiva
            persontrafiken tillförs ytterligare medel för att inte hindra
            en utveckling av regional pendlingstrafik. Det handlar om att
            öka tillgängligheten på grund av avregleringens negativa konsekvenser.
          </p>
          <p xml:id="i-M6L66q7G4n6JQ1K3D4BMX">
            Vi föreslår en kompensation motsvarande 210 miljoner kronor för
            införande av klimatskatt på flyg för att motverka en negativ regional
            utveckling. Se vidare i Vänsterpartiets särskilda motion för utgiftsområdet
            (2011/12:T455).
          </p>
          <head xml:id="i-6eni6JrCXnUztkVAKwynE1" type="h2">
            8.23 Utgiftsområde 23
          </head>
          <p xml:id="i-B6mnbDu3w249rzySQJC45r">
            Vänsterpartiet ökar satsningar på biotopskydd och naturvårdsavtal
            i skogen, varför anslaget till skogsbruket kraftigt höjs. Vi värnar
            ett starkt och oberoende djurskydd i Sverige och ökar Jordbruksverkets
            anslag för djurskyddsverksamhet samt införande av en djurombudsman
            (Djuro). Vi satsar även i denna budget på en miljö- och klimatanpassad
            livsmedelssektor, varför Livsmedelsverket får höjda anslag. Som
            ett led i en större satsning på ekologiskt och miljöanpassat jordbruk
            avslås regeringens satsning på en konkurrenskraftig livsmedelssektor
            och i stället lägger vi ytterligare 50 miljoner kronor på miljöförbättringar
            i jordbruket samt införande av ekorådgivare. Vi föreslår en ny
            matsatsning, Sverige det hållbara matlandet. Se vidare i Vänsterpartiets
            särskilda motion för utgiftsområdet V(2011/12:MJ410).
          </p>
          <head xml:id="i-RiZaJ7jAKzUcgkaJ8QqaGM" type="h2">
            8.24 Utgiftsområde 24
          </head>
          <p xml:id="i-Esb3Y6xLCbc4cnDiWFb6Ui">
            Vänsterpartiet vill utveckla en innovationspolitisk strategi
            där huvudkomponenterna är satsningar på FoU i småföretag genom
            skattekrediteringar på 1,2 miljarder kronor och förstärkning av
            anslaget till Vinnova för deras mycket eftersökta program Forska
            &amp; väx. Vänsterpartiet vill också se en kraftig ökning av antalet
            öppna innovationsarenor i form av testbäddar och demonstrationsanläggningar.
            Vi vill också förstärka den innovativa regionala närvaron genom
            ökade anslag till Almi Innovation och sådd. Den innovativa offentliga
            upphandlingen måste rustas upp och vi föreslår ett ökat stöd till
            detta och likaså till exportstöd till mindre företag. Industriella
            utvecklingscentrum (IUC) får möjlighet att utveckla sin verksamhet
            i främst industriorterna. Vi vill dessutom se ett formande av
            branschprogram på strategiska områden för svensk industri och
            svenska tjänsteföretag. Besöksnäringen är också ett område som
            behöver utvecklas med ett nytt branschprogram och ett stöd till
            näringen. Se vidare i Vänsterpartiets särskilda motion för utgiftsområdet
            (2011/12:N365).
          </p>
          <head xml:id="i-6K2YxgmR28nBaq6vjPtVK4" type="h2">
            8.25 Utgiftsområde 25
          </head>
          <p xml:id="i-DsEuEhfm1kgPZ4V3v9fs6R">
            I denna motion avsätter vi betydande medel till kommunsektorn.
            Inom utgiftsområde 25 föreslår vi dels en rad riktade satsningar,
            dels en värdesäkring av de generella statsbidragen så att de värdesäkras
            för kommunernas pris- och löneökningar. Värdesäkringen av de generella
            statsbidragen motsvarar en höjning av anslaget 1:1 med 2,5 miljarder
            kronor för 2012. Se vidare i Vänsterpartiets särskilda motion
            för utgiftsområdet (2011/12:Fi296).
          </p>
          <head xml:id="i-AyqaQy6hWfydG2VRbapwnR" type="h1">
            9 Bilaga 1 Statsbudgetens inkomster
          </head>
          <head xml:id="i-Jx6dYQ36RxC3NzJX52xyjY" type="h1">
            Beräkning av statsbudgetens inkomster 2012
          </head>
          <p xml:id="i-NqNKuJz9Mciu7PSMqPMSwL">
            Miljoner kronor
          </p>
          <table>
            <row xml:id="i-EWBYzk3UCZDXFEWDtwCDtT">
              <cell>
                Inkomsttitel
              </cell>
              <cell>
                Regeringens förslag
              </cell>
              <cell>
                Avvikelse gentemot regeringen (V)
              </cell>
            </row>
            <row xml:id="i-3dxKpfAijVzQZNtqFnstSF">
              <cell>
                1100 Direkta skatter på arbete
              </cell>
              <cell>
                503 127
              </cell>
              <cell>
                +27 010
              </cell>
            </row>
            <row xml:id="i-71tXyM16pcWTzngzKq3Se6">
              <cell>
                1111 Statlig inkomstskatt
              </cell>
              <cell>
                44 442
              </cell>
              <cell>
                +800
              </cell>
            </row>
            <row xml:id="i-UwK2Bz2kAYxJoS5KwufMwh">
              <cell>
                1115 Kommunal inkomstskatt
              </cell>
              <cell>
                552 977
              </cell>
              <cell>
                -12 200
              </cell>
            </row>
            <row xml:id="i-Gs9o9naE8eJ9QPDsi8v5sQ">
              <cell>
                1120 Allmän pensionsavgift
              </cell>
              <cell>
                96 412
              </cell>
              <cell>
                ±0
              </cell>
            </row>
            <row xml:id="i-FKWY6iiXyuPYW9ZMefEQNx">
              <cell>
                1130 Artistskatt
              </cell>
              <cell>
                93
              </cell>
              <cell>
                ±0
              </cell>
            </row>
            <row xml:id="i-KtPgobmfXfuCsJ4AW1KmCv">
              <cell>
                1140 Skattereduktioner
              </cell>
              <cell>
                190 798
              </cell>
              <cell>
                +38 410
              </cell>
            </row>
            <row xml:id="i-TE1pRJcxKdhS1LRAbxjFWM">
              <cell>
                1200 Indirekta skatter på arbete
              </cell>
              <cell>
                424 869
              </cell>
              <cell>
                +20 120
              </cell>
            </row>
            <row xml:id="i-4SiofUHN8PpuQpeP1FbWfB">
              <cell>
                1210 Arbetsgivaravgifter
              </cell>
              <cell>
                435 687
              </cell>
              <cell>
                +18 040
              </cell>
            </row>
            <row xml:id="i-WFyHoyatoLsA3sHeuyYX1W">
              <cell>
                1240 Egenavgifter
              </cell>
              <cell>
                13 399
              </cell>
              <cell>
                +80
              </cell>
            </row>
            <row xml:id="i-LiGsin16bG6fxX5LZXto7g">
              <cell>
                1260 Avgifter till premiepensionssystemet
              </cell>
              <cell>
                29 556
              </cell>
              <cell>
                ±0
              </cell>
            </row>
            <row xml:id="i-GnRRv4J8GtWUPpLeTnSz2L">
              <cell>
                1270 Särskild löneskatt
              </cell>
              <cell>
                35 602
              </cell>
              <cell>
                +2 000
              </cell>
            </row>
            <row xml:id="i-BU3zjnUoNfQ9oWq2akfdE8">
              <cell>
                1280 Nedsättningar
              </cell>
              <cell>
                31 560
              </cell>
              <cell>
                ±0
              </cell>
            </row>
            <row xml:id="i-Mjg2KW6K1qw73dgDgiKrTT">
              <cell>
                1290 Tjänstegruppliv
              </cell>
              <cell>
                1 298
              </cell>
              <cell>
                ±0
              </cell>
            </row>
            <row xml:id="i-EMUKBQ83LK4ZZM9oavHcmx">
              <cell>
                1300 Skatt på kapital
              </cell>
              <cell>
                192 536
              </cell>
              <cell>
                -2 183
              </cell>
            </row>
            <row xml:id="i-VeQoDNoVudsPEPBmt4eqNT">
              <cell>
                1310 Skatt på kapital, hushåll
              </cell>
              <cell>
                31 416
              </cell>
              <cell>
                -1 110
              </cell>
            </row>
            <row xml:id="i-TWVjpawocH8d6d3vbaVasD">
              <cell>
                1320 Skatt på företagsvinster
              </cell>
              <cell>
                109 510
              </cell>
              <cell>
                -448
              </cell>
            </row>
            <row xml:id="i-FrFDQ8KFHxF1NNVnRdMn7R">
              <cell>
                1330 Kupongskatt
              </cell>
              <cell>
                3 997
              </cell>
              <cell>
                ±0
              </cell>
            </row>
            <row xml:id="i-8j1WnBHVNmBpQVo92bfjM9">
              <cell>
                1340 Avkastningsskatt
              </cell>
              <cell>
                10 207
              </cell>
              <cell>
                ±0
              </cell>
            </row>
            <row xml:id="i-PLgzTNaHiuTuetk2bk8F8N">
              <cell>
                1350 Fastighetsskatt
              </cell>
              <cell>
                28 210
              </cell>
              <cell>
                -625
              </cell>
            </row>
            <row xml:id="i-KoAAKxDKNhM1TQbx22yguf">
              <cell>
                1360 Stämpelskatt
              </cell>
              <cell>
                9 196
              </cell>
              <cell>
                ±0
              </cell>
            </row>
            <row xml:id="i-5Zn3knwY5mgM8Lyv9MnV9s">
              <cell>
                1380 Arvsskatt
              </cell>
              <cell>
                0
              </cell>
              <cell>
                ±0
              </cell>
            </row>
            <row xml:id="i-QnDAqTnTn94UPaRRPyU8pp">
              <cell>
                1400 Skatt på konsumtion och insatsvaror
              </cell>
              <cell>
                456 371
              </cell>
              <cell>
                +12 177
              </cell>
            </row>
            <row xml:id="i-PMdzLPgT1qvzeazVipGKhr">
              <cell>
                1410 Mervärdesskatt
              </cell>
              <cell>
                335 806
              </cell>
              <cell>
                +5 400
              </cell>
            </row>
            <row xml:id="i-WBtjSLYwi8cMMNQQpCRHts">
              <cell>
                1420 Skatt på alkohol och tobak
              </cell>
              <cell>
                24 086
              </cell>
              <cell>
                +1 430
              </cell>
            </row>
            <row xml:id="i-PJNntZWCrnuwkvcZoxxy7">
              <cell>
                1430 Energiskatt
              </cell>
              <cell>
                41 556
              </cell>
              <cell>
                ±0
              </cell>
            </row>
            <row xml:id="i-UTTc8kVnwKT7L8gfNCzREW">
              <cell>
                1440 Koldioxidskatt
              </cell>
              <cell>
                26 683
              </cell>
              <cell>
                +700
              </cell>
            </row>
            <row xml:id="i-Cz8rE4NBd3TVBXDPahfbtT">
              <cell>
                1450 Övriga skatter på energi och miljö
              </cell>
              <cell>
                4 969
              </cell>
              <cell>
                +5 307
              </cell>
            </row>
            <row xml:id="i-T99NNvBbhnEv5J1uCW8HwC">
              <cell>
                1470 Skatt på vägtrafik
              </cell>
              <cell>
                16 176
              </cell>
              <cell>
                -660
              </cell>
            </row>
            <row xml:id="i-3qsxiVbN68366FcPZATD9V">
              <cell>
                1480 Övriga skatter
              </cell>
              <cell>
                7 095
              </cell>
              <cell>
                ±0
              </cell>
            </row>
            <row xml:id="i-FNAcQVdgNxXXjaBE4pz8iX">
              <cell>
                1500 Skatt på import
              </cell>
              <cell>
                5 863
              </cell>
              <cell>
                ±0
              </cell>
            </row>
            <row xml:id="i-PqKA5NDqzs2UCWAmjiVET2">
              <cell>
                1600 Restförda och övriga skatter
              </cell>
              <cell>
                4 631
              </cell>
              <cell>
                ±0
              </cell>
            </row>
            <row xml:id="i-35j1LvxgetbXQJijXyEQrd">
              <cell>
                1700 Avgående poster, skatter till EU
              </cell>
              <cell>
                7 413
              </cell>
              <cell>
                ±0
              </cell>
            </row>
            <row xml:id="i-ChDsUke1StkYR6SJAF2xy5">
              <cell>
                Offentliga sektorns skatteintäkter (periodiserat)
              </cell>
              <cell>
                1 579 983
              </cell>
              <cell>
                +57 124
              </cell>
            </row>
            <row xml:id="i-Bzvbj1bcX9y9oRbyTep91V">
              <cell>
                1800 Avgående poster, skatter till andra sektorer
              </cell>
              <cell>
                766 864
              </cell>
              <cell>
                +12 200
              </cell>
            </row>
            <row xml:id="i-VCB6C6trvxNJcLQiAg9kbq">
              <cell>
                Statens skatteintäkter (periodiserat)
              </cell>
              <cell>
                813 119
              </cell>
              <cell>
                +69 324
              </cell>
            </row>
            <row xml:id="i-HtdS84jjbuXnf7MNTy6AUL">
              <cell>
                1900 Periodiseringar
              </cell>
              <cell>
                183
              </cell>
              <cell>
                ±0
              </cell>
            </row>
            <row xml:id="i-LDMwR5Lz3ekDrDLt9AiqXj">
              <cell>
                1000 Statens skatteinkomster (kassamässigt)
              </cell>
              <cell>
                813 303
              </cell>
              <cell>
                +69 324
              </cell>
            </row>
            <row xml:id="i-4Hfua3TqNPrLCjQYqmfEMR">
              <cell>
                Övriga inkomster (kassamässigt)
              </cell>
              <cell>
                19 810
              </cell>
              <cell>
                -32 320
              </cell>
            </row>
            <row xml:id="i-McssuCahe46dRsSDsTqd1i">
              <cell>
                2000 Inkomster av statens verksamhet
              </cell>
              <cell>
                49 220
              </cell>
              <cell>
                -1 414
              </cell>
            </row>
            <row xml:id="i-SXyPVXK8E5fN5wMgfmroVv">
              <cell>
                3000 Inkomster av försåld egendom
              </cell>
              <cell>
                15 000
              </cell>
              <cell>
                -15 000
              </cell>
            </row>
            <row xml:id="i-9QHY5rqxWZVR9jfa5jJzEH">
              <cell>
                4000 Återbetalning av lån
              </cell>
              <cell>
                1 361
              </cell>
              <cell>
                ±0
              </cell>
            </row>
            <row xml:id="i-UpBQL3kHcTSMvJziHdDMdF">
              <cell>
                5000 Kalkylmässiga inkomster
              </cell>
              <cell>
                11 305
              </cell>
              <cell>
                -100
              </cell>
            </row>
            <row xml:id="i-7Kb6NdcK2Cj2wB8PDLdwtd">
              <cell>
                6000 Bidrag m.m. från EU
              </cell>
              <cell>
                12 969
              </cell>
              <cell>
                ±0
              </cell>
            </row>
            <row xml:id="i-4TCqDj1F4tct5HgAXmoqsa">
              <cell>
                7000 Avräkningar m.m. i anslutning till skattesystemet
              </cell>
              <cell>
                70 045
              </cell>
              <cell>
                ±0
              </cell>
            </row>
            <row xml:id="i-98GA2yreZbesLuztBTSufQ">
              <cell>
                8000 Utgifter som redovisas som krediteringar på skattekonto
              </cell>
              <cell>
                0
              </cell>
              <cell>
                -15 806
              </cell>
            </row>
            <row xml:id="i-QeLG3mHFhsvqsbRASJCwZ3">
              <cell>
                Statsbudgetens inkomster (kassamässigt)
              </cell>
              <cell>
                833 113
              </cell>
              <cell>
                +37 004
              </cell>
            </row>
          </table>
        </div>
        <div type="motSignatures">
          <list>
            <item xml:id="i-RTtnyRwwv5oEP5QGXpg25f" who="i-HpwkrkkrFd1MRPixHrr8q1">
              Lars Ohly (V)
            </item>
            <item xml:id="i-SrdHyiFXD32x4jtavdSB1V" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-PhDe8adLDnnPNMzu74KRfV" who="i-du5LHNwBWrCH1am94GCk1">
              Eva Olofsson (V)
            </item>
            <item xml:id="i-PWtsKUKFuu5tgwTo9c3FQB" who="i-PPZKpwNr5kqkWArvESGC5X">
              Jonas Sjöstedt (V)
            </item>
            <item xml:id="i-LepYMCWQh6mjpTrRd4S7Fj" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-38BngLuvnUEiunpXkhvD2x" who="i-M5o8cYSRJsbmZdvevomfQX">
              Ulla Andersson (V)
            </item>
          </list>
        </div>
      </div>
    </body>
  </text>
</TEI>
