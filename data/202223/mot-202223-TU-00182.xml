<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-TU-00182">
  <teiHeader>
    <fileDesc>
      <titleStmt>
        <title>Stärkande av cyklingens potential och ställning som transportsätt på landsbygden</title>
        <author corresp="i-6EELQ8G6wLhYTcTKBKGQdF">av Daniel Helldén (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:182 av Daniel Helldén (MP)</title>
          <idno type="rdwebb">HA02182</idno>
          <rs type="number">182</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HA02182/text</ref>
          <ref type="dokument_url_html">https://data.riksdagen.se/dokument/HA02182</ref>
          <ref type="dokumentstatus_url_xml">https://data.riksdagen.se/dokumentstatus/HA02182</ref>
          <ref type="pdf">https://data.riksdagen.se/fil/B172363E-5C30-43D1-B1EF-0D1E1CE8C11A</ref>
          <ref type="docx">https://data.riksdagen.se/fil/62A9B531-F9DD-4D15-921E-6CBAA11CD594</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6EELQ8G6wLhYTcTKBKGQdF</idno>
            <name>Daniel Helldén</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3QgnWjNzidtkAfsJS2HN1z" type="signed"/>
        <correspContext corresp="i-3QgnWjNzidtkAfsJS2HN1z">
          <note type="signatory" corresp="i-6EELQ8G6wLhYTcTKBKGQdF"/>
        </correspContext>
        <correspAction xml:id="i-RxaPuxZMntcidQ19aa3u61" type="submitted">
          <date when="2022-11-16"/>
          <time when="17:23:26"/>
        </correspAction>
        <correspAction xml:id="i-MPj5wyiubhNirQbciSegy8" type="reviewed">
          <date when="2022-11-17"/>
          <time when="16:06:39"/>
        </correspAction>
        <correspAction xml:id="i-9AuRbzSxtKGAbB3y1qPYSB" type="referred">
          <date when="2022-12-01"/>
        </correspAction>
        <correspAction xml:id="i-GdpzKUhA6WWsVsanXGw9FC" type="assigned">
          <date when="2023-05-04"/>
          <time when="16:17:52"/>
        </correspAction>
        <correspContext corresp="i-GdpzKUhA6WWsVsanXGw9FC">
          <ref type="assignedTo">Trafikutskottet</ref>
        </correspContext>
        <correspAction xml:id="i-BprCW5SXZDLifZD9zD8nBs" type="behandlas_i"/>
        <correspContext corresp="i-BprCW5SXZDLifZD9zD8nBs">
          <ref type="uppgift">2022/23:TU9</ref>
          <ref type="ref_dok_id">HA01TU9</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU9</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AurFpxdVcxbdC26PiqfkZW" type="motHeader">
        <div xml:id="i-KZMuohWiVSPjE7DHbLyzoW" type="motTitle">
          Motion till riksdagen 2022/23:182 av Daniel Helldén (MP) Stärkande
          av cyklingens potential och ställning som transportsätt på landsbygden
        </div>
      </div>
      <div xml:id="i-SCqst7VPZhFVkuKntZyweo" type="motBody">
        <div xml:id="i-F16X8C1BGUDXLnV2FNv7y" type="motProposal" subtype="förslag">
          <head xml:id="i-JehowbAPVTxaFMSRc54CqP">
            Förslag till riksdagsbeslut
          </head>
          <list xml:id="i-MXgNNxkxQaiaLeEwdQWhyj">
            <item xml:id="i-PHfAsjbNFEyA6joaxdN9wf" sortKey="Yrkande 1">
              Riksdagen ställer sig bakom det som anförs i motionen om att
              införa servicenära cykelinfrastruktur på landsbygden och tillkännager
              detta för regeringen.
            </item>
          </list>
        </div>
        <div xml:id="i-NcA1Z8UpH546BBdWkWbjyM" type="motContent">
          <head xml:id="i-RtvVmz9sTpHpwW53MaR8M" type="h1">
            Motivering
          </head>
          <p xml:id="i-JR5YcDxBZTxVXiLzZCFEED">
            Att cykla är ett resurssnålt och samhällsekonomiskt fördelaktigt
            transportsätt. Det gynnar samhället, miljön och de som cyklar.
            Det ger försumbar energi- och klimat­påverkan, ingen miljöpåverkan
            och hushållsekonomiska vinster och det gynnar hälsan hos de som
            brukar transportmedlet på ett sätt som saknar motstycke.
          </p>
          <p xml:id="i-KNG7p1bC5Sy2GSuZw1djoR">
            Trots detta har cyklingen under decennier minskat om man bortser
            från städer och större tätorter. En bidragande orsak till denna
            trend är att vägnätet i allt mindre utsträck­ning lämpar sig för
            cykling. Allt bredare fordon med högre hastigheter på vägar med
            minimal eller ingen vägren gör det direkt farligt att använda
            cykeln som ett vardags­transportmedel på landsbygden. Vägutrymmet
            räcker inte längre till. Här har även de trafiksäkerhetshöjande
            åtgärder som satts in för biltrafiken i form av sidoräcken och
            så kallade 2-plus-1-vägar ställt till det ytterligare för de oskyddade
            trafikanterna. Det lilla utrymme som fanns kvar äts upp helt och
            hållet. Detta hämmar cyklingen på ett olyckligt sätt.
          </p>
          <p xml:id="i-3QRAkBboTZrpTFzXqy6zh3">
            Den positiva utveckling som vi ändå ser på cykelområdet, inte
            minst till följd av till­växten av elcyklar som kortar restiderna
            och möjliggör längre arbets- och fritidsresor, kommer inte hela
            landet till godo. Istället hänvisas merparten av resenärerna av
            förklar­liga skäl till bilen eller en kollektivtrafik som allt
            som oftast saknar den flexibilitet som cykeln ger. Att färdas
            på landsvägarna med cykel är idag för farligt.
          </p>
          <p xml:id="i-28xJkE54YzWbJ1PYHGEwYd">
            Det föreligger en bred enighet i riksdagen och i kommunerna runt
            om i landet att andelen resor med cykel ska öka. Det pågår ett
            arbete med att fastställa ett nationellt mål för ökad cykling
            och VTI har på uppdrag av regeringen tagit fram ett förslag för
            2035 som innebär en fördubbling av cyklingen från idag. Cyklandet
            i hela Sverige ska öka på ett sådant sätt att tillgängligheten
            förbättras, folkhälsan stärks och klimat- och miljö­påverkan minskar.
            För att detta ska kunna ske måste förutsättningarna för cykling
            avse­värt förbättras. Trygg, säker och gen cykelinfrastruktur
            måste till.
          </p>
          <p xml:id="i-ETZPgGroNy2F6WPfhkkcY4">
            Potentialen för cykling på landsbygden och utanför tätorter är
            avsevärd och utgör en möjlighet som idag inte tas tillvara. För
            att det ska kunna ske måste det till en föränd­ring av den väginfrastruktur
            som vi ser runt om i landet. Det betyder inte att vi för den skull
            ska plocka bort de transportsätt som idag dominerar men vi ska
            ge likvärdiga förutsättningar.
          </p>
          <head xml:id="i-UZreveKxSkxeUCuNoUio8p" type="h2">
            Servicenära cykelinfrastruktur
          </head>
          <p xml:id="i-3u1xaU2jmradbyTLoYqkn9">
            För att komma åt problemet att dagens vägnät i princip gör cykling
            olämpligt på lands­bygden och försvårar en ökad cykling föreslår
            vi att det införs vad vi kallar servicenära cykelinfrastruktur.
            Med detta begrepp menar vi att en trygg och säker cykelinfrastruktur
            tillskapas i anslutning till de platser där service i form av
            skolor, affärer eller annan samhällsservice är lokaliserad. Det
            handlar om separata cykelbanor i anslutning till lokal service
            eller i väntan på ny infrastruktur att motsvarande zoner skapas
            där respekt­avstånd mellan motorfordon och cyklar införs.
          </p>
          <p xml:id="i-APabrGXSHgUEHpuoettwhZ">
            Tanken är att man inom en radie av ca en mil från ett mindre
            samhälle eller sam­hällsservice tillskapar fungerande cykelinfrastruktur
            som möjliggör säker och trygg vardagscykling för de som bor inom
            ett rimligt avstånd. Därmed stärker vi landsbygden och gör lokalsamhället
            mer flexibelt och motståndskraftigt samt främjar cykling lokalt
            i hela landet.
          </p>
          <p xml:id="i-TkAgoE78kqkKa3VfWwCRo3">
            Det är framför allt inom det vägnät som idag klassas som riksväg
            eller primära länsvägar som behovet finns. I det mer finmaskiga
            nätet är oftast trafikvolymerna så pass begränsade och hastigheterna
            lägre så att behovet där inte är lika stort även om det finns
            sträckor som bör inbegripas.
          </p>
          <p xml:id="i-MeZ1EMqqbbTo5oZUKyTjPb">
            Med dagens cyklar når man en målpunkt på en mil under halvtimmen
            med en vanlig cykel i normal hastighet om 18 km/h. För de som
            föredrar moderna elcyklar med assistans och en normal hastighet
            om 25 km/h når man en målpunkt avsevärt snabbare. Detta gäller
            de boende längst ut i det tänkta systemet. Merparten kommer att
            ha kortare resesträckor och därmed en betydligt snabbare färd
            med egenägd cykel till sin dagliga verksamhet. Detta utgör en
            avsevärd resandepotential som idag inte kan utnyttjas p.g.a. bristande
            cykelinfrastruktur. Till detta ska också påpekas att det idag
            finns ett stort antal andra enpersonsfordon som utgör en ny möjlig
            potential för smidigt lokalt resande inom den infrastruktur som
            avses med en cykelbana.
          </p>
          <p xml:id="i-43k36zFN224dPSNT8jmHWh">
            Med dagens trafikfarliga infrastruktur saknar boende på landsbygden
            i princip möjligheten att välja cykeln, vilket begränsar deras
            valfrihet och hämmar utvecklingen av en resurssnål, ekonomiskt
            fördelaktig och miljömässigt smart mobilitet.
          </p>
          <head xml:id="i-P49eYVdRMRykW4Hq91jX33" type="h2">
            Utformning
          </head>
          <p xml:id="i-9pxH1qXox5zrv16kmj5oKP">
            Hur tillvaratagandet av en stor cykelpotential ska utformas praktiskt
            bör så klart analy­seras från plats till plats men som grundläggande
            princip bör separerade cykelbanor gälla. Dessa är oöverträffade
            och med en justering av väglagens diskriminerande utformning visavi
            cykeln och dragningen av infrastrukturen i landskapet kommer utbyggnaden
            att kunna ske skyndsamt.
          </p>
          <p xml:id="i-2aDUbyjVW3NqvN9mVy3BGL">
            Men för att potentialen ska kunna realiseras riktigt snabbt föreslås
            att för de delar av riksvägnätet och det primära länsvägnätet
            där utbyggnaden av cykelbanor behöver en djupare analys och tidsåtgång
            ska det införas hänsynsregler för bilar i förhållande till cyklar.
            På de sträckor där separerade cykelbanor inte har byggts ska en
            1,5-metersregel eller motsvarande filseparering vid omkörning
            införas för avståndet mellan cyklar och motorfordon. Detta märks
            lämpligen ut med eget vägmärke. Därmed kan de flesta sträckor
            inom det utpekade vägnät som berörs snabbt ges en någorlunda tillfreds­ställande
            om än inte fullvärdig standard för lokal cykling.
          </p>
          <p xml:id="i-59a6gzKSegtrAKDFj39rJS">
            I en rapport från 2022 bedömde Transportstyrelen att hänsynsregeln
            1,5 meter eller filkörning inte var tillrådlig. Men myndighetens
            analys har inte bäring på detta förslag då de tittade mer generellt
            på frågan och därmed kom till mer svepande slutsatser om effekten
            på cykling. Användning av reglerna i sammanhanget servicenära
            cykling har en mer koncentrerad utbredning och effekt. Internationellt
            används hänsynsregeln med framgång och i detta fall skulle den
            implementeras i anslutning till närsamhällen på landsbygden, vilket
            skulle främja landsbygdens utveckling, potential och motstånds­kraft.
          </p>
          <p xml:id="i-WvrXF4bbodK5UyN382LNYg">
            Det finns av naturliga skäl vägavsnitt inom en enmilsradie sett
            från en plats med lokal service där det helt saknas startpunkter
            eller anslutande mindre vägar kopplade till boende. På dessa avsnitt
            finns det ingen anledning att för just detta mål ändra infrastruk­turen.
            Däremot kan det av andra anledningar, såsom upprättandet av nationella
            cykel­stråk, finnas ett behov. Men det ligger inte inom ramen
            för denna motions uppdrag.
          </p>
          <p xml:id="i-EaqtxEXLmgfpVsmGa2nU72">
            För att främja cykling lokalt i hela landet i syfte att öka cyklingens
            potential och stärka och göra lokalsamhället mer flexibelt bör
            riksdagen därför tillkännage för regeringen som sin mening det
            som anförs i denna motion.
          </p>
        </div>
        <div xml:id="i-EGYsv8Fjc2LjxP6zhYDWnD" type="motSignatures">
          <list xml:id="i-LNByX6NgKXWkR486fLTp6K">
            <item xml:id="i-AKftqgEhrid1oPFxTjkRXZ" who="i-6EELQ8G6wLhYTcTKBKGQdF">
              Daniel Helldén (MP)
            </item>
          </list>
        </div>
      </div>
    </body>
  </text>
</TEI>
