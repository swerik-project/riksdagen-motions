<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--fk--00060">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__fk__60/mot_1965__fk__60-001.pdf"/>
      <fw xml:id="i-DtPHJmWLzWp2h59W6LD2Rg">
        10 Motioner i Första kammaren, nr 60 år 1965
      </fw>
      <div xml:id="i-BuYVdX7owLDuNuSabgTRBD" type="motHeader">
        <div xml:id="i-4UcZUZa6LRwUNUMaHae9pU" type="motTitle"/>
        <div xml:id="i-9G2CbjYtYFKkj6Xx9yD3N2" type="motSubmissionInfo"/>
      </div>
      <div xml:id="i-DLcYUy6F5CQumiTBPAKayc" type="motBody">
        <div xml:id="i-De4i2CKd9pgvqoFZTNCLzr">
          <p xml:id="i-2QykdPNXG2cR15hz8zw1zM">
            Nr 60
          </p>
          <p xml:id="i-CxpjgVKDEGYF9GiA7L9Gmg">
            Av herr Dahl m. fl., angående behovet av ett internationellt
            språk. (Lika lydande med motion nr 73 i Andra kammaren)
          </p>
          <p xml:id="i-QJ2H9ks8LUobACVn1VL69m">
            Genom uppfinningar, nya arbetsmetoder och nya råvaror samt genom
            ratio- naliseringar har produktionsresultaten på de flesta områden
            kunnat mångfaldi- gas under detta århundrade. Den nya tekniken
            har medfört stora besparingar av arbetskraft och arbetstid. Under
            de senaste åren har man genom långtidsplanering på olika områden
            (inom stat och kommun, inom industri och handel) sökt skaffa sig
            en överblick över framtidens resurser och behov för att kunna
            arbeta ännu mera rationellt. Värdet av långtidsplanering är oomtvistat,
            och i regel anlitas därvid de mest framstående tekniker och vetenskapsmän,
            varjämte tillräckliga medel ställs till förfogande. Någon sådan
            planering på längre sikt tycks emellertid icke ha förekommit beträffande
            bästa sättet att åstadkomma mellanfolklig språkförståelse. Man
            har som regel följt principen att använda det nationalspråk, som
            utgör modersmålet för det under tidsepoken mäktigaste folket.
            De mindre och medelstora folken har därigenom ansett sig bäst
            kunna utnyttja den stora nationens ekonomiska, politiska och kulturella
            resurser. Detta sätt att lösa språkproblemet är det natur- liga
            och framför allt det mest affärsmässiga, sett ur de enskilda smånationernas
            synvinkel. Att dessa länders ungdom därigenom betungas med inlärandet
            av ett främmande, svårlärt språk vid sidan av sitt eget modersmål,
            kan ju dessa länder, tagna vart och ett för sig, icke ta hänsyn
            till. Eftersom emellertid samarbetet mellan nationerna numera
            tagit fasta former, och eftersom det därigenom blivit möjligt
            att samordna internationella problem, har den internationella
            språkfrågan blivit en världsangelägenhet, som bör lösas efter
            gemensamma överläggningar på ett för samtid och framtid så gagneligt
            sätt som möjligt. I dagens läge är det särskilt de mindre folken,
            som känner sig absolut tvingade att lära sig främmande språk för
            att få möjlighet att kontakta omvärlden. I dessa länder förvärras
            f.ö. saken av att det visar sig, att kunskap i endast ett främ-
            mande språk (engelskan) icke är tillräckligt, eftersom handels-
            och kulturutbytet med icke engelsktalande folk kräver kunskaper
            även i deras språk. För euro- peiska affärsmän, tekniker och vetenskapsmän
            är kunskaper i franska och tyska (event. spanska) mycket önskvärda.
            Sovjetunionens raska tekniska utveckling
          </p>
          <pb facs="riksdagen-motions-pdf/data/1965/mot_1965__fk__60/mot_1965__fk__60-002.pdf"/>
          <fw xml:id="i-HZeLZCWKEywokZa4pG3n6G">
            Motioner i Första kammaren, nr 60 år 1965 11
          </fw>
          <p xml:id="i-NpNHhGwa2Lr9ME5AaoPt7p">
            medför antagligen, att även ryska inom kort blir av stor betydelse
            för alla dem, som vill vara å jour med utvecklingen i sitt fack.
            Allt talar alltså för, att de mindre staternas folk kommer att
            påtvingas allt större krav på språkkunskaper, något som lägger
            tunga bördor på ungdomen. Sett på lång sikt torde också de olika
            kontinenternas stormakter bli alltmer beroende av varandra, varför
            man kan räkna med att också de kommer i den situation, som de
            mindre staterna befinner sig i, då de söker kontakt över grän-
            serna. Det har på sina håll föreslagits, att man utan vidare borde
            ena sig om ett visst nationalspråk — exempelvis engelskan. Detta
            är emellertid en fråga, som, innan den avgörs, bör grundligt utredas,
            under hänsynstagande icke blott till dagens situation utan också
            till framtidens beräknade behov, vidare till ifråga- varande språks
            lämplighet och användbarhet som mellanfolkligt språk för alla
            folk och språkgrupper samt dessutom till dess möjligheter att
            kunna inläras med korrekt uttal och med tillfredsställande satsbyggnad
            av om möjligt alla folk, och slutligen till de psykologiska faktorer,
            som finns invävda i detta problem, där vanetänkande och nationella
            hänsyn av naturliga skäl spelar en stor roll. För att få en översikt
            över hela det internationella språkproblemet, dvs. vilka lösningar
            som erbjuder sig och vilka fördelar och nackdelar olika lösningar
            skulle ge, bör en internationell språkkommission utses av högsta
            internationella myndighet, FN eller eventuellt UNESCO. Kommissionen
            borde förslagsvis bestå av filologer, ekonomer, statistiker och
            sociologer jämte annan facklig expertis. Kommissionens uppgift
            skulle vara att så ingående som möjligt utforska det mellanfolkliga
            språkproblemet ur psykologiska, politiska och ekonomiska syn-
            vinklar samt med hänsyn till olika praktiska förhållanden. Kommissionen
            bör arbeta förutsättningslöst och objektivt granska olika förslag
            samt på grundval av redovisade fakta summera fördelar och nackdelar
            av de olika förslagen till frågans lösning, dvs. engelskan (och
            andra nationalspråk) samt det internatio- nella språket esperanto.
            Kommissionen skulle söka sammanställa olika fakta om de olika
            språkens karaktär, om deras för- och nackdelar i egenskap av internationellt
            språk samt ge en statistiskt verifierad redovisning för resultaten
            av undervisning i olika språk.
          </p>
          <p xml:id="i-BrRPuC9aFTVxwMCyf9mqFJ">
            Beträffande engelskan skulle exempelvis följande fördelar kunna
            nämnas:
          </p>
          <p xml:id="i-Bk8mQRg8eg8LtqrPrcBVCC">
            1. Det är nationalspråk för Brittiska rikets, USA:s och Samväldesländernas
            folk.
          </p>
          <p xml:id="i-MhyZYpeFqAcrjkDU9gz5HT">
            2. Det har fått en stark ställning i många länder på grund av
            de engelskta- lande ländernas politiska och ekonomiska betydelse.
          </p>
          <p xml:id="i-NqaMmTrjP7ssWUFk2kF7hQ">
            3. Det är sedan lång tid ett av undervisningsämnena i högre skolor
            i många länder. Det är sedan någon tid infört som ämne i grundskolan
            i vissa icke engelsk-talande länder. 4. Det har en dominerande
            ställning inom sjöfarten. 5. Det har vidsträckt användning inom
            idrotten.
          </p>
          <pb facs="riksdagen-motions-pdf/data/1965/mot_1965__fk__60/mot_1965__fk__60-003.pdf"/>
          <p xml:id="i-4K5Abpijpb8qfpYdtNF3SE">
            12
          </p>
          <p xml:id="i-VVNWkASENAVc9Df9hZYQoD">
            6. 7. 8. 9. 10. 11.
          </p>
          <fw xml:id="i-Y9Da8CqtyW9kSSThAy3ksb">
            Motioner i Första kammaren, nr 60 år 1965
          </fw>
          <p xml:id="i-2EPRmJ2kckFrDTkUPih4wk">
            Det gynnas av Englands, USA:s och vissa internationella stationers
            TV- och radionät. . Det har en stor men icke dominerande ställning
            i det internationella affärs- livet. Den vetenskapliga litteraturen
            på engelska har ökat väsentligt i jämförelse med andra västeuropeiska
            språk. Engelsk skönlitteratur utges i mycket stor omfattning.
            Engelska glosor används i vardagsspråket i många länder. De engelska
            orden är i förhållandevis stor omfattning korta, enstaviga.
          </p>
          <p xml:id="i-UK5kzkhBk3Vxs7YHaAXqf8">
            Bland engelskans nackdelar såsom internationellt språk bör nämnas:
          </p>
          <p xml:id="i-RsqMzqU4gtUoXpdHo9XQqT">
            1.
          </p>
          <p xml:id="i-JbDSmBtsFe3hVFDZa2x4Ln">
            IB 00
          </p>
          <p xml:id="i-HRwuiR29K2R2guVj6RGKfj">
            Språkets fonetik är svårlärd, varför det är svårt att uppnå enhetligt
            uttal i hela världen. För språkets rättstavning gäller regler,
            som är så komplicerade, att man av de skrivna orden ofta ej kan
            avgöra, hur de skall uttalas. För satsbyggnaden finns inga enhetliga
            regler. Språket gynnar på ett odemokratiskt sätt de folk, som
            har det som moders- mål. Engelskans antagande som det internationella
            språket skulle ge överväl- digande dominans för den anglosaxiska
            kulturen, medan däremot andra länders skulle bli mer eller mindre
            obeaktade. Engelskan i dess egenskap av det internationella språket
            skulle säkerligen hos många människor och många folk skapa en
            känsla av underlägsenhet och osäkerhet, eftersom de icke kan använda
            språket obehindrat. Å andra sidan skulle de engelsktalande folken
            i egenskap av gynnade nationer känna sig som läromästare för andra
            folk.
          </p>
          <p xml:id="i-BWySUfVarmPrUMwzTU1mXx">
            För det internationella språket esperanto talar bl. a. följande
            fördelar:
          </p>
          <p xml:id="i-AezSDd3BLPeP6k169L5rUV">
            OH LW NH
          </p>
          <p xml:id="i-FZCMN9H2ChyPR4uoTkKcvH">
            Det har enkel rättstavning utan undantag. Orden uttalas exakt
            som de stavas. Ljudläran är enkel och möjliggör enhetligt uttal
            över hela världen. Satserna har undantagslöst en enkel, logisk
            byggnad. Språket har ett förhållandevis litet förråd av ordstammar,
            men tack vare ett rationellt utnyttjande av prefix och suffix
            blir den totala ordskatten mycket omfattande och uttrycksmöjligheterna
            mycket rika. Språket är enligt utförda prov i ett flertal länder
            lätt att lära och lätt att tala för folk tillhörande de mest skilda
            språkgrupper, såsom germaner, romaner, slaver, indier, japaner,
            kineser och afrikaner. Trots sin enkla konstruktion är esperanto
            lika uttrycksfullt som national- språken och har visat sig fullt
            användbart för vardaglig konversation, såsom kongress- och förhandlingsspråk
            samt som tekniskt och vetenskap- ligt språk. Fackordböcker finns
            redan utarbetade för 121 olika tekniska och vetenskapliga fack.
            Här nedan följer en förteckning över några inter- nationellt kända
            esperanto-talande professorer, som inom sitt ämnesområde använt
            esperanto och därvid funnit detsamma helt tillfredsställande:
          </p>
          <p xml:id="i-8dJ56qyJG91LQ1sF9C5FLH">
            FILOLOGI: Björn Collinder, Uppsala universitet, finsk-ugriska
            språk. W. E. Collinson, Liverpools universitet, England, germanska
            språk. Mario Pei, Colombia universitet, New York, USA, romanska
            språk. S. J. Ramstedt,
          </p>
          <pb facs="riksdagen-motions-pdf/data/1965/mot_1965__fk__60/mot_1965__fk__60-004.pdf"/>
          <p xml:id="i-TNJE5XHCnqDWDbKCahE396">
            10.
          </p>
          <fw xml:id="i-Gv62ih4GLf8n1raysx26Mj">
            Motioner i Första kammaren, nr 60 år 1965 13
          </fw>
          <p xml:id="i-S7VcjNTQBdLFGj1RqkM2tH">
            Helsingfors universitet, Finland. Internationell expert på finsk-ugriska,
            tur- kiska, mongoliska, koreanska språk. E. N. Setälä, Helsingfors,
            Finland. Undervisnings- och utrikesminister. Finska språket. G.
            Sevak, Erevans universitet, Sovjetunionen, slaviska språk. O.
            J. Tallgren-Tuulio, Helsing- fors universitet, Finland. Romanska
            språk.
          </p>
          <p xml:id="i-Fksu4oQySHuKL9VmUbX4ZY">
            JURIDIK: Ivo Lapenna, f.d. professor i internationell rätt vid
            Zagrebs universitet, Jugoslavien. Nu professor vid Londons universitet
            i sovjetisk rätt. M. Roost, Brussels universitet, Belgien. Försäkringsjuridik.
            MEDICIN: G. Canuto, Turins universitet, Italien. Rättsmedicin.
            T. Naka- yama, Nihons universitet, Tokyo, Japan. Anatomi. S. Nishi,
            Tokyos univer- sitet, Japan. Anatomi. R. Ura, Tohoku universitet,
            Sendai, Japan. Anatomi. H. Yagi, Okayamas Universitet, Japan.
            Gynekologi. FILOSOFI: R. B. Joshi, Dharwar universitet, Mysore,
            Indien. PSYKOLOGI: C. J. Adcock, Wellington, Nya Zeeland. PEDAGOGIK:
            P. Bovet, Genéves universitet, Schweiz. Experimentell pedagogik.
            GEOGRAFI: E. Migliorino, dir. för geografiska institutionen, Neapel,
            Italien.
          </p>
          <p xml:id="i-ER4msJ1p8SKiu8xxanwEdU">
            MATEMATIK: M. Hukuhara, Tokyos universitet. Japan. P. Kustaan-
            heimo, Helsingfors universitet, Finland. B. Popovit, Sarajevos
            universitet, Jugoslavien. O. Reiersöl, Oslo universitet, Norge.
            K. Väisälä, Tekniska högskolan, Helsingfors, Finland, f. d. professor
            i Tallinn, Estland.
          </p>
          <p xml:id="i-Sbq5phFyz4zp3jjmmC95ET">
            FYSIK: K. E. Cjolkovski, Moskva universitet, Sovjetunionen. Pionjär
            betr. motorer för konstsatelliter. V. Kulikov, dekanus för fysik-matema-
            tiska fakulteten i Omsk, Sovjetunionen. H. Lunelund, Helsingfors
            univer- sitet, Finland.
          </p>
          <p xml:id="i-4sqhFayNv4po8ghGf7iV7n">
            KEMI: F. Egami, Tokyos universitet, Japan. Biologisk kemi. K.
            Sisido, Kyotos universitet, Japan. Organisk kemi.
          </p>
          <p xml:id="i-AaBtcCX57jPka91UbSm9kn">
            ELEKTROTEKNIK: H. S. Kozlowski, Tekniska institutionen, Warszawa,
            Polen. KRISTALLOGRAFI: P. Hartman, Leidens universitet, Holland.
            GEODESI: E. Kääriäinen, Geodetiska institutionen, Helsingfors,
            Finland. U. Pesonen. D:o. Vasil Peevski, Tekniska högskolan, Sofia,
            Bulgarien. LIMNOLOGI: H. Järnefelt, Helsingfors universitet, Finland.
            VÄXTPATOLOGI: P. Neergaard, f. d. professor vid universitetet
            i Beirut, Libanon. METEOROLOGI: M. Vernict, Sarajevos universitet,
            Jugoslavien. V. Väisälä, f.d. ordförande i Finska vetenskapsakademin,
            Helsingfors univer- sitet, Finland. ASTRONOMI: Y. Väisälä, Åbo
            universitet, Finland. Det internationella språket esperanto ger
            alla folk språklig jämställhet vid internationella förbindelser.
            Språkets antagande som mellanfolkligt språk skulle medföra, att
            alla ung- domar i världen solidariskt finge nedlägga ungefär samma
            tid och krafter på att lära sig det. I egenskap av politiskt neutralt
            språk skulle esperanto ge alla folk, stora som små, samma möjligheter
            att presentera sig och sin kultur på inter- nationell nivå.
          </p>
          <pb facs="riksdagen-motions-pdf/data/1965/mot_1965__fk__60/mot_1965__fk__60-005.pdf"/>
          <fw xml:id="i-5vSbmBFkfpAZ4cDRRdAahV">
            14 Motioner i Första kammaren, nr 60 år 1965
          </fw>
          <p xml:id="i-UJpLz1mRg4vNf8D323C6a9">
            Esperantos nackdelar är exempelvis: 1. Det är ett förhållandevis
            nytt språk, som varit i bruk icke ens ett århund- rade, varför
            det saknar nationalspråkens tradition. 2. Det åtnjuter ännu icke
            moraliskt eller ekonomiskt stöd i någon större utsträckning av
            några statsmakter. 3. Undervisningen i esperanto, som nu är frivillig,
            samlar årligen endast om- kring 100 000 elever, varav några tiotusental
            utgörs av barn. 4. Språket talas av förhållandevis få personer,
            endast omkring 1 miljon. Esperanto har alltså bakom sig en så
            obetydlig skara människor, att det på den punkten icke tål någon
            som helst jämförelse med nationalspråken. Antalet esperanto-talande,
            spridda i ett 80-tal länder, är däremot så stort, att det klart
            demonstrerar språkets praktiska användbarhet. 5. Dess litteratur
            är obetydlig, men om man tar hänsyn till språkets ungdom och anhängarnas
            antal dock förhållandevis omfattande, nämligen omkring 30 000
            olika verk. Enligt tillgänglig statistik ligger esperanto på 27:de
            platsen i världen i fråga om skönlitteratur.
          </p>
          <p xml:id="i-UcU42G5z9JbZaq5wxJJrU1">
            Den föreslagna internationella språkkommissionens främsta uppgift
            skulle vara att införskaffa, respektive organisera arbetet med
            införskaffandet av upp- gifter om undervisningen i olika språk
            och bearbeta detta material. Beträffande engelska och andra nationalspråk
            borde följande frågor grundligt undersökas:
          </p>
          <p xml:id="i-FXzpQVqAX2PPz1qM314oGE">
            1. Hur lång tid (antal timmar eller dagar) behöver barn i icke
            engelsktalande länder undervisas i engelska i skolan för att ledigt
            kunna använda sig av språket i tal och skrift? Uppgifter och statistik
            bör införskaffas och redo- visas även från länder som Japan, Kina
            etc. 2. Hur lång tid (antal lektionstimmar) behöver i normala
            fall ett barn i icke engelsktalande länder för att inhämta så
            pass mycket engelska, att de nödtorftigt kan meddela sig med omvärlden?
            3. En undersökning bör om möjligt verkställas för att utröna,
            om de icke engelsktalande ländernas folk i gemen kommer att förbli
            belåtna med sina begränsade kunskaper i engelska och att nödgas
            för internationellt bruk använda ett språk, som de icke fullt
            behärskar. 4. Upprätta en statistik över de nuvarande kostnaderna
            för engelskundervis- ningen i icke engelsktalande länder, och
            vilka kostnaderna skulle bli, om engelska infördes i alla världens
            skolor. 5. Upprätta statistik över nuvarande kostnader för översättningar
            och tolk- ningar vid internationella kontakter.
          </p>
          <p xml:id="i-WuL6C398wsa5qQZ8FKwdrb">
            Beträffande det internationella språket esperanto bör undersökningen
            ske på samma sätt rörande punkterna 1, 2, 4 och 5 men naturligtvis
            omfatta även engelsktalande länder. Kommissionen bör sörja för
            att tillräckligt omfattande försöksundervisning med esperanto
            kommer till stånd, så att man får objektivt utrett, hur lång tid
            inlärandet av esperanto tar i olika länder och vad det kostar.
            Om det under kommissionens arbete skulle visa sig, att esperanto
            oemotsägligt inlärs väsentligt snabbare samt talas och skrives
            väsentligt lättare och mer kor- rekt än engelskan (eller annat
            nationalspråk), så bör kommissionen väga mot varandra:
          </p>
          <pb facs="riksdagen-motions-pdf/data/1965/mot_1965__fk__60/mot_1965__fk__60-006.pdf"/>
          <fw xml:id="i-PAgoErSwvssuyozDWwqfNX">
            Motioner i Första kammaren, nr 60 år 1965 15
          </fw>
          <p xml:id="i-NXFzTVpo9yKEusn7mWWqm4">
            Esperantos lätthet mot engelskans stora spridning.
          </p>
          <p xml:id="i-6CkxqmXEZzd69RDFq3sFZ8">
            B. Den vinst esperanto skulle ge kommande generationer genom
            mindre tids- och arbetskrävande språkstudier gentemot ekonomiska
            investeringar i läro- böcker, tekniska och vetenskapliga verk
            osv. på engelska.
          </p>
          <p xml:id="i-DTtJrDYKb2qMwe4tiy6Pkn">
            C. På grundval av erhållna resultat söka analysera frågan, om
            det är tänkbart, att en generation, t. ex. vår egen generation,
            skulle vara villig att för under- lättande av språkfrågan för
            kommande generationers ungdom, rekommen- dera ett nytt språks
            införande i skolorna, varigenom ett nytt internationellt meddelelsemedel
            kommer att tillämpas inom några tiotal år, varvid redan inhämtade
            kunskaper i andra språk kanske ej kan utnyttjas så mångsidigt
            som nu.
          </p>
          <p xml:id="i-NWpm4KirAyP7yodkgot73U">
            Skulle kommissionen komma till den slutsatsen, att man allvarligt
            bör över- väga esperantos antagande som det internationella språket
            — brodersmålet vid sidan av modersmålet — bör kommissionen söka
            beräkna, vilka svårigheter, som kan tänkas uppstå under en övergångsperiod.
            Kommissionen bör i så fall också söka anvisa sättet för en övergång
            steg för steg till allmän esperantoundervis- ning i skolorna (inom
            5, 10 eller 20 år). Förslagsvis kunde man beakta möjlig- heten
            att införa esperanto som första främmande språk under — till en
            början — ett år och därefter två år med ett begränsat antal veckotimmar,
            vilket kan pedagogiskt försvaras, eftersom hittills gjorda frivilliga
            försök visat, att espe- ranto genom sin regelbundna grammatik
            utgör en lämplig grund för andra språkstudier. Om kommissionen
            å andra sidan finner, att engelskan som internationellt språk
            i jämförelse med esperanto har avsevärda fördelar, eller att tidsvinsten
            genom att använda esperanto icke är tillräckligt stor, eller att
            övergången till esperanto skulle medföra betydande eller oöverstigliga
            svårigheter, så bör kom- missionen undersöka och presentera förslag
            i syfte att förbättra engelskunder- visningen i skolorna för att
            uppnå snabbare och bättre resultat än hittills. Detta gäller även
            utbildningen av lärare för att skaffa fram fullt engelskkunniga
            lärar- kårer i alla länder, utan att dessa ska behöva att till
            en del förlägga sin utbild- ning i England. Vad som här föreslagits
            såsom arbetsuppgifter för en internationell kommis- sion med uppgift
            att företaga en långtidsplanering av den internationella språk-
            frågan gör på intet sätt anspråk på att vara uttömmande utan endast
            att vara exempel på, vad man kan tänka sig som direktiv för en
            allsidig utredning. Kommissionens arbete bör präglas av vetenskaplig
            saklighet och vara baserat på en objektiv redovisning av kontrollerbara
            fakta, stödda på statistiskt material. Sedan resultatet av kommissionens
            arbete redovisats, må det ankomma på FN eller UNESCO att ta de
            initiativ och framlägga de förslag och rekommenda- tioner, som
            kan anses lämpliga.
          </p>
          <pb facs="riksdagen-motions-pdf/data/1965/mot_1965__fk__60/mot_1965__fk__60-007.pdf"/>
          <fw xml:id="i-FHBkFZjiHERpNFLfmxutsC">
            16 Motioner i Första kammaren, nr 60 år 1965
          </fw>
          <p xml:id="i-Fw9USwhWUveW1dfzediLBB">
            Under hänvisning till vad ovan anförts får vi härmed hemställa,
            att riksdagen måtte i skrivelse till Kungl. Maj:t anhålla, att
            Sverige hos Förenta Nationerna föreslår tillsättandet av en vetenskaplig
            kommission med uppgift att förutsättningslöst utreda behovet av
            ett internationellt språk vid sidan av de olika nationalspråken.
            Stockholm den 20 januari 1965
          </p>
          <p xml:id="i-JcLHrqgJskceC8adB18rYG">
            Einar Dahl Harald Pettersson Erik F. Petersson Ivan Svanström
            Bertil Petersson Thorsten Larsson Arvid Hellebladh Oscar Carlsson
            Karl Damström Einar Persson Gunnar Pettersson Nils Magnusson Erik
            Olsson Thure Dahlberg Dagmar Ranmark Ingeborg Carlqvist
          </p>
          <p xml:id="i-Ayrs6ePRAsiziFz3HUeamA">
            AB ROTOPRESS, STOCKHOLM 1965 11841
          </p>
        </div>
      </div>
    </body>
  </text>
</TEI>
