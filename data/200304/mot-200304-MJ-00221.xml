<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0221/mot_200304_MJ_0221-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ221 pnr: c409
          </p>
          <p>
            Motion till riksdagen 2003/04:MJ221
          </p>
          <p>
            av Viviann Gerdin och Eskil Erlandsson (c)
          </p>
          <p>
            Djurskyddet och EU-stödet
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att god jordbrukarsed även skall innefatta
            god djurhållning. 2. Riksdagen tillkännager för regeringen som
            sin mening vad i motionen anförs om att EU:s subventioner vid
            transport av levande djur snarast upphör.
          </p>
          <p>
            Motivering
          </p>
          <p>
            Djurskyddet inom EU har varit flitigt debatterat de senaste åren.
            Självklart ska djur behandlas väl och skyddas från lidande, men
            djurskyddet är även viktigt för att säkra en god livsmedelskvalitet.
            Den svenska djurskyddslagen ger ett starkare skydd för djuren
            än de flesta andra länders lagstiftning, och lagen ger även goda
            möjligheter för tillsynsansvariga att ingripa när det är befogat.
            Kommunerna utövar idag tillsyn över att djurskyddslagen efterlevs
            genom att göra regelbundna besök där djurhållning finns. Kommunernas
            miljö- och hälsoskyddsansvariga tar också emot anmälningar när
            djur far illa. Länsstyrelserna bistår kommunerna i arbetet; de
            gör även besök och tar beslut om djurägaren ska förbjudas att
            ha djur. Jordbruksverket har det övergripande ansvaret för djurskyddet
            och lämnar årliga rapporter om förhållandena. Sverige har därmed
            en omfattande tillsynsmyndighet på tre nivåer för att säkra en
            god djurhållning. Men för att en god djurhållning ska garanteras
            behöver vi lokal- och personkännedom. Det behövs samordning och
            samarbete mellan olika instanser, eftersom det många gånger är
            sociala problem som ligger till grund för brister i djuromsorgen.
            En stark djurskyddslag tillsammans med en fungerande tillsynsorganisation
            ger ett bra skydd. Det finns brister i nuvarande system som måste
            åtgärdas. Idag kan man inte med hjälp av djurskyddslagen få stopp
            på dålig djurhållning tillräckligt
          </p>
          <pb facs="riksdagen-motions-pdf/data/200304/mot_200304_MJ_0221/mot_200304_MJ_0221-0002.pdf"/>
          <p>
            2003/04:MJ221
          </p>
          <p>
            snabbt. Det tar alldeles för lång tid innan djuren tas om hand
            p.g.a. att beslutet om omhändertagande nästan alltid överklagas,
            eller att djuren säljs till andra inom familjen inför hotet om
            hämtning. För att bättre kunna förebygga och bekämpa vanskötsel
            av djur är det viktigt att begreppet god jordbrukarsed även ska
            innefatta djurhållningen. Effektivare åtgärder måste därför till
            för att de som vansköter djur och även fått djurförbud ska kunna
            stoppas. Ett förbud mot utbetalning av EU-stöd bör införas, det
            kan bli ett verktyg för att stoppa dem som har meddelats förbud
            mot djurhållning. Inga subventioner ska utges till dålig djurhållning.
            Det är mycket angeläget att regeringen inom Europeiska unionen
            driver kravet på att inga stödpengar ska utgå från EU till djurhållare
            inom medlemsländerna som missköter sina djur.
          </p>
          <p>
            Nära tillhands med djurskyddsfrågor ligger också transporterna
            av levande djur inom EU. De långa, plågsamma djurtransporterna
            måste snarast upphöra. Att frakta levande djur långa sträckor
            i många timmar är inte förenligt med god djuromsorg. Det är heller
            inte ekonomiskt försvarbart att transportera djur kors och tvärs
            genom Europa. EU-stödet till djurtransporterna belastar även miljön
            och är inte miljömässigt hållbart. EU:s transportdirektiv saknar
            omtanke om djuren och miljön. Utgångspunkten måste vara att frakta
            kött, inte levande djur.
          </p>
          <p>
            Stockholm den 24 september 2003
          </p>
          <p>
            Viviann Gerdin (c) Eskil Erlandsson (c)
          </p>
        </div>
      </div>
    </body>
  </text>
</TEI>
