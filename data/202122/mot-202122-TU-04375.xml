<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-TU-04375">
  <teiHeader>
    <fileDesc>
      <titleStmt>
        <title>med anledning av skr. 2021/22:80 Riksrevisionens rapport om kostnadskontroll i infrastrukturinvesteringar</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4375 av Jens Holm m.fl. (V)</title>
          <idno type="rdwebb">H9024375</idno>
          <rs type="number">4375</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H9024375/text</ref>
          <ref type="dokument_url_html">http://data.riksdagen.se/dokument/H9024375</ref>
          <ref type="dokumentstatus_url_xml">http://data.riksdagen.se/dokumentstatus/H9024375</ref>
          <ref type="docx">http://data.riksdagen.se/fil/B674DD1D-296B-40E5-A5A8-0F947046945A</ref>
          <ref type="pdf">http://data.riksdagen.se/fil/1CBD7099-3E29-4191-AC6A-180759DCE6CB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-KNRqa17M8avm4WSafSQiUy</idno>
            <name>Elin Segerlind</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8Vp8J17Yo2dkCLMRU1UnKF" type="basedOn"/>
        <correspContext corresp="i-8Vp8J17Yo2dkCLMRU1UnKF">
          <ref>Skrivelse 2021/22:80</ref>
        </correspContext>
        <correspAction xml:id="i-E8dHf97QazmwqoUxHC7AJd" type="signed"/>
        <correspContext corresp="i-E8dHf97QazmwqoUxHC7AJd">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-KNRqa17M8avm4WSafSQiUy"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-G9GHaoV5TJoYjtjUJ6EXYj"/>
        </correspContext>
        <correspAction xml:id="i-KFmt1cTbnfhh7s4ehyAnNm" type="submitted">
          <date when="2022-01-26"/>
          <time when="10:10:15"/>
        </correspAction>
        <correspAction xml:id="i-ToEyyTK5o134F6No6edjDX" type="reviewed">
          <date when="2022-02-03"/>
          <time when="18:22:19"/>
        </correspAction>
        <correspAction xml:id="i-JHWDQMQt8wfxwaHUBmX4CY" type="dismissed">
          <date when="2022-02-04"/>
        </correspAction>
        <correspAction xml:id="i-PUKJu3ft2Vii9KKX8NpZd8" type="referred">
          <date when="2022-02-15"/>
        </correspAction>
        <correspAction xml:id="i-NZjKe47mJNL3K7gUnApUEP" type="assigned">
          <date when="2022-10-12"/>
          <time when="11:30:04"/>
        </correspAction>
        <correspContext corresp="i-NZjKe47mJNL3K7gUnApUEP">
          <ref type="assignedTo">Trafikutskottet</ref>
        </correspContext>
        <correspAction xml:id="i-Giket9hQSKGooiE4CmTtoj" type="behandlas_i"/>
        <correspContext corresp="i-Giket9hQSKGooiE4CmTtoj">
          <ref type="uppgift">2021/22:TU16</ref>
          <ref type="ref_dok_id">H901TU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU16</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HQMiPiuGGBv5yUoAWBPuRV" type="motHeader">
        <div xml:id="i-HEXTVmsviGFEv2awQR7vfF" type="motTitle">
          Motion till riksdagen 2021/22:4375 av Jens Holm m.fl. (V) med
          anledning av skr. 2021/22:80 Riksrevisionens rapport om kostnadskontroll
          i infrastrukturinvesteringar
        </div>
      </div>
      <div xml:id="i-5PZcP32ni73ZV7i4wGvd5g" type="motBody">
        <div xml:id="i-UtFdu5aNGyvjiqnaj2287D" type="motProposal" subtype="förslag">
          <head xml:id="i-5A3RNuNvT2hERfXZSj6bAW">
            Förslag till riksdagsbeslut
          </head>
          <list xml:id="i-UmpRyXQXZtqNk1R6vBMdYd" style="ol">
            <item xml:id="i-2UGne1zP63XKWfNco8oEZ1">
              Riksdagen ställer sig bakom det som anförs i motionen om att
              regeringen på nytt bör ta ställning till infrastrukturprojekt
              i nationell infrastrukturplan utifrån uppnåendet av viktiga samhällsmål,
              klimatmålet i synnerhet, och tillkännager detta för regeringen.
            </item>
            <item xml:id="i-Rqd32Ssr1kp8KtbyBnxaGm">
              Riksdagen ställer sig bakom det som anförs i motionen om att
              regeringen bör vidta åtgärder för att Trafikverket ska driva ett
              mer systematiskt arbete för att förhindra onödiga kostnadsökningar
              samt när sådana ändå sker informera regering och allmänhet för
              att öka transparensen kring betydande kostnadsökningar och tillkännager
              detta för regeringen.
            </item>
            <item xml:id="i-B2c7Fx4gDqApTipEsjCecj">
              Riksdagen ställer sig bakom det som anförs i motionen om att
              regeringen bör utreda Trafikverkets organisation med inriktning
              att få bättre kostnadskontroll i infrastrukturinvesteringar och
              tillkännager detta för regeringen.
            </item>
          </list>
        </div>
        <div xml:id="i-FcjwoBmAm91nG88VkYHhyj" type="motContent">
          <head xml:id="i-SLsLUPYBcE8k9yd3Cke6Tk" type="h1">
            Motivering
          </head>
          <p xml:id="i-MfFpnyNd5TxeasTEkypA4L">
            Regeringen har svarat på Riksrevisionens granskning av den bristande
            kontrollen över de kraftiga prisökningarna vid infrastrukturplanering.
            Riksrevisionen konstaterar att skillnaden i kostnad för investeringsobjekten
            i de nationella planerna från 2014 jämfört med 2018 uppgår till
            en kostnadsökning med 58 miljarder kronor. Det motsvarar enligt
            Riksrevisionen en genomsnittlig kostnadsökning på 39 procent per
            projekt under de fyra åren från 2014 till 2018, eller 15 procent
            årligen. Riksrevisionen kritiserar regeringen för att sällan plocka
            bort infrastrukturobjekt ur den nationella infrastrukturplanen.
            Har ett stort projekt väl hamnat i infrastrukturplanen tas det
            inte bort.
          </p>
          <p xml:id="i-DY1tvcuMs9ruXtTKWqGGAc">
            Regeringen har också myntat begreppet ”lagt kort ligger” som
            handlar just om att föreslagna objekt alltid ska finnas kvar i
            framtida reviderade infrastrukturplaner, oavsett kostnader och
            andra samhällskonsekvenser. Vänsterpartiet har flera gånger kritiserat
            detta, i synnerhet när det gäller storskaliga motorvägsprojekt
            som både brukar vara mycket kostnadsdrivande och går emot våra
            klimat- och miljömål.
          </p>
          <p xml:id="i-8hLBwmyVSVU1QyLTEeCdax">
            Riksrevisionen kritiserar även regeringens och Trafikverkets
            bristande transparens gällande kostnadsökningar. Det sker ingen
            tydlig redovisning av kostnadsökningarna eller orsakerna till
            dessa.
          </p>
          <p xml:id="i-YAYPSL8kGxGgKWLUFck7JF">
            Med anledning av den framförda kritiken föreslår Riksrevisionen
            att regeringen tar ett nytt beslut när betydande kostnadsökningar
            sker i ett infrastrukturprojekt i nationell plan och att frågan
            om att avsluta projektet bör ingå i en dylik omprövning. För att
            förebygga och kartlägga kostnadsökningar föreslår Riksrevisionen
            att Trafikverket bedriver ett mer systematiskt arbete. Vid förslag
            till nationell plan föreslår Riksrevisionen att Trafikverket sammanställer
            och publicerar vilka förändringar som skett av kostnadsbedömningar,
            nyttor och innehåll sedan föregående plan. Vid betydande kostnadsökningar
            i ett projekt i nationell plan föreslår Riksrevisionen att Trafikverket
            informerar regeringen därom.
          </p>
          <p xml:id="i-2J5YtZb24DRtV8cXP634k5">
            Vänsterpartiet delar i stort Riksrevisionens rekommendationer,
            men vi anser att infrastrukturobjekt ska kunna avbrytas av fler
            skäl än kostnadsökningar. Inte minst av miljö- och klimatskäl
            är det viktigt att hela tiden utvärdera, och vid behov ompröva,
            förslag till infrastrukturinvesteringar. Ett aktuellt exempel
            är förslaget till motorvägen Tvärförbindelse Södertörn, som avvisats
            av både Naturvårdsverket och Klimatpolitiska rådet som ett objekt
            som motverkar Sveriges klimatmål. Naturvårdsverket avfärdade 2017
            satsningen då den motverkar omställningen till ett långsiktigt
            hållbart urbant transportsystem såväl som regionala och nationella
            mål för klimat och miljö.
          </p>
          <p xml:id="i-CBEjr57XZaUBWPr1GkE1M2">
            Även Klimatpolitiska rådet föreslår att infrastrukturplanens
            planerade objekt måste kunna omprövas ur ett klimatperspektiv
            eftersom det nu finns helt nya klimatmål. Klimatpolitiska rådet
            anser därför inte att regeringen kunde lägga fram förslag till
            en infrastrukturproposition i april 2021 och ny nationell infrastrukturplan
            baserat på det inriktningsunderlag som Trafikverket presenterat
            i oktober 2020. Infrastruktur­propositionen och infrastrukturplanen
            måste hålla sig inom transportsektorns klimatmål och tydligt bidra
            till ett mer transporteffektivt samhälle.
          </p>
          <p xml:id="i-85pGVA8kpYdepVcRk9NxgA">
            Klimatpolitiska rådet skriver:
          </p>
          <p xml:id="i-Fu6cfByYGnJsPDxKkfwFFe">
            Klimatpolitiska rådet menar därför att det föreliggande inriktningsunderlaget
            inte kan ligga till grund för ett så stort och långsiktigt beslut.
            Den kommande infrastrukturpropositionen kommer att styra investeringar
            i transportinfrastrukturen under minst halva den period som återstår
            till 2045, då transportsektorn ska ha uppnått noll utsläpp av
            växthusgaser. Det är oroande att ännu en planeringsperiod riskerar
            att förflyta utan att transportplaneringen på något påtagligt
            sätt förändras utifrån det klimatpolitiska ramverket. Regeringen
            behöver göra ett omtag, dels vad gäller det föreliggande inriktningsunderlaget,
            dels för att förändra den nuvarande processen för infrastrukturplanering
            till en mer integrerad transportplanering.
          </p>
          <p xml:id="i-HPi6gHzNwCjkycuWiPhFJ1">
            Klimatpolitiska rådets tydliga uppmaning till regeringen är:
            ”Se till att den nationella planen för transportinfrastruktur
            bidrar till ett mer transporteffektivt samhälle inom klimatmålens
            ramar.”
          </p>
          <p xml:id="i-AdJsYQr3Q9UaCG22btUdY2">
            När Trafikverkets basprognos, som är regeringens huvudsakliga
            prognos för ut­vecklingen av resor och transporter, pekar på en
            kraftig trafikutveckling framöver och läggs till grund för infrastrukturplaneringen
            så motverkar det såväl ambitiösa planer för omställning i många
            regioner och kommuner som regeringens egen ambition att stärka
            arbetet med andra åtgärder, exempelvis steg 1- och steg 2‑åtgärder
            i den s.k. fyrstegs­principen. Det blir en motsättning mellan
            regeringens prognos och ambitioner, som regeringen har att hantera,
            vilket sänder minst sagt tvetydiga signaler om Sveriges möjligheter
            att uppnå riksdagens beslutade klimatmål.
          </p>
          <p xml:id="i-SAptcNRs3i1Qdpa94CKBsX">
            Trafikverkets, och därmed regeringens, underlag för beslut samt
            analys- och beräkningsmodeller för prognoser för utvecklingen
            av transporter bygger på ålder­domliga modeller och är allvarligt
            bristfälliga. Rapporten Miljömålen i transport­planeringen från
            forskningsprojektet Stafetten, som tagits fram av IVL Svenska
            Miljöinstitutet, Trivector och Lunds universitet, visar att Sveriges
            klimatmål inte får tillräckligt genomslag i infrastrukturplaneringen.
            I rapporten konstateras att vägut­byggnader som genererar ny trafik
            går emot flera viktiga miljömål och att det inte är i linje med
            miljömålen att spendera miljardbelopp på vägobjekt som dels leder
            i motsatt riktning i förhållande till miljömålen, dels innebär
            att stora ekonomiska resurser tas i anspråk som behövs för att
            ställa om till ett hållbart transportsystem. Rapporten föreslår
            därför att regeringen ska ge Trafikverket i uppdrag att utveckla
            metodik och sam­verkansformer där man i samråd med regioner och
            kommuner kan identifiera tidigare beslutade objekt som inte uppfyller
            dagens krav. Trafikverket behöver utveckla modeller för att göra
            det möjligt att riva upp och ompröva gamla beslut om den typen
            av objekt utan att rasera tilliten mellan parterna. Detta är kritik
            som är i linje med vad Vänsterpartiet tidigare uppmärksammat regeringen
            på och där vi föreslagit åtgärder och satsningar.
          </p>
          <p xml:id="i-NaC77HnQ28aEGgibLoLEbm">
            Vänsterpartiet anser därför att Trafikverket i sin planering
            tydligare ska ta utgångs­punkt i klimatmålet för transportsektorn
            och aktivt styra investeringar mot åtgärder som bidrar till en
            omställning av transportsystemet på både kort och lång sikt. Regeringen
            bör på nytt ta ställning till infrastrukturprojekt i nationell
            infrastrukturplan utifrån uppnåendet av viktiga samhällsmål, klimatmålet
            i synnerhet. Detta bör riksdagen ställa sig bakom och ge regeringen
            till känna.
          </p>
          <p xml:id="i-X4ii9ebGVX6URu5gS5AQxz">
            Regeringen anser sig redan arbeta med frågorna om kostnadskontroll
            i infrastruktur­planeringen. Det sker enligt regeringen dels vid
            beslut om byggstarter då en ny samlad bedömning av bl.a. varje
            objekts måluppfyllelse görs i förhållande till de grunder som
            var orsaken till att projektet prioriterades in i nationell plan,
            dels begärs kompletterande underlag om fördyringar och osäkerhet
            in från Trafikverket vid betydande kostnads­ökningar i Trafikverkets
            förslag till byggstarter. Uppdrag har getts till Trafikverket
            att analysera kostnadsutvecklingen vid upphandling och genomförande
            av investerings­projekt i oktober 2020 samt i juni 2021 som en
            del av förslaget till nationell plan för transportinfrastrukturen.
            Även Ekonomistyrningsverket har fått i uppdrag att göra en översyn
            av den finansiella styrningen av Trafikverket.
          </p>
          <p xml:id="i-QLnLFsYZ6T3pf8zU8GhZLf">
            Vänsterpartiet anser inte att regeringens agerande är tillräckligt,
            i synnerhet inte gällande allmänhetens insyn kring kostnadsutvecklingen.
            Det är fortsatt en bristfällig transparens kring infrastrukturplaneringen,
            inte minst gällande kostnadsökningar samt regeringens politiska
            bevekelsegrunder kring avvägningar vid motstridande samhälls­mål.
            Regeringens uttalade motto om att ”lagt kort ligger” visar tydligt
            att det inte finns någon ambition att göra en grundläggande revidering
            av tidigare objekt i infrastruktur­planen utifrån uppnåendet av
            viktiga samhällsmål samt olika objekts kostnadsutveck­ling.
          </p>
          <p xml:id="i-5kKk4EKCdpnp14JkXF2cd4">
            Regeringen bör uppdra åt Trafikverket att i samband med förslag
            till ny nationell plan sammanställa och publicera vilka förändringar
            som skett av kostnadsbedömningar, nyttor och innehåll för projekten
            sedan föregående plan och att detta görs på ett öppet och transparent
            sätt.
          </p>
          <p xml:id="i-8gP6j1ZkT7QivMbosq2oyi">
            Regeringen bör vidare vidta åtgärder för att Trafikverket ska
            driva ett mer systematiskt arbete för att förhindra onödiga kostnadsökningar
            samt när sådana ändå sker informera regering och allmänhet för
            att öka transparensen kring betydande kostnadsökningar. Detta
            bör riksdagen ställa sig bakom och ge regeringen till känna.
          </p>
          <p xml:id="i-HMuaxwxcVorwJh3cXry46p">
            Trafikverket är inte längre en utförande myndighet utan en upphandlande
            myndighet, vilket betyder att man har tappat mycket av den kompetens
            och kunskap som tidigare fanns inom myndigheten. Den finns nu
            hos privata bolag som inte har i uppdrag att uppfylla de transportpolitiska
            målen utan vars grundläggande uppdrag, oavsett engagemang och
            kompetens, är att göra en vinst. Upphandlingar och de processer
            dessa föranleder är inte gratis utan mycket kostnadsdrivande.
            Trafikverkets egen kompetens måste breddas och deras uppdrag måste
            vidgas från att vara en upphandlande myndighet till att vara en
            utförande myndighet.
          </p>
          <p xml:id="i-TkbkH2QCKDS4nfXkQrt5m2">
            En del av problematiken kring stora kostnadsökningar i beslutade
            infrastruktur­projekt kan bero på hur Trafikverket är organiserat
            och arbetar. Regeringen bör därför utreda Trafikverkets organisation
            med inriktning att få bättre kostnadskontroll i infra­strukturinvesteringar.
            Detta bör riksdagen ställa sig bakom och ge regeringen till känna.
          </p>
        </div>
        <div xml:id="i-SxxtLAnpeH3MnAc1dYm7mF" type="motSignatures">
          <list xml:id="i-LZWFkqKB8DEJrBEPx6wJ2m">
            <item xml:id="i-FWPkjbhuoX4UsR4mAMfpVq">
              Jens Holm (V)
            </item>
            <item xml:id="i-HiymrtJrXGS2UwcAbPFEN9">
              Hanna Gunnarsson (V)
            </item>
            <item xml:id="i-HgQZfCddM1Gaud6BKNRSzP">
              Lotta Johnsson Fornarve (V)
            </item>
            <item xml:id="i-NTmcv1ysFJ8wjiBHiWvdok">
              Yasmine Posio (V)
            </item>
            <item xml:id="i-FQqbA6M5oR5iKkTvtGKM3j">
              Elin Segerlind (V)
            </item>
            <item xml:id="i-ScuPzPhyVb2yGbjYfWdcZQ">
              Håkan Svenneling (V)
            </item>
            <item xml:id="i-5qoEMzhb6vrFFbTcitmPR9">
              Jessica Thunander (V)
            </item>
          </list>
        </div>
      </div>
    </body>
  </text>
</TEI>
