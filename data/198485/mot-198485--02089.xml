<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02089">
  <teiHeader>
    <fileDesc>
      <titleStmt>
        <title>Sveriges internationella beroende i ekonomisk-politiska frågor</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sveriges internationella beroende i ekonomisk-politiska frågor</title>
          <idno type="rdwebb">G8022089</idno>
          <rs type="number">2089</rs>
          <ref type="dokument_url_text">http://data.riksdagen.se/dokument/G8022089/text</ref>
          <ref type="dokument_url_html">http://data.riksdagen.se/dokument/G8022089</ref>
          <ref type="dokumentstatus_url_xml">http://data.riksdagen.se/dokumentstatus/G8022089</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person>
            <idno>r-0</idno>
            <name>HANS PETERSSON</name>
            <state type="partyAffiliation">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>OSWALD SÖDERQVIST</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KvagheYsPfvWuiFTn1VN2B" type="signed"/>
        <correspContext corresp="i-KvagheYsPfvWuiFTn1VN2B">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="r-0"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-RbKNMUyo9hNCG3nSXBGQAq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2089/mot_198485__2089-001.pdf"/>
      <fw xml:id="i-5p6Ee16pTzSc9pi9EQptpQ">
        Motion 1984/85:2089
      </fw>
      <div xml:id="i-3te2VzqSsT4tN3J38qBi4m" type="motHeader">
        <div xml:id="i-SkV2KdejTMcCPgmWN1j3yo" type="motTitle"/>
        <div xml:id="i-TDM8fXSvuNMB7yiYsgdnUg" type="motSubmissionInfo"/>
      </div>
      <div xml:id="i-HUHqfGvsjw5dN6FNaKTbci" type="motBody">
        <div xml:id="i-8EsCdQ2NWxtBcwpmLDXfiH">
          <p xml:id="i-BJosiXzEBPSsjfsE5aJAHd">
            14
          </p>
          <p xml:id="i-W6QkYp9nqXLkWNRXi569ZX">
            Lars Werner m. fl. Sveriges internationella beroende i ekonomisk-politiska
            frågor
          </p>
          <p xml:id="i-WPrsGtF2D7gNo9LVoXfLSs">
            Sverige är en del av den kapitalistiska världen och är i många
            avseenden mycket starkt beroende av utvecklingen i de starka kapitalistiska
            länderna. Men vårt land är också mycket starkt beroende av vilka
            beslut som tas inom de transnationella koncernerna som numera
            i många fall kan sägas vara ”hemlösa” i sitt utövande av ekonomisk
            politik, handel och produktion. Men Sverige är — som det sägs
            i vpk:s partiprogram — också en ”hungrig imperialistisk stat”
            som deltar i den internationella imperialismens utsugning av tredje
            världen, främst via svenska transnationella bolag. Det räcker
            med att som exempel nämna de svenska bolagens närvaro i Sydafrika.
            Dessa två sidor av Sveriges internationella beroende binder landet
            vid förhållanden som gör det svårt att föra en strikt självständig
            ekonomisk politik. Det internationella beroendet har dessutom
            ökat kraftigt under 1970-talet. Det sammanhänger med förändringar
            i den internationella arbetsfördelningen och handeln, men också
            med ett ökat beroende av ekonomiska organisationer som IMF, EFTA,
            GATT och OECD. Sveriges politisk-ekonomiska beroende är alltså
            både strukturellt och institutionellt betingat samtidigt som beroendet
            också har en känslighets- och sårbarhetsdimension. Graden av känslighet
            bestäms av den effekt en förändring i det internationella systemet
            eller i något av de i systemet deltagande länderna har på vårt
            lands utveckling. Graden av sårbarhet bestäms av vilka ansträngningar
            som behövs för att ändra vårt lands deltagande i den internationella
            arbetsfördelningen, eller att frigöra sig i större grad från de
            internationella institutionernas inflytande.
          </p>
          <p xml:id="i-LkPhqptHBLmQGMYwM49Vaj">
            Frihandel och ekonomiska maktförhållanden
          </p>
          <p xml:id="i-G4sdV5Lcc4D4rTaCqLBgwj">
            Det framstår som allt nödvändigare, att man från svensk sida
            gör en allsidig och sann analys av det internationella handelssystemets
            nuvarande karaktär och verkningar. På detta område sprids nu från
            multinationella kapitalintres- sen och nyliberala ekonomer en
            mängd illusionära teser, vilka alltför villigt anammas också av
            socialdemokratiska regeringar och partier. Många ekonomiska problem
            skylls i den officiella internationella handels- diskussionen
            på den tilltagande protektionismen. I och för sig är det inte
            oriktigt, att en del av tendenserna till protektionism — främst
            i de stora industriländerna — är ett illavarslande symtom. Man
            bör dock inte förväxla symtomen med den underliggande sjukdomen:
            krisfenomenen och de inneboende obalanserna i världsekonomin.
            Dessa fenomen beror inte av
          </p>
          <pb facs="riksdagen-motions-pdf/data/198485/mot_198485__2089/mot_198485__2089-002.pdf"/>
          <fw xml:id="i-P2tadnwKRfKGL8B7ESmh7k">
            Mot. 1984/85:2089 15
          </fw>
          <p xml:id="i-6cASDfcGoanf3wyDDqHS7e">
            protektionismen. De beror tvärtom av den utformning frihandelssystemet
            fått och de ekonomiska relationer och strukturer som har utvecklats
            härur. Frihandelssystemet representerade i sitt äldre stadium
            mycket av ekono- miskt och socialt välgörande frigörelse från
            halvfeodala strukturer och begränsningar. I vår tidsepok har situationen
            blivit vida mer dubbelbottnad. Begreppen frihandel och fri handel
            är inte identiska. Vår tids frihandelssys- tem har utvecklats
            till en form för ekonomisk maktutövning, som gynnar de redan starka
            och rika och som har kommit att präglas av den ekonomiska koncentration
            vilken är ett genomgående drag i den internationella kapitalis-
            men. Frihandelssystemet är i dag en av de mest verksamma mekanismer
            genom vilka tredje världens länder hålls i beroende och dess breda
            befolkning utplundras till förmån för industrivärldens och de
            multinationella imperiernas ägar- och härskarintressen. Den maktpolitiska
            obalansen för- vränger frihandelstankens innehåll och förhindrar
            en balanserad och likvär- dig ekonomisk utveckling. I stället
            främjas en ständigt vidgad klyfta mellan regioner i världen, mellan
            ekonomiska metropoler och ekonomiska sa- telliter. De rika industriländernas
            kapitalintressen och politiska etablissemang har också en dubbeltydig
            och jesuitisk inställning till frihandeln som princip. De kräver
            fritt inflöde av egna exportvaror och fri utförsel av resurser
            och kapital för sig själva gentemot mindre nationer och tredje
            världens länder. Samtidigt söker de ingripa i dessa länders förhållanden
            genom embargo- och förbuds- bestämmelser, genom påtryckningar
            via internationella bank- och valutaor- gan eller genom politisk
            maktutövning. Mot denna bakgrund bör man alltid hålla i minnet
            att frihandel inte är frihandel, så länge den bara gäller på en
            parts godtyckligt uppsatta villkor. Frihandeln som ekonomisk doktrin
            är relevant bara så länge den verklig- het i vilken den tillämpas
            prägas av någorlunda jämlikhet mellan nationer och parter. I annat
            fall får den — som bl.a. Gunnar Myrdal i en rad vetenskapliga
            analyser har visat — karaktären av ett system för den starkes
            dominans över den svage. Detta leder till motsatsen till vad teorin
            hävdar, nämligen till ökade ekonomiska klyftor och konstant svält
            och underutveck- ling inom stora delar av världen. Uppbyggnaden
            av stora multinationella företagsimperier, aktivt understödda
            av sina ursprungsländers statsmakter, förvandlar också frihandelssystemet
            till något annat än det enligt teorin avses vara. Den ökade internhandeln
            mellan företag inom samma grupp eller imperium — en handel som
            i dag utgör över 30 96 av den svenska utrikeshan- deln — skapar
            ett marknadsreservat, som inte fungerar enligt frihandelns principer.
            Diverse internationella kartellarrangemang verkar i samma rikt-
            ning. Vid sidan av den klassiska frihandelsteorin har det alltid
            existerat alternativa teorier. Dessa teorier — bland vilka den
            av Myrdal uppställda är den för vår tid relevanta — tar sin utgångspunkt
            i de verkliga förhållanden som råder och inte i abstrakta föreställningar.
            Därför leder de till en mer konkret
          </p>
          <pb facs="riksdagen-motions-pdf/data/198485/mot_198485__2089/mot_198485__2089-003.pdf"/>
          <fw xml:id="i-XP9LVmWeLspAu9DNoK5FLy">
            Mot. 1984/85:2089 16
          </fw>
          <p xml:id="i-NpgbfFHb1bYCpXFy1Mb8VA">
            och politiskt präglad syn på frihandeln. Doktrinära frihandelssystem
            skapar under vår tids förhållanden ökad ojämlikhet. Protektionism,
            syftande till att under övergångsperioder skydda svaga och beroende
            länders självständiga utveckling är därför inte negativ. Protektionism
            använd för att öva påtryck- ning från rika och mäktiga länders
            sida är däremot förkastlig. En ekonomisk världsordning med större
            jämlikhet måste först skapas, innan frihandelssys- temet kan komma
            till sin rätt. Även under en sådan ordning är det viktigt att
            frihandeln inte tillåts leda till ensidighet och utarmning av
            näringsmässiga och sociala strukturer i de enskilda länderna.
            När Sverige arbetar för den internationella handelns utveckling,
            måste det sålunda ske utifrån perspektivet att det egna nationella
            oberoendet inte skall inskränkas av embargokrav och skyddsåtgärder
            från stora industriländer. Sverige har inget skäl att självt acceptera
            en grad av öppenhet som våra stora handelspartner icke accepterar.
            Sverige har också skäl att aktivt arbeta för de utvecklings- och
            jämlikhetsmål vilka i dag lätt skyms undan i diskussionen om världsekonomin
            och handelssystemet. Dessa mål gynnas nämligen inte av den typ
            av handelssystem som frihandeln representerar. Riksdag och regering
            i Sverige måste inse, att det internationella handels- systemet
            har en dubbeltydig innebörd för vårt land. Å ena sidan deltar
            Sverige i utnyttjandet av tredje världens resurser och befolkning.
            Å den andra utgör detta ”frihandelssystem” i sin förvridna form
            också den mekanism som alltmer försätter små industriländer i
            beroende av de ekonomiska maktkoncentrationer vilka representeras
            av kapitaljättarna i några få ledande industriländer och på det
            multinationella fältet. Med denna insikt för ögonen bör Sverige
            förhålla sig till vad som i dag med en missvisande term kallas
            ”det internationella frihandelssystemet”.
          </p>
          <p xml:id="i-FqVzGmKX8Ti67GaQX8ccN6">
            Det strukturella beroendet
          </p>
          <p xml:id="i-R9Lq2FmihuqEP9JdSrnjBe">
            Det strukturella beroendet utgörs av de begränsningar i den svenska
            regeringens handlingsmöjligheter som det innebär att vara starkt
            export- och importberoende för att upprätthålla både konsumtion
            och produktion (och därmed sysselsättning) inom landet. En ytterligare
            begränsning av handlings- friheten sker om man från svensk sida
            är starkt beroende av utländska lån för att kunna finansiera nödvändiga
            investeringar. Vi anser att en fortsatt tillväxt av den relativa
            andelen av utrikeshandeln inte kan ske utan att det nationella
            beroendet ytterligare urholkas. I stället bör ansträngningarna
            inriktas på att förädla svenska råvaror i högre grad samtidigt
            som en större länderspridning när det gäller såväl import som
            export måste åstadkommas. Framför allt måste handeln med de socialistiska
            länderna och tredje världen utvecklas. Utbytet med dessa länder
            har en oproportionellt liten andel av svensk utrikeshandel. Genom
            en större länderspridning kan en relativt stor utrikeshandel existera
            samtidigt som beroende/sårbarhet minskas.
          </p>
          <pb facs="riksdagen-motions-pdf/data/198485/mot_198485__2089/mot_198485__2089-004.pdf"/>
          <fw xml:id="i-J17EebBTcLHpokRy4HniDg">
            Mot. 1984/85:2089 Zz
          </fw>
          <p xml:id="i-XJ3HvVa6tULUZMtAgDZYMV">
            När det gäller länderfördelningen kan noteras att en redan liten
            export till de socialistiska länderna och tredje världen blev
            ännu mindre relativt sett eftersom exporten till Östeuropa och
            Kina, OPEC-länderna och ”andra länder” minskade med mellan 7,0
            och 8,6 20 budgetåret 1982/83, medan exporten till OECD-länderna
            ökade med 13,2 26, allt enligt den preliminära nationalbudgeten
            för 1984/85. Vissa svårigheter finns att utveckla handeln med
            planekonomierna i Östeuropa och med utvecklingsländer, bl. a.
            därför att dessa av olika skäl önskar genomföra en typ av ”byteshandel”.
            Därför bör ett statligt handelsbolag inrättas som kan samordna
            enskilda exportörers/ importörers affärer med dessa länder. Ett
            handels- och bytesbolag skulle få en viktig roll för att öka länderspridningen
            i svensk utrikeshandel. I övrigt kan nämnas att länder som är
            starkt skuldsatta genom stora utlandslån också vill genomföra
            mer handel genom ”bytesaffärer” eller motköp. Vad gäller den relativa
            andelen av utrikeshandeln så har exportens andel av BNP ökat från
            ca 24 9o till 30 20 under 1970-talet. Importens andel av inhemsk
            efterfrågan ökade under 1970-talet från 20 90 till 24 20. Dessa
            siffror visar att av allt som produceras i landet är vi till ca
            en tredjedel beroende av utländsk efterfrågan, samtidigt som en
            fjärdedel av allt som konsumeras i landet produceras utomlands.
            Bakom dessa siffror döljer sig också för vissa branscher en relativt
            stor andel importerade insatsvaror som i vissa fall reexporteras.
            Andelen utländska rå- och insatsvaror i svensk industri var 1982
            enligt statens industriverk följande: Smidesbranschen 47 90, hydraulik/pneumatik
            42 20, elektronikindustrin 59 90, metallbearbetningsmaskinindustrin
            85 26 och för plast- och valsade aluminiumprodukter 82 resp. 80
            20. För enskilda företag som Volvo och Luxor ligger importandelen
            av insatsvarorna på ca 70 Ze. En exportökning innebär följaktligen
            också en ganska stor importökning så länge importandelen är hög.
            Importberoendet av investeringsvaror har också trendmässigt ökat
            under 1970-talet, varför svensk industri blir alltmer utlandsberoende.
            Utvecklingen innebär att det finns klara begränsningar för möjligheterna
            att lösa svensk ekonomis balansproblem genom generella åtgärder,
            samtidigt som sårbarheten ökar i samma takt som importberoendet.
            När det gäller det finansiella beroendet så innebär underskott
            i bytesbalans och statsbudget ett problem i fråga om svenskt utlandsberoende
            i den mån underskottet måste finansieras genom lån utomlands.
            Karaktären av det internationella politisk-ekonomiska beroendet
            beror på vem som tar upp lånen, vem som är långivare samt hur
            koncentrerade lånen är. Det är förmodligen så att utländska långivare
            har större möjlighet att ställa politisk-ekonomiska krav på offentliga
            myndigheter än på privata företag. Det är värt att påpeka att
            utlandsfinansiering av det statliga underskottet introduceras
            i och med den borgerliga regeringens tillträde i september 1976.
          </p>
          <pb facs="riksdagen-motions-pdf/data/198485/mot_198485__2089/mot_198485__2089-005.pdf"/>
          <fw xml:id="i-4pCbN6x4eeyNb7kB6zkqPF">
            Mot. 1984/85:2089 18
          </fw>
          <p xml:id="i-8fXEUNgpWb5acDYbMsSzLT">
            Det institutionella beroendet
          </p>
          <p xml:id="i-PX6jtec63LfViyXJDzRyqV">
            Det institutionella beroendet utgörs av de begränsningar som
            ligger i att regeringen och riksdagen måste föra en ekonomisk
            politik som accepteras av internationella organisationer, till
            vilka landet är anslutet. Även om det bara kan vara frågan om
            informationsplikt så är det sannolikt att själva plikten är begränsande
            i olika avseenden. Ett färskt exempel är IMF:s förhör med den
            svenska regeringen angående devalveringen 1982. När det gäller
            det institutionella beroendet är det främst Sveriges medlem- skap
            i IMF, EFTA, GATT och OECD som är av intresse. Fram till slutet
            av 1960-talet spelade IMF en relativt underordnad roll inför medlemsländernas
            nationella ekonomiska politik. Senare har denna hållning ändrats
            och de starkaste länderna börjar alltmer att försöka använda IMF
            för sina egna nationella intressen, med vissa motsättningar som
            följd. Krav om en viss nationell politik ställs också från IMF
            vid långivningen, vilket gör att IMF framträder som ett slags
            ”överordnad” i ekonomisk-politiska frågor gent- emot de nationella
            regeringarna. Detta begränsar självfallet de små staternas handlingsfrihet
            och det är beklagligt att riksdagen avvisade förslag om att arbeta
            för en ändrad inriktning som innebär större självständighet för
            medlemsländerna. Sveriges medlemskap i GATT har inneburit att
            Sverige förpliktat sig att delta i en ”liberalisering” av den
            internationella handeln, dvs. en långsiktig anpassning till den
            internationella kapitalismens och de transnationella bolagens
            uppdelning av marknader och produktion. Sverige har också förpliktat
            sig att som en del av den internationella kapitalismen inte utveckla
            handelsförbindelser som gynnar ett land mer än andra. Vad gäller
            OECD-medlemskapet så innebär det inga direkta förpliktelser, i
            varje fall inte formella, men det innebär en viss underkastelse
            under den ideologiska framtoning som OECD-rapporterna har. I dessa
            rapporter granskas och ”godkänns” eller ”underkänns” ländernas
            politik och de framtida möjligheterna bedöms. Självfallet innebär
            det institutionella beroendet begränsningar för att genomföra
            en strikt nationell ekonomisk politik. Det är angeläget att den
            svenska regeringen snabbt vidtar åtgärder för att minska de transnationella
            bolagens och de internationella ekonomiska organisationernas inflytande
            över landets ekonomisk-politiska handlande.
          </p>
          <p xml:id="i-EZGR3yc9ip2wdySCZDd6xZ">
            En nationell ekonomisk politik
          </p>
          <p xml:id="i-PX9SyZbAuwdqs2S8xAQ7Gd">
            Som framgår av ovanstående kan en nationell ekonomisk politik
            inte baseras enbart på förhoppningar om generell ekonomisk och
            industriell tillväxt samt ökad export. Även om kortsiktiga vinster
            kan nås så ökar det internationella beroendet och sårbarheten
            inför nya kriser blir större. Vpk anser att vid sidan av en viss
            industriell tillväxt och med en export som
          </p>
          <pb facs="riksdagen-motions-pdf/data/198485/mot_198485__2089/mot_198485__2089-006.pdf"/>
          <fw xml:id="i-CByES7uvXsF4JJ1F4NLkPH">
            Mot. 1984/85:2089 19
          </fw>
          <p xml:id="i-En9ekKD4H3V17QYYfjdmPa">
            fördelas på flera ländergrupper kan en säkrare och mer nationell
            ekonomisk politik föras. En generell ekonomisk politik bör ersättas
            med en mer selektiv politik. En selektiv ekonomisk politik kan
            innebära att expansionen i första hand koncentreras till sektorer
            med relativt litet importinnehåll och där sysselsätt- ningseffekterna
            är stora i jämförelse med investeringarna. På kort sikt betyder
            det att insatser måste göras inom den offentliga sektorn genom
            ökad tjänsteproduktion, byggande och anläggningsarbeten. En strävan
            att ersätta import med inhemsk produktion bör vara vägledande
            också för satsningar inom den offentliga sektorn. På litet längre
            sikt måste de selektiva investeringarna gälla både den offentliga
            och den privata sektorn. Här är en medveten och långsiktig planering
            nödvändig. Viss nationalisering av t. ex. affärsbanker och kreditinstitut
            och nyckelin- dustrier blir nödvändig. Utlandsinvesteringar måste
            hållas tillbaka, och det utländska inflytandet över svensk industri
            som kommer via utländska aktieköp bör begränsas. Utlandslånen
            måste begränsas och utgifter för ekonomisk-politiska åtgär- der
            och industriinvesteringar bör i första hand finansieras genom
            åtgärder inom den svenska ekonomin. Satsningar inom den offentliga
            sektorn kan med fördel finansieras genom överföringar till det
            allmänna av rikedomar som skapats främst genom inflation och spekulation.
          </p>
          <p xml:id="i-XvjKzSJKMx7z9ZUw1KDUmo">
            Hemställan
          </p>
          <p xml:id="i-7vaiCeuYKKRfBPEfQqAsHa">
            Med hänvisning till vad som anförts föreslås 1. att riksdagen
            som sin mening ger regeringen till känna nödvändig- heten av att
            öka spridningen av svensk utrikeshandel för att minska det ekonomisk-politiska
            utlandsberoendet, 2. att riksdagen som sin mening ger regeringen
            till känna vad som anförts om det nuvarande frihandelssystemets
            verkningar.
          </p>
          <p xml:id="i-7rZqTAFVHMTSuFVxPcWWcB">
            Stockholm den 25 januari 1985
          </p>
          <p xml:id="i-RLdcqTpquNLVi8CvnFTwy2">
            LARS WERNER (vpk)
          </p>
          <p xml:id="i-CHL6UuGc31HcJvGgdo9o7y">
            BERTIL MÅBRINK (vpk) NILS BERNDTSON (vpk) C.-H. HERMANSSON (vpk)
            EVA HJELMSTRÖM (vpk) JÖRN SVENSSON (vpk) OSWALD SÖDERQVIST (vpk)
          </p>
          <p xml:id="i-XrmJ4nVWMBaPVVQidVpeeA">
            HANS PETERSSON (vpk) i Hallstahammar
          </p>
          <pb facs="riksdagen-motions-pdf/data/198485/mot_198485__2089/mot_198485__2089-007.pdf"/>
          <p xml:id="i-LKXWeagK5Q2v4kbXND2XTs">
            minab/gotab Stockholm 1985 79827
          </p>
          <pb facs="riksdagen-motions-pdf/data/198485/mot_198485__2089/mot_198485__2089-008.pdf"/>
          <pb facs="riksdagen-motions-pdf/data/198485/mot_198485__2089/mot_198485__2089-009.pdf"/>
        </div>
      </div>
    </body>
  </text>
</TEI>
