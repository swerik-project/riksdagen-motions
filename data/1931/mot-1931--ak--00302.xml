<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1931--ak--00302">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1931/mot_1931__ak__302/mot_1931__ak__302-001.pdf"/>
      <fw xml:id="i-2ps7hx2v5FKKtNfba5ft1S">
        Motioner i Andra kammaren, Nr 302. . 1
      </fw>
      <div xml:id="i-YZ4TPqUkg4ePfKWAGLWG89" type="motHeader">
        <div xml:id="i-SCNicTmGQgNqgvsvonvtcB" type="motTitle"/>
        <div xml:id="i-6vrJjJ8v798rPVwYzJUSnU" type="motSubmissionInfo"/>
      </div>
      <div xml:id="i-5V8dDL7cshZrztYPFZYE8U" type="motBody">
        <div xml:id="i-JR3zL3F4V1kVD4yT7nQqNB">
          <p xml:id="i-6r4vUXXS6Txjwb1f8XUfH5">
            Nr 302.
          </p>
          <p xml:id="i-XxsXgNxPXoU5sHR629qSad">
            Av herr Edberg, angående ny och reformerad lagstiftning om jakt.
          </p>
          <p xml:id="i-UFug1gAwELvB228WLhqNoH">
            Frågan om jaktens ordnande har alltid varit ett tviste- och diskussionsämne.
            Och om jakten i vårt land numera ej är någon viktig näringsgren,
            så är den i alla fall en så pass viktig fråga, att det är ej en
            dag för tidigt, att statsmak- terna taga upp denna fråga i hela
            dess vidd till en allsidig utredning, ty liksom på andra områden
            genomgripande reformer genomförts, torde det vara nödvän- digt
            att göra det även på jaktens område. För många är ju jakten en
            fråga av underordnad betydelse, för andra däremot är den av större
            betydelse. Att exakt uppge vad värde vårt villebråd inbringar
            per år är nog omöjligt, då en stor del förbrukas i det enskilda
            hushållet, men enligt fackmäns uppgifter torde jaktens värde per
            år kunna räknas till cirka två miljoner kronor. Mycket mer skulle
            med all säkerhet kunna utvinnas, därest en rationell jaktvård
            komme till stånd. Det synes därför som om en part borde ha det
            allra största intres- set i denna fråga, nämligen staten. Tyvärr
            måste man ju säga, att lagen om jakt är föråldrad och omodern.
            Olägenheterna ha påtalats i tal och skrift, och oftast äro anmärkningarna
            berättigade. Den nuvarande lagen om jakt kan ju icke vara anpassad
            efter nutidens förhållanden trots de på senare år gjorda förändringarna.
            Oftast skapar nuvarande jaktlag lagöverträdelser — åtminstone
            i en del trakter av vårt land. I Norrland t. ex. där små och ofta
            långsträckta skogsskiften finnas på ända till ett par mil långa,
            säger det sig självt, att jakträtten å ett sådant jektområde är
            ej mycket värd, såvida jaktlagens bestämmelser skola efterlevas.
            Men följden har blivit den, att på de flesta orterna — åtminstone
            då det gäller småvilt — inga jaktgränser finnas för vissa jägare.
            Däremot då det gäller älg- jakten söka ju de större skogsägarna
            och bolagen genom sina tjänstemän bevaka sina intressen. Men i
            de allra flesta fall vid bedrivande av älgjakt med s. k. ståndhund
            överträda oftast jägarna jaktlagens bestämmelser. Oftast går ett
            eller flera små skogsskiften mellan de större skogskomplexen,
            där älg och hund passera förrän hunden lyckas få stånd på älgen
            och jägaren lyckas fälla den- samma. Exempel finnas, där privata
            skogsägare med några tusen hektar skogs- mark blivit åtalade och
            bötfällda, därför att humd följt älg över ett bolags- område och
            således jagat på otillåten mark. Ännu mera överträdelser försiggå,
            då det gäller jakten på småvilt. Jag tror mig kunna påstå, att
            vad åtminstone vissa delar av Norrland beträffar över- trädelser
            av jaktlagens bestämmelser äro så allmänna, att knappast någon
            jägare går fri från lagöverträdelser i en eller annan form. Jag
            skall ej i detta sammanhang nämna tjuvskyttet, som i vissa av
            Norrlands milsvida skogar florerar, och som ej, enligt mitt förmenande,
            kan stävjas förrän en ny jaktlag kommer till stånd. Vad skyddet
            av vårt småvilt beträffar, torde det enligt mitt förmenande bli
            nödvändigt, att effektivare åtgärder vidtagas för utrotande av
            vissa rovdjur
          </p>
          <p xml:id="i-S9zsHu5ZKPoqh67PBQ7qyQ">
            Bihang till riksdagens protokoll 1931. 4 saml. 64 häft. (Nr 302
            —308.)
          </p>
          <pb facs="riksdagen-motions-pdf/data/1931/mot_1931__ak__302/mot_1931__ak__302-002.pdf"/>
          <fw xml:id="i-PnNdFdsRsX69Chn3Y3T8tG">
            3 2 Motioner i Andra kammaren, Nr 302.
          </fw>
          <p xml:id="i-7TnKiwFxaJusvFVsi7UGVE">
            och fåglar. Effektivare åtgärder måste också vidtagas mot kattors
            och hundars utelöpande i skog och mark. I Norrlands skogar kan
            man ofta tidigt på vår- och sommarmorgnarna få höra klingande
            hardrev, och det sorgligaste är att dessa hundar i en del fall
            t. o. m. ha till ägare sådana personer, som säga sig företräda
            jaktvårdens intressen. Visserligen heter det i lagen, att ägare
            av hund är skyldig att viss del av året ha hund i band och att
            ägare till hund, som gör skada å annans mark, är skyldig ersätta
            skadan, men jag frågar: hur många gånger kan man få tag på en
            jagande hund, än mindre bevisa, vad skada en sådan jagande hund
            gör? Enligt mitt förmenande måste effektivare åtgärder vidtagas
            mot sådana utelöpande hundar, icke minst för att skydda och värna
            småkreatur — får — som oftast släppas ut på bete i Norrlands-
            skogårna. I södra delarna av vårt land är sådant mycket sällsynt,
            men däremot ströva i skog och mark kattor, som härja vilt bland
            de små har- och fågelungarna. Vad dessa marodörer förmå uträtta
            under den tid, när fågel- och harungarna äro små, förstår var
            och en som något känner till förhållandet. I lagen heter det visserligen
            ”att katt som träffas på viss del av annans mark må saklöst dödas”.
            Men när man påträffar en katt ute i markerna är det nog mera sällan
            man är rustad med skjutvapen och kan döda densamma. Enligt mitt
            förme- nande måste effektivare åtgärder vidtagas mot kattors skadegörelse.
            Det händer ej så sällan i Norrland att till de s. k. fäbodställena
            man transporterar kattor för att utrota råttor, men resultatet
            blir oftast det, att katten, i stället för att fånga råttor, låter
            en hel mängd har- och fågelungar bli sitt byte. Villigt skall
            erkännas, att detta är en ömtålig fråga att beröra för de som
            skola reformera vår jaktlag, ty katten är som husdjur omhuldad
            av många. Katten torde, när den löper ute i mark och skog, vara
            ett bland de värsta rovdjur bland vårt småvilt. Den jakt, som
            mest blivit omdiskuterad, är jakten på älg och i år har i en av
            våra stockholmstidningar frågan ordentligt diskuterats. Vad som
            i dessa inlägg mest påtalats, är användandet av dåliga gevär,
            slätborrade och med runda kulor. Ur rent humanitetsskäl borde
            ej sådana gevär komma i fråga vid älgjakt. Visserligen kan nog
            ett sådant gevär med rundkula döda, men detta då på kortare avstånd.
            Men det är nog mera sällan sådana tillfällen yppa sig. Oftast
            blir älgen sårad och får plågas en längre tid, och i många. fall
            får älgen genomgå en plågsam död, varvid oftast köttet ej kommer
            till någon nytta. Gevär 8 mm. och däröver är däremot med mantlad
            blyspetskula ett vapen som effektivt dödar både på kortare och
            längre avstånd, därest skotten äro rätt placerade å älgen. En
            annan fråga, som mycket diskuterats, är, vid vilken ålder en person
            skall få idka jakt å älg. Den allmänna uppfattningen är nog den,
            att åldersgränsen borde sättas till fyllda 18 år. Visserligen
            kan påvisas, att en yngling under 18 år i vissa fall kan skjuta
            lika säkert och +t. o. m. säkrare än äldre skyttar, men otvivelaktigt
            finnas mera reflexionsförmåga och sinnesnärvaro hos en äldre person,
            d. v. s. just vad som behöves då det gäller älgjakt.
          </p>
          <pb facs="riksdagen-motions-pdf/data/1931/mot_1931__ak__302/mot_1931__ak__302-003.pdf"/>
          <fw xml:id="i-KeyUufCEryyrrwXnVwzKJT">
            Motioner i Andra kammaren, Nr 302. 3
          </fw>
          <p xml:id="i-F75PZtN6yE4iSUQZaf4UNM">
            Vad själva rätten till jakt beträffar, synes det mig som om sammanslutningar
            i byalag eller större jaktområden vore det enda riktiga, ty då
            först kan det bli någon kontroll med jakten. För den som då så
            önskade kunde ju hela jakt- rätten eller vissa jägare genom jaktkort
            erhålla jakträtt. Markägarna skulle enligt mitt förmenande själva
            kunna överenskomma och uppgöra förslag till jaktområden, vilka
            förslag skulle översändas till kommu- nalnämnden för yttrande
            och fastställelse. Klagorätt borde också finnas hos Konungens
            befallningshavande. Självfallet skulle jakten i första hand vara
            förbehållen markägarna inom jaktlaget, men skulle dessutom, om
            sålunda av markägarna beslutades, jakträt- ten kunna överlåtas
            till arbetare m. fl. mot en skälig jaktavgift, s. k. jaktkort.
            Enhetliga prisbestämmelser för dessa jaktkort kunna ju ej vara
            lämpligt, be- roende på jaktområdets läge, tillgång till villebråd
            o. s. v., varför jaktlaget borde uppgöra prisförslag härom. Vad
            själva jakten å älg beträffar, böra de som fälla älg erlägga en
            avgift av kr. 25:— för varje skjuten älg, vilken summa skulle
            användas till jaktvår- dens befrämjande i riket, t. ex. till ersättning
            för premier av vissa rovdjur och rovfåglar. Vidare kunde tänkas
            vissa fåglars och djurs planterande från en trakt till en annan.
            Dessa fåglar kunde tänkas vara rapphöns och fasaner. Ersättning
            skulle också kunna utgå för skada, som älgen åstadkommer å vissa
            marker. Visserligen är det å stora delar av vårt land, såsom i
            Norrland, där älgen ej gör någon nämnvärd skada, men å den delen
            av landet behöves särskilt kraftigt ingripande mot utrotande av
            exempelvis rovfåglar. All jakt hör ju så intimt tillsamman, att
            det bästa är gott nog, som ordspråket lyder! Om en jägare ej uppgiver
            skjutna älgar eller betalar för skjutna sådana, bör jakträtten
            vara sådan jägare fråntagen för fem år framåt. På så sätt skulle
            överträdelser i den delen knappast förekomma. Det är klart, att
            i en sådan genomgripande jaktreform som den här ovan åberopade
            jag ej i väsentliga delar kan uppdraga bestämda riktlinjer för
            en ny jaktlag, utan har jag endast i vissa frågor velat göra några
            påpekanden, som enligt mitt förmenande borde tagas i betraktande
            vid frågans eventuella utredning. Jag anser emellertid frågan
            vara av så pass stor betydelse, att tiden nu kan vara inne för
            statsmakterna att upptaga den till ingående utredning, varför
            jag kärmed hemställer, att riksdagen ville i skrivelse till Kungl.
            Maj:t anhålla om en förutsättningslös utredning i denna fråga
            samt sedermera för riksdagen framlägga det förstag, vartill utredningen
            kan föranleda.
          </p>
          <p type="date" id="i-Jc3zPJ45yfnaurCBKz5URP">
            Stockholm den 22 januari 1931.
          </p>
          <div type="signatureBlock" id="i-HXS5dLi9AybiN2WU51xV5u">
            <p who="i-Q9ozySKPMBF5qJMeEzs6Xf" type="signature">
              P. J. Edberg
            </p>
            <p who="unknown" type="signature">
              I motionens syfte instämmer L M. Petersson Broaryd
            </p>
          </div>
        </div>
      </div>
    </body>
  </text>
</TEI>
