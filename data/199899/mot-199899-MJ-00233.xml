<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0233/mot_199899_MJ_0233-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ233 MJ233
          </p>
          <p>
            Motion till riksdagen
          </p>
          <p>
            1998/99:MJ233
          </p>
          <p>
            av Gunnel Wallin (c) Svenskt jordbruk
          </p>
          <p>
            Det svenska jordbruket befinner sig mot bakgrund av ny jordbrukspolitik
            och EU-anslutningen i en fortlöpande anpassningsprocess. Denna
            förändring sker dessutom i en lönsamhetsnivå som tydligt underskrider
            vad som föreligger i våra grannländer. Näringen har på egen hand
            tagit flera strategiska initiativ för att ta till vara de möjligheter
            till tillväxt och utveckling som tillgången till EU-marknaden
            ger. Nödvändiga initiativ har också tagits för att möta en ökad
            import- konkurrens. Till de mer konkreta initiativen hör LRF:s
            miljösatsning och företagar- satsningen, Bondeföretagaren. Den
            senaste Lantbruksbarometern gav signaler om en positivare framtidssyn
            och investeringsvilja på flera områden. Det är viktigt att se
            ljuset i tunneln, inte minst i det psykosociala arbetsmiljöperspektivet.
            Men det är samtidigt oroande att lantbruksnäringen till följd
            av svåra skördeförhållanden i kombination med världsomspännande
            lönsamhetspress inom bla. köttproduktionen är på väg mot ett av
            sina sämsta bokslut på mycket länge. Delar av skörden kommer att
            förbli obärgad. Av spannmålsskörden rör det sig om 10-15 procent.
            Det dåliga vädret gör även att det blir särskilt kostsamt att
            ta hand om skörden på grund av höga vattenhalter. Tillsammans
            med den dåliga kvaliteten kommer det att försämra lönsamheten
            för det redan hårt pressade svenska jordbruket. Att skörden varierar
            från år till år är en självklarhet för varje jordbrukare. Årets
            skörd riskerar dock att för vissa enskilda jordbrukare bli så
            dålig att staten måste ta ett ekonomiskt ansvar för de värst utsatta.
            Det är avgörande att ett sådant beslut skyndsamt tas av regeringen.
            Detta bör ges regeringen till känna. Läget är således allvarligt
            och det finns betydande risk för nedläggning av produktionskapacitet,
            inte minst inom svinproduktionen. Detta innebär också långtgående
            konsekvenser för sysselsättningen även i efterföljande led. Det
            allvarliga läget understryks av att bl.a. USA vidtar extraordinära
            åtgärder för att stötta sitt jordbruk. Det behövs åtgärder som
            ger positiva signaler till jordbruket. Både såväl konkret som
            moraliskt stöd i den svåra situation som föreligger är därför
            mycket angeläget. Närmast till hands ligger ersättningar för att
            lindra konsekvenserna av de omfattande skördeskadorna samt lindring
            av de skatter och avgifter som är unika för det svenska jordbruket.
          </p>
          <pb facs="riksdagen-motions-pdf/data/199899/mot_199899_MJ_0233/mot_199899_MJ_0233-0002.pdf"/>
          <p>
            Hemställan Mot. 10
          </p>
          <p>
            a 1998/99MJ233 Med hänvisning till det anförda hemställs
          </p>
          <p>
            att riksdagen hos regeringen begär förslag till åtgärder med
            anledning av skördeläget.
          </p>
          <p>
            Stockholm den 26 oktober 1998
          </p>
          <p>
            Gunnel Wallin (c)
          </p>
        </div>
      </div>
    </body>
  </text>
</TEI>
