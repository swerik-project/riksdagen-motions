<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199596-SfU-00027">
  <teiHeader>
    <fileDesc>
      <titleStmt>
        <title>med anledning av prop. 1995/96:208 Underhållsstöd till barn till särlevande föräldrar, m.m.</title>
        <author corresp="i-5BAuoreWuHEDmfStAQQoco i-5BAuoreWuHEDmfStAQQoco">av Sigge Godin (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1995/96:208 Underhållsstöd till barn till särlevande föräldrar, m.m.</title>
          <idno type="rdwebb">GJ02Sf27</idno>
          <rs type="number">Sf27</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GJ02Sf27/text</ref>
          <ref type="dokument_url_html">http://data.riksdagen.se/dokument/GJ02Sf27</ref>
          <ref type="dokumentstatus_url_xml">http://data.riksdagen.se/dokumentstatus/GJ02Sf27</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5BAuoreWuHEDmfStAQQoco</idno>
            <name>Sigge Godin</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-5BAuoreWuHEDmfStAQQoco</idno>
            <name>Sigge Godin</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UiNjFEBeGv4m64P5zCajdR" type="basedOn"/>
        <correspContext corresp="i-UiNjFEBeGv4m64P5zCajdR">
          <ref>Proposition 1995/96:208</ref>
        </correspContext>
        <correspAction xml:id="i-Sr8P6E3XavwZ7CS35NvtoJ" type="signed"/>
        <correspContext corresp="i-Sr8P6E3XavwZ7CS35NvtoJ">
          <note type="signatory" corresp="i-5BAuoreWuHEDmfStAQQoco"/>
          <note type="signatory" corresp="i-5BAuoreWuHEDmfStAQQoco"/>
        </correspContext>
        <correspAction xml:id="i-PwF822VmmcfkchTtjhij3k" type="referral">
          <date when="1996-06-19"/>
        </correspAction>
        <correspAction xml:id="i-NuW8kRD9VvBAGvBxoYi6ye" type="dismissal">
          <date when="1996-06-13"/>
        </correspAction>
        <correspAction xml:id="i-VxXLKnzRr9sYJ3NYKYrHQo" type="submission">
          <date when="1996-06-12"/>
        </correspAction>
        <correspAction xml:id="i-VbdTtyv5oAz4pZNRFLJZkE" type="referral">
          <date when="1996-06-19"/>
        </correspAction>
        <correspAction xml:id="i-UkcjVk1mqL6a4BtzPDJva" type="dismissal">
          <date when="1996-06-13"/>
        </correspAction>
        <correspAction xml:id="i-Dt3tdVWAeBuDLDK5e7YFki" type="submission">
          <date when="1996-06-12"/>
        </correspAction>
        <correspAction xml:id="i-Tvu7e9V4nDHuw34RyauQJW" type="assigned"/>
        <correspContext corresp="i-Tvu7e9V4nDHuw34RyauQJW">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199596/mot_199596_SF_0027/mot_199596_SF_0027-0001.pdf"/>
      <div xml:id="i-4eiBBrT8Kd7CdkHDQ183rs" type="motHeader">
        <div xml:id="i-C2XDuGefWU2cL6ySwTGTSw" type="motTitle"/>
        <div xml:id="i-LQCvF58jD2Eh9TgRKUtmQa" type="motSubmissionInfo"/>
      </div>
      <div xml:id="i-5j291bdcTGwPx717xYxTsR" type="motBody">
        <div xml:id="i-VKLRrBYNGHdnd8QynoxHNV">
          <p xml:id="i-6EZ5A47m4HPwVeC5xd5ev1">
            1995/96 Sf27 Sf24-28
          </p>
          <p xml:id="i-6mjY5eoz42ShgHMKh1WFUp">
            Motion till riksdagen TÖYSNE:Sf27
          </p>
          <p xml:id="i-Kuhumc5ryt9L5Sysf9osSS">
            av Sigge Godin m.fl. (fp)
          </p>
          <p xml:id="i-KRDL5PDUHwhdFCZ4H2vcCE">
            med anledning av prop. 1995/96:208 Underhållsstöd till barn till
            särlevande föräldrar, m.m.
          </p>
          <p xml:id="i-WeCXbhPkngU1g8RCDkTJj7">
            Utformningen av systemet för samhällets stöd till barn till särlevande
            föräldrar har under årens lopp varit föremål för en rad av utredningar
            och reformeringsförslag. Frågan är till sin karaktär tekniskt
            komplicerad. Ofta kolliderar olika målsättningar och intressen
            när samhällsstödet praktiskt ska utformas. En separation mellan
            två vuxna människor som har gemensamma barn är i nästan alla fall
            en smärtsam och svår process som aktualiserar djupt mänskliga
            problem och svagheter. Det är en process som väldigt många människor
            genomgår i vårt moderna samhälle. En hushållsekonomi som fungerar
            och möjliggör att försörja sig själv och det eller de barn föräldrarna
            har ansvar för är en grundläggande förutsättning för att kunna
            förverkliga andra möjligheter i livet. Samhällets stöd till barnfamiljer
            möjliggör för de allra flesta av dessa familjer att hamna ovanför
            ett fattigdomskriterium. Förmodligen existerar inte någon perfekt
            lösning av de skilda och motstridiga målsättningar och konflikter
            som finns i denna fråga. Alla hittills föreslagna system har inte
            bara fördelar utan också nackdelar.
          </p>
          <p xml:id="i-7HusFXZTowRcdZiToJfkWM">
            Brister i dagens system
          </p>
          <p xml:id="i-7jMkdc81FPXVV3ZR3rhUPg">
            Det nu gällande systemet är förknippat med en rad svåra och oönskade
            problem. Ett av dem är kostnadsökningen. Bara mellan åren 1990
            och 1995 steg statens kostnader med över 50 procent från 2,1 miljarder
            kronor till 3,3 miljarder kronor. Antalet berörda barn ökade samtidigt
            från omkring 275 000 till 325 000. Den kanske viktigaste orsaken
            till kostnadsökningen är att de astställda underhållsbidragen
            inte ökat medan den garanterade stödnivån stigit i takt med prisutvecklingen,
            vilket lett till att det allmännas utfyllnadsbidrag ökat snabbt.
            En orsak till att de fastställda underhållsbidragen legat stilla
            är att ingen av öräldrarna haft något intresse av att de faställs
            på en hög nivå, detta eftersom det allmänna alltid fyllt på till
            den garanterade nivån — idag 1 173 kronor per barn och månad.
          </p>
          <p xml:id="i-8CvS1bUa1PxmUyPRVPUNM7">
            Konstruktionen med ett garanterat stöd från det allmänna och
            de civilrättsliga reglerna om fastställande av underhållsbidrag
            leder i vissa fall till mycket märkliga konsekvenser. Utformningen
            medför bland annat att samhällsstödet blir olika om barnet bor
            hos den av föräldrarna som har den högsta respektive den lägsta
            inkomsten trots att föräldrarna enligt föräldrabalken har ett
            gemensamt ekonomiskt ansvar. Om den bidragsansvarige föräldern
            ökar sin inkomst, och därmed borde kunna betala mer än vad som
            fastställts tidigare, har det inte funnits någon
          </p>
          <pb facs="riksdagen-motions-pdf/data/199596/mot_199596_SF_0027/mot_199596_SF_0027-0002.pdf"/>
          <p xml:id="i-Q9nF3cu8wzpTPKHqzRTGSr">
            anledning att förnya eller skriva om avtalet om underhåll eftersom
            boföräldern ändå alltid är garanterad sina 1 173 kronor av staten.
            Rent absurt fungerar systemet om barnet självt eller boföräldern
            har så god ekonomi att inget underhållsbidrag fastställs från
            den andre föräldern. Då blir samhällsstödet maximalt, d v s 1
            173 kr per barn och månad! Av detta följer att om boförälderns
            inkomster stiger och denne därmed borde kunna stå för en större
            del av barnets försörjning, så ökar istället utfyllnadsbidraget
            från försäkringskassan, eftersom den andre föräldern då ska betala
            mindre. Regeringens proposition är ett lovvärt försök att åtgärda
            några av de brister som finns i dagens system med underhållsbidrag.
            Regeringen har valt att inte, som tidigare utlovats, redovisa
            sina ställningstaganden till Underhållsbidrags- och bidragsförskottsutredningens
            betänkande SOU 1995:26 samtidigt med förslaget till nya regler
            för samhällets stöd. Vi anser detta vara en allvarlig brist eftersom
            den grundläggande tankegången bakom dagens system, att föräldrarna
            har ett gemensamt ekonomiskt ansvar för barnen även då föräldrarna
            inte lever ihop, inte bibehålls utan ersätts med att den förälder
            som inte bor ihop med barnet ges en skyldighet mot det allmänna
            att ”återbetala” delar eller hela samhällsstödet. Vi ställer oss
            avvisande till propositionens principiella lösningar och förordar
            istället ett reformerat system för underhållsbidragens fastställande
            och förändrade regler för de utfyllnadsbidrag som skall utgå till
            de barn som är i behov av ett ekonomiskt stöd utöver barnbidragen
            och bostadsbidragen. Vi ser det som angeläget att det även framdeles
            kommer att finnas ett sådant stöd så att inte många av boföräldrarna
            tvingas förlita sig på det yttersta skyddsnät som socialbidragen
            utgör.
          </p>
          <p xml:id="i-JRhrc6aQ4K8YAAHFqnnr8T">
            Kritik av regeringens förslag
          </p>
          <p xml:id="i-3e1JU5w83TPeXKmujmM6YN">
            Vi anser att det är fel att frikoppla ansvaret för den underhållningskyldige
            föräldern från föräldrarnas gemensamma ekonomiska ansvar för barnen,
            ett ansvar som ju också slås fast i föräldrabalken. Det är enligt
            vår mening detta gemensamma ansvar som ska vara gällande även
            om båda föräldrarna inte bor ihop med barnet. Det finns ingen
            anledning till att ett gemensamt ansvar för gemensamma barn plötsligt
            ska reduceras till att vardera föräldern åläggs en form av ett
            ”halvt” ansvar efter en separation, och i den mån detta halva
            ansvar inte kan tas, det allmänna åtar sig att fylla ut detta
            halva ansvar. Omyndiga barn (och i visa fall barn upp till 21
            år) innebär ett ekonomiskt ansvar, som inte bör ändras för att
            föräldrarna väljer att separera. I regeringens förslag är det
            dessutom så att den underhållskyldige föräldern inte betalar sin
            del av underhållsstödet till barnet utan ”återbetalar” det till
            försäkringskassan. Att den underhållsskyldige föräldern betalar
            till kassan kan vara motiverat av flera skäl exempelvis av administrativa
            skäl, men bör inte vara förstahandslösningen. Det är som några
            remissinstanser påpekat bättre om föräldern betalar direkt till
            det egna barnet och inte till en myndighet.
          </p>
          <p xml:id="i-GPUFbGkBSVDBJMmVD2tFGB">
            Mot. 1995/96Sf27
          </p>
          <p xml:id="i-JmKUgsRz4rvhGuRnzJSLXu">
            14
          </p>
          <pb facs="riksdagen-motions-pdf/data/199596/mot_199596_SF_0027/mot_199596_SF_0027-0003.pdf"/>
          <p xml:id="i-SM32VZ6Ex4UJ8Emxyprz27">
            Mot.
          </p>
          <p xml:id="i-HvD4brmYLeQSXuz4jNeaZR">
            15
          </p>
          <p xml:id="i-VfB1JMQ1Y2vQnU6t3W4P9x">
            1995/96Sf27
          </p>
          <p xml:id="i-Gqs51VxUjXaVVPntjecAgP">
            Utöver denna grundläggande invändning mot regeringens förslag
            finns ett antal andra brister i propositionen, något som även
            en del av remissinstanser- na påpekat. De är bl a: — att inte
            den ekonomiska förmågan hos boföräldern beaktas vid utbetal- ning
            av samhällsstödet, — att inte ställning tas till umgängesresor,
            — att återbetalningsskyldighet fastställs och dessutom räntebeläggs
            trots att beloppet inte går att driva in på grund av underhållsförälderns
            bristande ekonomiska resurser, — oklarhet när man ska använda
            föräldrabalkens bestämmelser vid beräk- ning av underhållsbidrag
            samt — att fler föräldrar hamnar inom systemet.
          </p>
          <p xml:id="i-5u93avhvdfJJqjCjyGrAPa">
            Barn — ett gemensamt föräldraansvar
          </p>
          <p xml:id="i-VbrxQ9q6YR7ZspTo1u6niL">
            Vår utgångspunkt är densamma som föräldrarbalken, föräldrarnas
            gemensamma ansvar för sina barn och den gemensamma ekonomiska
            skyldigheten för att sörja för barnens ekonomiska behov. Enligt
            föräldrabalken skall föräldrarna gemensamt sörja för underhåll
            av barnet efter vad som är skäligt med hänsyn till barnets behov
            och föräldrarnas samlade ekonomiska möjligheter. Detta ska även
            gälla adoptiv- föräldrar och i vissa fall styvföräldrar. Föräldrarnas
            försörjningsskyldighet är dock inte absolut utan beroende av föräldrarnas
            ekonomiska förmåga och barnets behov. När föräldrarna av någon
            anledning inte klarar att sörja för sina barn upp till den nivå
            som Socialstyrelsen enligt Konsumentverkets beräkningar har kommit
            fram till är rimliga schablonbegrepp, är det dock det allmännas
            ansvar att gå in och försörja barnen så att de når upp till den
            rimliga örsörjningsnivån. Detta stöd ska dock inte vara generellt
            utan behovsprövat, eftersom det förhoppningsvis endast kommer
            att behöva användas mer sparsamt än dagens system. Vi förordar
            en modell som tar hänsyn till behoven och där utfyllnads- bidraget
            just fyller ut den del mellan barnets behov och vad de båda öräldrarna
            och eventuella styvföräldrarna kan betala. Vid en sådan bedömning
            av om det föreligger något behov av ett utfyllnadsbidrag ska föräldrarnas,
            styvföräldrarnas och barnets inkomster beaktas. Vi tycker också
            det är riktigt att skärpa kraven på återbetalning som öreslås
            i propositionen avsnitt 5.4. Det är även viktigt att skärpa bestämmelserna
            om styvföräldrars ekonomiska ansvar för sina styvbarn så att det
            gäller även för de situationer där de biologiska föräldrarnas
            ekonomiska insatser inte räcker för att ge barnet en försörjning
            motsvarande den nivå dagens bidragsförskott ger.
          </p>
          <pb facs="riksdagen-motions-pdf/data/199596/mot_199596_SF_0027/mot_199596_SF_0027-0004.pdf"/>
          <p xml:id="i-RRrYXrKH7y4QQmKoX5JboG">
            Underhållsbidraget
          </p>
          <p xml:id="i-HRMM2cf7va1rHE51o1D2VU">
            Vi förordar att den nuvarande modellen för beräkning av underhållsbidrag
            ersätts med den modell som förespråkas i betänkandet SOU 1995:26,
            en s k nettokvotdelningsmodell. — Det innebär att underhållsbidragets
            storlek bestäms genom att man fördelar kostnaderna för barnet
            mellan föräldrarna i relation till storleken av deras nettoinkomster.
            Därefter kontrolleras att varje örälder kan försörja sig själv.
            Om då det preliminära underhållsbidrag man kommit fram till är
            så stort att den bidragsansvarige inte får kvar tillräckligt med
            pengar för att klara sin egen försörjning, måste underhållsbidraget
            minskas. Är det så att boföräldern efter det preliminära underhållsbidraget
            inte har tillräckligt mycket pengar kvar för att klara sin försörjning
            kan den bidragsansvarige föräldern, om han eller hon kan, få betala
            mer i underhållsbidrag. När underhållsstödet till barnet ska bedömas
            måste man utgå från barnets behov. Detta behov bör man, som i
            dag, beräkna utifrån schabloner som motsvarar vad ett barn i en
            viss ålder kostar. Enligt vår uppfattning bör inte utfyllnadsbidrag
            utgå om barnet på grund av egna inkomster eller tillgångar saknar
            behov av underhåll från föräldrarna. Ej heller bör utfyllnadsbidrag
            utgå om föräldrarna själva har förmåga att örsörja sina barn.
          </p>
          <p xml:id="i-24as7u3xGL3UTWtBJtyMxh">
            Förbehållsbeloppen
          </p>
          <p xml:id="i-U3yJtwx33mp98dzsQR85Pk">
            En förälder bör alltid få förbehålla ett visst belopp för sin
            egen försörjning. Hur stort detta belopp ska vara kan dock diskuteras.
            I princip anser vi att ensamstående föräldrar ska få förbehålla
            sig ett större belopp än andra medan möjligheterna till s k särskilda
            förbehåll bör minskas. I dagens system finns ett förbehåll för
            hemmamake, s k hemmamake- förbehåll. Detta bör enligt vår mening
            helt avskaffas. Den allmänna inställningen är att varje vuxen
            individ ska försörja sig själv. Det är också trygghetssystemen
            uppbyggda efter. När den enskilde av olika anledningar inte kan
            försörja sig själv inträder olika socialförsäkringar eller andra
            trygghetsnät. I övrigt är alltid syftet att den vuxne individen
            ska klara sig själv eller att så fort som möjligt återgå till
            arbetsmarknaden. Detta synsätt ska självklart även gälla vuxna
            föräldrar. Att ansvaret för en make/maka ska gå före ansvaret
            för barnet är ur principiell utgångspunkt enligt vår mening helt
            felaktigt. Barnens försörjning måste gå före make/makas försörjning.
            När förbehållsbeloppet bestäms ska inte makes eller sambos försörjningsbehov
            beaktas. Likaså är det vår uppfattning att förbehållet för hemmavarande
            barn ska avskaffas. Det finns enligt vår mening ingen anledning
            till att barn ska behandlas olika, hemmavarande barn ska inte
            särbehandlas mot icke hemmavarande barn. I dag får den bidragsansvarige
            föräldern förbehålla ett belopp för det hemmavarande barnet som
            tillsammans med vad barnet kan erhålla från sin andra förälder
            ger en nivå som motsvarar bidragsförskottsnivån på 1 173 kronor
            per månad. Barntillsynskostnader kommer på detta belopp. I praktiken
            har alltså det hemmavarande barnet ett större anspråk på förälderns
            försörjning än vad icke hemmavarande barn har. Detta finner vi
            oacceptabelt
          </p>
          <p xml:id="i-Pu5s1u7q1uGmN5VspQyFVQ">
            Mot. 1995/96Sf27
          </p>
          <p xml:id="i-L3r8PfLQ2oe8gQ7f7w82Sx">
            16
          </p>
          <pb facs="riksdagen-motions-pdf/data/199596/mot_199596_SF_0027/mot_199596_SF_0027-0005.pdf"/>
          <p xml:id="i-RL48UPy5yb6Xkr8qACRKGi">
            Mot.
          </p>
          <p xml:id="i-4croLY7WKXcZe9BYTXFewc">
            17
          </p>
          <p xml:id="i-YXVqGHTgWLjpxdQBuNXf7k">
            1995/96Sf27
          </p>
          <p xml:id="i-78kk6dJWpKxhaRz4gbEgCd">
            förutsatt att utgångspunkten är att alla barn ska behandlas lika
            och ha lika stora anspråk på föräldrarnas förmåga att försörja
            dem. I den mån en förälders förmåga inte räcker till för att försörja
            alla barnen bör bristen fördelas mellan dem.
          </p>
          <p xml:id="i-NdvSuDWssBWFcBRorhS29r">
            Utfyllnadsbidrag vid behov
          </p>
          <p xml:id="i-F235F7UwHpXc21cF1U9mRU">
            Som ovan nämnts finner vi en behovsprövad modell för utfyllnadsbidraget
            vara mer motiverat på detta område än ett generellt system. En
            sådan modell måste ta sin utgångspunkt i barnets behov av underhåll
            från föräldrarna. Har barnet egna inkomster eller föräldrarna
            sådana ekonomiska resurser att de kan försörja sina barn själva
            ska inte rätten till utfyllnadsbidrag prövas. Däremot ska rätten
            till utfyllnadsbidrag prövas när föräldrarna inte har denna försörjningsmöjlighet
            tillsammans. Utfyllnadsbidraget bör då motsvara skillnaden mellan
            barnets behov av underhåll och vad föräldrarna ska skjuta till
            enligt bestämmelserna i föräldrabalken. Först beaktas barnets
            behov av underhåll, sedan beaktas underhålls- bidraget, sedan
            beaktas boförälderns andel av försörjningen, därefter bedöms om
            det föreligger en brist eller ej. Föreligger brist inträder utfyllnadsbidrag.
            Föreligger ingen brist inträder inget utfyllnadsbidrag. Detta
            är modellen i principiell utformning. Vid fastställandet om en
            brist föreligger eller ej bör en ny makes eller sambos inkomster
            endast beaktas till hälften när denne bor tillsammans med boföräldern.
            Om boföräldern eller dennes nya partner får underhållsbidrag för
            ett eller flera barn ska inkomsten höjas med detta belopp. Om
            boföräldern eller den nya partnern bidra till försörjningen av
            eget barn ska inkomsten minska. Med ett behovsprövat utfyllnadsbidrag
            skulle ett mindre antal barn än i dag erhålla detta stöd och dessutom
            skulle det många gånger vara lägre än det stöd som utgår i dag.
            Det allmännas kostnader för stödet kan alltså minskas. Försäkringskassa
            bör vara den myndighet som får det praktiska ansvaret för att
            bedöma ansökningar om utfyllnadsbidrag efter behov. Försäkrings-
            kassorna bör också vara den instans som hjälper de enskilda föräldrarna
            att räkna ut och träffa avtal om underhållsstöd till sina barn.
            Kassorna ska dock inte avgöra underhållsstödets storlek utan detta
            ska, då oenighet mellan föräldrarna föreligger, advokat, juridisk
            rådgivare eller i sista hand domstolar avgöra. Totalt uppskattar
            vi besparingseffekten av våra sammanlagda förslag till reformering
            av dagens system till omkring 700 miljoner kronor.
          </p>
          <p xml:id="i-AorSfzcRChsf7xDYekB7NF">
            Sammanfattning
          </p>
          <p xml:id="i-3XJps7Dd2mbZhFsYM4KWx1">
            Våra principer är sålunda att barn är föräldrars gemensamma ansvar
            även efter en separation mellan föräldrarna. Samhällets stöd till
            barn till särlevande föräldrar bör inskränkas till ett behovsprövat
            utfyllnadsbidrag. Underhållsbidraget bör beräknas efter den s
            k nettokvotsmodell som
          </p>
          <pb facs="riksdagen-motions-pdf/data/199596/mot_199596_SF_0027/mot_199596_SF_0027-0006.pdf"/>
          <p xml:id="i-33u4hH97g35i2HGxAufHCD">
            redogjorts för ovan. Vissa förbehåll bör avskaffas. Regeringen
            bör till Mot. 18 höstriksdagen återkomma med en ny proposition
            som utgår från ovan — 1995/96Sf27 angivna principer för stöd till
            barn till särlevande föräldrar.
          </p>
          <p xml:id="i-8MAbAEk1JrVrtc4WxaWoKJ">
            Hemställan
          </p>
          <p xml:id="i-EsZBdyKPrHf2wMseHRuS1v">
            Med hänvisning till det anförda hemställs 1. — att riksdagen
            avslår proposition 1995/96:208, 2. att riksdagen (vid bifall till
            yrkande 1) hos regeringen begär förslag till ändring av systemet
            för statens stöd till barn till särlevande föräldrar enligt de
            principer som redovisas i motionen.
          </p>
          <p xml:id="i-4fJG7oAVu9H8pC2NmNCe67" type="date">
            Stockholm den 12 juni 1996
          </p>
          <div xml:id="i-HAppumMgcjvPP9yUE1dNjG" type="signatureBlock">
            <p xml:id="i-7iHGLtdBaSYMKT71zK5Utv" who="i-5BAuoreWuHEDmfStAQQoco" type="signature">
              Sigge Godin (fp)
            </p>
            <p xml:id="i-UEQ5JgsUJQju2n6GK8R2QR" who="i-JZKa6caqdSKy8yhUyfEJeU" type="signature">
              Bo Könberg (fp)
            </p>
            <p xml:id="i-XzVSHus5nEEUtrD78M45UT" who="i-NgCTKqp2fs7ZtdGdg2MLiL" type="signature">
              Karl-Göran Biörsmark (fp)
            </p>
          </div>
          <p xml:id="i-Wye4J7CvwVV2bUWDJNtd1Q">
            Barbro Westerholm (fp) Kerstin Heinemann (fp)
          </p>
        </div>
      </div>
    </body>
  </text>
</TEI>
