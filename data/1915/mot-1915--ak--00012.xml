<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1915/mot_1915__ak__12/mot_1915__ak__12-001.pdf"/>
      <div type="motHeader" xml:id="i-B7jiMB9dRTjG7uhSRiim2z">
        <div type="motTitle" xml:id="i-RUcmUB5XD92k2XoqKQBgmy"/>
        <div type="motSubmissionInfo" xml:id="i-MF7KyyBbVxtgH4ZKubbRhC"/>
      </div>
      <div type="motBody" xml:id="i-EZFEgQ5MEf4vW5k7xk8tPo">
        <div xml:id="i-QYHdhx7DMwhYK6Vie1Hy6v">
          <p xml:id="i-YRDgP9XdzbgjjZhxEWBpeY">
            -—
          </p>
          <p xml:id="i-SFLRmADQXaQXXdyihPgkec">
            Motioner i Andra kammaren, Nr 12.
          </p>
          <p xml:id="i-NWNUSYkudgfcjePq7ER2Zj">
            Nr 12.
          </p>
          <p xml:id="i-46jVCtUnqvL3FUZCCjkM6K">
            Av herr Lindhagen, om skrivelse till Kungl. Maj:t angående undersökning,
            i vad mån hos statens verk och myndig- heter personer äro på ett
            stadigvarande sätt sysselsatta med städnings- och rengöringsarbete
            m. m.
          </p>
          <p xml:id="i-3Cyz38Ev7MEDAZ5KpUBpjj">
            Vid de nya löneregleringarna för statens ämbetsverk har man all-
            deles bortglömt städerskorna. Främsta anledningen därtill är nog,
            att de saknat inflytande och ej haft någon, som fört deras talan.
            Deras arbete har icke heller haft den påtagliga betydelse för
            ämbetsverken, att dessas uppmärksamhet blivit tillräckligt fästad
            vid detsamma utan särskilda framställningar från städerskorna.
            I anledning härav väckte undertecknad vid 1913 års riksdag en
            framställning, att riksdagen måtte begära en undersökning, i vad
            mån hos statens verk och myndigheter personer äro på ett stadigvarande
            sätt sysselsatta med städnings- och rengöringsarbete, ävensom
            därefter föreslå riksdagen erforderliga åtgärder i ändamål, att
            jämväl dessa biträden må erhålla fast anställning med rätt till
            sjukhjälp, semester och pension, eller, om detta ej kunde bifallas,
            åtminstone vissa skäliga, med fast an- ställning förbundna förmåner.
            Denna motion avstyrktes enhälligt av stats- utskottet. Första
            kammaren biföll utskottets utlåtande utan debatt. Andra kammaren
            kom till samma resultat med 120 röster mot 61, vilka senare avgåvos
            för motionen. Utskottets avslagsyrkande grundade sig på det anförda
            skälet, att ifrågavarande sysslor även i de fall, då de på ett
            stadigvarande sätt innehades, vore att anse allenast såsom bisysslor
            samt att därför fast anställning och därmed förbundna förmåner
            icke skäligen kunde fordras för desamma.
          </p>
          <pb facs="riksdagen-motions-pdf/data/1915/mot_1915__ak__12/mot_1915__ak__12-002.pdf"/>
          <p xml:id="i-Ru18oe3BBkHTpSrLacRstV">
            8 Motioner i Andra kammaren, Nr 12.
          </p>
          <p xml:id="i-9k1vSNgQkv6uJmSJfnPb2r">
            Detta påstående är till en början oriktigt ur den synpunkten,
            att städerskorna säkerligen i de festa fall icke hava något annat
            arbete att leva av. Det är sannerligen icke så gott om arbetsförtjänster.
            Städ- ningen är därför nog i allmänhet deras huvudsyssla. Möjligen
            har utskottet menat, att städningen är en bisyssla därför att
            den kräver en jämförelsevis ringa tid. Detta är icke någon själv-
            skriven sak utan kräver en undersökning. I det visserligen kommunala
            ämbetsverk, där jag tjänstgör, ha, enligt en av förste vaktmästaren
            verk- ställd utredning, städerskorna på de olika avdelningarna
            en arbetsdag på i medeltal åtta timmar. De arbeta från klockan
            6 på morgonen till '/2 10 förmiddagen och från 4 eller '/&gt; 5 till
            omkring 9 eftermiddagen. Uti ecklesiastikdepartementet finnas
            två städerskor, en i statistiska avdelningen, som arbetar två
            timmar på kvällen och en timme på morgonen samt en i kanslihuset,
            som arbetar fyra timmar på kvällen och två på morgonen samt två
            dagar i veckan ännu längre på kvällen. I Svea hovrätt finnas två
            städerskor, som vardera arbeta omkring 5 timmar om dagen samt
            vissa dagar, då skurning skall äga rum, åtskilligt längre. Förhållandena
            äro utan tvivel mycket olika. Det bör härvid för övrigt erinras,
            att städerskorna sällan antagas tillfälligtvis, utan vanligen
            äro varaktigt syssel- satta, så länge arbetsförmågan räcker, därest
            ej ändrade levnadsförhållanden avbryta tjänstgöringen. Bristen
            på pension gör också, att de söka hålla ut i det längsta. Det
            är icke ovanligt, att en städerska är flera och sjuttio år och
            i alla fall får av nyssnämnda anledning fortsätta, ehuru arbetet
            ej kan bli synnerligen tillfredsstätlande. Mången får kanske lätt
            den föreställningen, att städning är en bi- gyssla även av den
            anledningen, att arbetet är förbisett och ringaktat och utfört
            av kvinnlig arbetskraft. Men detta är icke något riktigt åskådnings-
            sätt. Man får icke på detta sätt blicka ned på kroppsarbetet.
            Även städerskornas sysslor äro ett oundgängligt arbete för att
            verket skall kunna fungera. Statsutskottet tillade emellertid,
            att det funnit så mycket mera skäl för sin avstyrkan, som pension
            å allmänna indragningsstaten plägar på framställning av Kungl.
            Maj:t utav riksdagen någon gång beviljas sådana innehavare av
            med den här ifrågavarande jämställda sysslor, vilka därav gjort
            sig förtjänta. Detta är väl icke något skäl för avstyrkande, att
            pension tilldelas en städerska sålunda någon gång. Tvärtom fästes
            därigenom uppmärksamheten på, att det borde ske många flera gånger.
            I de flesta fall, då pension bör ges, få vederbörande icke någon
            sådan, därför att de
          </p>
          <pb facs="riksdagen-motions-pdf/data/1915/mot_1915__ak__12/mot_1915__ak__12-003.pdf"/>
          <p xml:id="i-6aoE58E7o3tDoc46qoxLFx">
            Motioner 1 Andra kammaren, Nr 12. 9
          </p>
          <p xml:id="i-9LMaoZisrJLBmVrNi6VcDo">
            själva icke ha förstånd att bedriva saken och ämbetsverken sakna
            intresse för densamma. För övrigt ha städerskorna rätt att under
            sina arbetsdagar äga den känsla av trygghet, som ligger i vetskapen
            om rättigheten till pension under vissa förutsättningar. För övrigt
            bleve det en alldeles för stor apparat att sätta båda statsmakterna
            i gång för varje tillfälle rätte- ligen en sådan pension borde
            beviljas. Slutligen tillade statsutskottet, att hinder ej torde
            förefinnas för Kungl. Maj:t att vid sjukdomsfall, där särskilda
            förhållanden därtill gåve anledning, medgiva innehavare av dylika
            sysslor skäligt understöd. Denna anvisning är väl uppenbarligen
            ännu orimligare än den förra. Vad som blivit ifrågasatt och för
            städerskorna är närmast angeläget, är rätt, liksom för vaktmästare,
            skrivbiträden och övriga tjänstemän, att vid verklig sjuk- dom,
            längre eller kortare, få behålla sitt arvode eller någon del därav.
            Det är icke någon mening i att hänvisa detta mänskliga krav till
            att söka göra sig gällande ansökningsvis hos Kungl. Maj:t varje
            gång. Det verkliga skälet för den stora betänksamheten i dessa
            fall är kanske den invändning, som under hand ofta kommer fram,
            nämligen att det bleve en för dryg utgift för staten med hänsyn
            till det samman- lagda stora antalet städerskor. Detta är verkligen
            ett mycket dåligt skäl. Frånsett, att städerskornas antal är fullständigt
            försvinnande i förhållande till ämbetsverkens övriga stora tjänstemannaskara,
            så äro ju även de för övrigt människor. Man har icke rättighet
            att anlägga dylika synpunkter. Skulle ej staten trots de frikostiga
            anslagen mången gång till andra tjänste- mannaklasser hava råd
            att skydda städerskorna, får den väl tillgripa en värnskatt till
            deras förmån på de större avlöningarna inom verken eller ock finna
            ut någon annan utväg för att fullgöra sin skyldighet. Det är för
            övrigt en annan sak, som det allmänna här har intresse utav att
            närmare skärskåda, nämligen ordningen i användandet av och valutan
            för de penningar, som faktiskt anslås till städning. Ett system,
            som icke kan vara tillfredsställande, är, att verket anslår ett
            visst god- tyckligt belopp åt någon viss person, vanligen förste
            vaktmästaren, som åtager sig att därför ombestyra att städning
            och rengöring blir verk- ställd. Ett sådant system användes exempelvis
            i civildepartementet, jord- bruksdepartementet och kommerskollegium
            och säkerligen på en mångfald andra ställen. Denna ordning är
            olämplig därför, att entreprenören får ett intresse uti att skaffa
            underbetald arbetskraft och har heller icke någon så synnerlig
            uppfordran till att låta utföra arbetet omsorgsfullt. Det Bihang
            till riksdagens protokoll 1915. 4 saml. 5 häft. (Nr 10—12.) 2
          </p>
          <pb facs="riksdagen-motions-pdf/data/1915/mot_1915__ak__12/mot_1915__ak__12-004.pdf"/>
          <p xml:id="i-E8rt6CTHZJ8LfVLJPSNv1M">
            10 Motioner i Andra kammaren, Nr 12.
          </p>
          <p xml:id="i-9faQzW1jvECN2cRvEmFJMX">
            saknar ingalunda sin betydelse för själva arbetet i ett verk
            och för per- sonalens hälsa, att ventilationen, damningen och
            den övriga rengöringen ske systematiskt i tillräcklig omfattning
            och med tjänliga arbetsmetoder. I regel finns ingen som helst
            kontroll däröver, och därför är det också illa beställt vanligen
            i detta avseende. Ämbetsverkens bekanta dåliga luft är en huvudsaklig
            anledning till den stora olust, som vistelsen därstädes medför,
            och benägenheten att komma därifrån så fort som möjligt och så
            ofta som möjligt till de bättre arbetsförhållandena i hemmet.
            Detta för- hållande gör en kontroll å vissa föreskrifter för städningen
            önsklig. Men det första villkor därför är som sagt, att städerskorna
            anställas direkt av verket och få själva uppbära den betalning,
            som anslås för ändamålet. Riksgäldskontoret har också för riksdagens
            lokaler från och med 1914 överallt genomfört en sådan ordning
            i stället för det äldre entreprenad- systemet, som ansetts orättvist
            mot städerskorna och i övrigt mindre till- fredsställande. Naturligtvis
            bör man ej fråntaga en förste vaktmästare den inkomst han hitintills
            räknat med av städningsersättning, därest han hitintills brukat
            eller framdeles vill själv eller genom sin familj utföra städningen.
            En sådan anordning bör kanske också för framtiden medgivas. Det
            är det rena entreprenadsystemet, som bör avskaffas, men i sådant
            fall gärna ersättas med något arvode åt förste vaktmästaren för
            att han har kontroll över städningen. På sistnämnda sätt är saken
            ordnad i Stockholms rådhusrätt. Något bestämt omdöme, hur denna
            sak kan och bör ordnas, erhåller man emellertid icke annat än
            genom en insamling av upplysningar om de verkliga förhållandena,
            som äro tämligen okända. Vad man vet är, att på detta område gäller
            en tämligen fullständig anarki och govdtycklighet. Systemen växla
            i fråga om formerna för städerskornas anställning, avlöning och
            arbetsordning särdeles mycket. Avlöningarnas belopp äro också
            vitt skilda i förhållande till samma arbete, beroende dels på
            olika uppfattning av arbetets värde, dels obekantskap från den
            penning- beviljande myndigheten om dess omfattning och beskaffenhet.
            Förekommer det, vilket torde vara ovanligt, att städnings- och
            ren- göringsarbetet omedelbart utföres av anställt manligt biträde,
            som ej har annan befattning 1 verket, har självfallet sådant biträde
            samma rätt som städerskorna. Till den personal, varom nu är fråga,
            hör också sådana stora kårer av arbeterskor, som exempelvis vagnstäderskorna
            vid statens järnvägar. Enligt ett betänkande av inom civildepartementet
            tillkallade sakkunnige lärer ha ifrågasatts pensionsrätt för den
            extra järnvägspersonalen, vartill
          </p>
          <pb facs="riksdagen-motions-pdf/data/1915/mot_1915__ak__12/mot_1915__ak__12-005.pdf"/>
          <p xml:id="i-9bAY7fjt1YFFu8YsBqkmiJ">
            Motioner 1 Andra kammaren, Nr 12. 11
          </p>
          <p xml:id="i-P4A2athmN7DZrj4bfYgv1L">
            även vagnstäderskorna anses höra. Detta är således ett litet
            steg i rätt riktning. Vid 1914 års riksdagar upprepades en framställning
            i förenämnda syfte. Även den blev av statsutskottet avstyrkt,
            dock med reservation denna gång av fyra ledamöter. Utskottets
            avslagsyrkande bifölls i första kammaren utan debatt samt i andra
            kammaren med 96 röster mot 61. Anledningen till utskottets negativa
            ståndpunkt även denna gång förestiller jag mig vara företrädesvis
            den, att utskottet icke gjort något allvarligt försök att sätta
            sig in i städerskornas ställning eller med andra ord att känna
            med dem i deras kamp för tillvaron samt att dessa ej heller kunnat
            ingiva utskottet den respekt, som en organiserad och politiskt
            valberättigad tjänste- mannakår plägar kunna åstadkomma. Denna
            uppfattning synes också be- styrkas av att utskottet allenast
            upprepade sina skäl från 1913 med till- lägg att vad till bemötande
            av dem anförts enligt utskottets mening icke vore övertygande.
            Jag tror att detta varit utskottets enda utväg, då säkerligen
            ett närmare ingående på detta bemötande haft sina svårigheter.
            Emellertid tillade utskottet såsom ett ytterligare skäl för avstyrkan-
            det en hänvisning till den numera införda allmänna pensionsförsäkringen.
            Utskottet vet dock säkerligen något om beskaffenheten av denna
            pensio- nering särskilt för den nuvarande generationen. På enahanda
            grund skulle lika väl kunna stödjas ett förslag om avskaffande
            av pensionering för den manliga ämbets- och tjänstemannapersonalen.
            Utom pension är det för övrigt här också fråga om sjukhjälp, semester
            och fördelarne i övrigt att innehava en anställning, från vilken
            man icke kan utan laga skäl skiljas. I sitt utlåtande gav utskottet
            emellertid en liten uppmuntran i en viss punkt. Utskottet yttrade
            nämligen i sin motivering med anledning av vad som anförts beträffande
            det vid städning i många ämbetsverk till- lämpade entreprenadsystemet,
            att utskottet ville hava uttalat, att utskottet förutsatte det
            vederbörande ämbetsverk håller behövlig tillsyn däröver, att de,
            som faktiskt utföra städnings- och rengöringsarbetet, härför erhålla
            den gottgörelse, som skäligen bör tillkomma dem. I detta uttalande
            synes mig utskottet varit ganska olyckligt. Ehuru riksgäldskontoret
            på sätt ovan omnämnts av just nämnda anledning avskaffat entreprenadsystemet
            för städning 1 riksdagens lokaler, upphävde just statsutskottet
            vid första riksdagen 1914 denna åtgärd för utskottets räkning
            och återinförde en- treprenadsystemet, en åtgärd varöver man inom
            riksgäldskontoret lärer varit ganska bekymrad. Då enligt min uppfattning
            politikens framtida uppgift måste bliva att
          </p>
          <pb facs="riksdagen-motions-pdf/data/1915/mot_1915__ak__12/mot_1915__ak__12-006.pdf"/>
          <p xml:id="i-JxDoKoXK8wi6uAZRTCbJz6">
            12 Motioner 1 Andra kanmmaren, Nr 12.
          </p>
          <p xml:id="i-WzPFvqyS435TqiiTQuRoWJ">
            sorgfälligt hjälpa medborgarne i allmänhet och särskilt de svagare
            i deras bekymmer samt en ointresserad bordläggning av dylika bekymmer,
            som tarva ofördröjlig uppmärksamhet, strider mot den sociala etikens
            krav och följaktligen ej är tillåtlig, skyndar jag mig att ånyo
            hemställa,
          </p>
          <p xml:id="i-2uFK9GdTnfrKPQcDdh3uy7">
            att riksdagen ville anhålla, att Kungl. Maj:t måtte låta undersöka,
            i vad mån hos statens verk och myndigheter personer äro på ett
            stadigvarande sätt sysselsatta med städnings- och rengöringsarbete,
            samt därefter överväga 1 vilka fall och under vilka förut- sättningar
            dylika biträden böra tillerkännas fast an- ställning eller åtminstone
            vissa skäliga med anställning förbundna förmåner såsom rätt till
            sjukhjälp, semester eller pension.
          </p>
          <p xml:id="i-8bfB7vx5TSdBeCyCY2QJ6" type="date">
            Stockholm den 22 januari 1915.
          </p>
          <p xml:id="i-9yMkjp7zUeWxU6cha2zmLs">
            Carl Lindhagen.
          </p>
          <p xml:id="i-Vt2p7MjNh5njGJnzHZTMve">
            Stockholm 1915. Kungl. Hofboktr. Iduns Tryckeri-A.-B.
          </p>
        </div>
      </div>
    </body>
  </text>
</TEI>
