<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--01121">
  <teiHeader>
    <fileDesc>
      <titleStmt>
        <title>Presstödet</title>
        <author>Karin Ahrland och Ingemar Eliasson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Presstödet</title>
          <idno type="rdwebb">G6021121</idno>
          <rs type="number">1121</rs>
          <ref type="dokument_url_text">http://data.riksdagen.se/dokument/G6021121/text</ref>
          <ref type="dokument_url_html">http://data.riksdagen.se/dokument/G6021121</ref>
          <ref type="dokumentstatus_url_xml">http://data.riksdagen.se/dokumentstatus/G6021121</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DDBp1Uv1xUyCgUST4Mk7Ub</idno>
            <name>KARIN AHRLAND</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-788GHtzSVWps3NNq8zFMiq</idno>
            <name>INGEMAR ELIASSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4phCgJkq4yXXzTE8B8uviM" type="signed"/>
        <correspContext corresp="i-4phCgJkq4yXXzTE8B8uviM">
          <note type="signatory" corresp="i-DDBp1Uv1xUyCgUST4Mk7Ub"/>
          <note type="signatory" corresp="i-788GHtzSVWps3NNq8zFMiq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__1121/mot_198283__1121-001.pdf"/>
      <fw xml:id="i-Aygoacf3xavVB7gZcjHgUA">
        Motion 1982/83:1121
      </fw>
      <div xml:id="i-RXMLdjzAU9jSq7g8kCekWe" type="motHeader">
        <div xml:id="i-6TgvxQKY3r8FMDpAS944mG" type="motTitle"/>
        <div xml:id="i-RGzMBjJB1jTmJ6ABadLHeU" type="motSubmissionInfo"/>
      </div>
      <div xml:id="i-Wnu2QaXxfQc8E78Y3F77pk" type="motBody">
        <div xml:id="i-GjQXeoJLzJS2EjRGGowZgF">
          <p xml:id="i-DG5o9X4iLa2ke437HzjnN1">
            Karin Ahrland och Ingemar Eliasson Presstödet
          </p>
          <p xml:id="i-2zbjVTBLUH9LdSMkXnzVAs">
            Presstödets snabbt ökande kostnader och den för överskådlig tid
            ytterst kärva statsfinansiella situationen inger bekymmer. Detta
            bör enligt vår mening leda till en grundlig omprövning av presstödets
            villkor. Flera skäl talar för detta. Reglerna synes vidare ha
            en tendens att dra upp kostnaderna för stödtidningarna och därvid
            dra även de icke stödberättigade tidningarna med sig och sålunda
            allmänt höja kostnadsnivån i tidningsframställningen bl. a. genom
            volymökning. Regelsystemet borde ha en utformning som är fri från
            sådana effekter. Såväl annonsbladen som den snabbt ökande direktreklamen
            utgör vidare ökande problem. Departementschefen har för sin del
            — enligt vår mening på goda skäl — meddelat avsikten att särskilt
            låta utreda och ta fram förslag om vägar att förbättra rationaliseringstakten
            och inte minst öka samverkan vid tidningsframställningen. Som
            framgår av det sagda föreslår vi en vidare presstödsutredning.
            Den bör vara allsidig och parlamentariskt sammansatt och beakta
            dagspressens roll för framtiden i en förändrad mediasituation.
            Efter tilläggsproposition hösten 1982 beslutades en ökning av
            produktions- bidraget till storstadspressen på ca 15 26 motsvarande
            ca 20 milj. kr. Nu föreslås en generell uppräkning med 15 20 av
            produktionsbidraget till landsortstidningarna. Någon närmare redovisning
            av de ekonomiska skälen till denna uppräkning av även landsortstidningarnas
            bidrag finns inte i propositionen liksom det inte heller förelåg
            någon i fråga om storstadstid- ningarna. En höjning nu understryker
            angelägenheten av att en närmare belysning ges av pressens ekonomiska
            utveckling sedan tiden efter senaste höjning. Det bör noteras
            att särskilt landsortspressen enligt senaste uppgifter — och här
            utgör stödtidningarna inget undantag — haft en mycket gynnsam
            ökning av sin annonsvolym under år 1982. Sålunda ökade den s.
            k. A-pressen sin annonsvolym januari-november 1982 med 9,8 26.
            Motsvarande siffra för de s.k. FLT-tidningarna var 6,5 96. Vi
            anser att det nu är angeläget att få en snabb och fullständig
            överblick över pressens dagsläge och behov. Detta bör kunna ske
            genom den pressutredning som aviserats. I avvaktan på detta bör
            en uppräkning av produktionsbidragen ske med 5 96, dvs. 22,5 milj.
            kr. Den föreslagna vidgningen av villkoren för lån ur pressens
            lånefond avstyrks. Det är ytterst tveksamt om de ändrade reglerna
            bidrar till ökad samverkan. De kan beroende på omständigheterna
            lika gärna leda till motsatsen. Om
          </p>
          <pb facs="riksdagen-motions-pdf/data/198283/mot_198283__1121/mot_198283__1121-002.pdf"/>
          <fw xml:id="i-VQgRxovoCvXXem85deG8AN">
            Mot. 1982/83:1121 14
          </fw>
          <p xml:id="i-TuN8JHiKaD5CkrUGjQnpCi">
            nämligen två eller flera tidningar på samma ort överväger samverkan,
            kan en eller flera av parterna tycka det är bättre att dra sig
            undan samverkan med tidningsföretag och i stället trycka hos ett
            fristående företag. Det blir inte samarbete och samverkan mellan
            tidningar som därmed främjas. Med all rätt kan dessutom den grafiska
            branschen angripa ett sådan regelsystem som nu föreslås därför
            att det innebär ett bidrag till på marknaden konkurrerande företag.
            Det har redan förut rests invändningar mot nu gällande regler
            därför att det i vissa fall innebär en konkurrenssned- vridning
            på marknaden. Detta förhållande uppmärksammades t. ex. av dagspresskommittén.
            Departementschefen synes på ett anmärkningsvärt sätt underskatta
            skadeverkningarna av den föreslagna vidgningen av reglerna. Det
            kan anmärkas att Presstödsnämnden i sitt yttrande med anledning
            av en motion avstod från att förorda en vidgning av nu föreslagen
            art och samtidigt som skäl emot framhöll just avgränsningssvårigheterna
            och snedvridningen av konkurrensförhållandena. Vad det nu i realiteten
            handlar om är att öppna lånemöjligheter för ett par tryckeriföretag
            som möjligen är i behov av att förbättra sin tryckeriutrust- ning,
            bl. a. därför att de trycker tidningsartiklar. Men samtidigt görs
            de konkurrenskraftigare på civiltrycksmarknaden. Det kan där framställas
            andra tidningar och tidskrifter, annonsblad, direktreklam osv.
            Det är orimligt och leder till oöverskådliga konsekvenser om sådana
            bidragsmöj- ligheter tillåts. När Presstödsnämnden hösten 1982
            på regeringens uppdrag yttrade sig med anledning av några motionsförslag
            om vissa ändringar i presstödsreg- lerna för att lösa några tröskelproblem
            uttalade sig nämnden i ena fallet för att en lösning borde sökas
            i viss riktning men att saken dessförinnan borde utredas i ett
            större sammanhang. I det andra fallet föreslog nämnden att någon
            regeländring ”inte nu” skulle genomföras, eftersom en just då
            aktuell tidning i alla fall fick fullt produktionsbidrag år 1983.
            Emellertid genomfördes en regeländring i höstas i det första fallet
            — visserligen efter en felaktig redovisning i propositionen av
            nämndens uttalande. Det andra tröskelproblemet pockar emellertid
            nu på en lösning. I Presstödsnämndens yttrande diskuterades en
            möjlig väg att lindra tröskelproblemet. I den motion som föranledde
            yttrandet diskuterades olika tekniska lösningar. Andra kanske
            finns. Lämpligast torde vara att regeringen får i uppdrag att
            ta fram underlag och framlägga förslag om en regeländring som
            kan lösa ett allvarligt och även akut tröskelproblem. Liksom i
            det fall som redan i höstas löstes genom riksdagsbeslut handlar
            det framför allt om att ge mera tidsutrymme för en anpassning
            marknads- mässigt till ett starkt reducerat eller eventuellt helt
            bortfallande produktions- bidrag. Med nuvarande regler kan en
            även relativt begränsad upplagefram- gång bli en framgång till
            döds genom att inkomstbortfallet blir så stort och snabbt. Fördelarna
            av en ökad upplaga och hushållstäckning begränsas också
          </p>
          <pb facs="riksdagen-motions-pdf/data/198283/mot_198283__1121/mot_198283__1121-003.pdf"/>
          <fw xml:id="i-6anLQnJBocrokpDqZkY822">
            Mot. 1982/83:1121 15
          </fw>
          <p xml:id="i-Wmt4TLuh4svNKRR8om8BYP">
            allvarligt om — som i nu närmast aktuella fall — utgivningsortens
            marknad är liten. Med hänvisning till vad i motionen anförts hemställs
            1. attriksdagen beslutar att till Stöd till dagspressen för budgetåret
            1983/84 anvisa ett förslagsanslag av 389 300 000 kr., 2. att riksdagen
            beslutar att som sin mening ge regeringen till känna vad i motionen
            anförts om översyn av presstödet, 3. attriksdagen beslutar att
            avslå de av föredraganden förordade ändringarna i grunderna för
            lån till dagspressen.
          </p>
          <p xml:id="i-F8dbrbWV2rAQXETuAdo9Gx" type="date">
            Stockholm den 25 januari 1983
          </p>
          <div xml:id="i-9h1VGDstQipgWXnseCjAoo" type="signatureBlock">
            <p who="i-DDBp1Uv1xUyCgUST4Mk7Ub" type="signature">
              KARIN AHRLAND (fp)
            </p>
            <p who="i-788GHtzSVWps3NNq8zFMiq" type="signature">
              INGEMAR ELIASSON (fp)
            </p>
          </div>
        </div>
      </div>
    </body>
  </text>
</TEI>
