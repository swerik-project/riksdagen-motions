<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UU-00649">
  <teiHeader>
    <fileDesc>
      <titleStmt>
        <title>Internationella militära insatser</title>
        <author corresp="i-TKwDinNn4twnLieK52EXRu">av Björn Söder m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:649 av Björn Söder m.fl. (SD)</title>
          <idno type="rdwebb">H802649</idno>
          <rs type="number">649</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H802649/text</ref>
          <ref type="dokument_url_html">http://data.riksdagen.se/dokument/H802649</ref>
          <ref type="dokumentstatus_url_xml">http://data.riksdagen.se/dokumentstatus/H802649</ref>
          <ref type="docx">http://data.riksdagen.se/fil/853B6D03-4CB6-4690-8DF9-28A78951293E</ref>
          <ref type="pdf">http://data.riksdagen.se/fil/A7331255-7EB0-4E92-8E2C-07CB4B9C8AEB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-SvdQ9XfnG5yZsMsCuCfWst</idno>
            <name>Roger Richthoff</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TrXGyxsScvTSQxnJXvtZZW</idno>
            <name>Sven-Olof Sällström</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-V7UFodKLft3oP8S6c3GFzd</idno>
            <name>Lars Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-7p7goD9VC5HZh4VdEN1AFo</idno>
            <name>Sara Gille</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-8iPjcWryw5oXzbVA5puUFE</idno>
            <name>Caroline Nordengrip</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-DeSH75wyQ4SicvXN4Y3sV5" type="signed"/>
        <correspContext corresp="i-DeSH75wyQ4SicvXN4Y3sV5">
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-SvdQ9XfnG5yZsMsCuCfWst"/>
          <note type="signatory" corresp="i-TrXGyxsScvTSQxnJXvtZZW"/>
          <note type="signatory" corresp="i-V7UFodKLft3oP8S6c3GFzd"/>
          <note type="signatory" corresp="i-7p7goD9VC5HZh4VdEN1AFo"/>
          <note type="signatory" corresp="i-8iPjcWryw5oXzbVA5puUFE"/>
        </correspContext>
        <correspAction xml:id="i-P2te5ZBXNAYH4n3Dd4CM5x" type="submitted">
          <date when="2020-09-30"/>
          <time when="15:57:58"/>
        </correspAction>
        <correspAction xml:id="i-AcGmfUU9B6whpkq9kHB8P8" type="reviewed">
          <date when="2020-09-30"/>
          <time when="16:49:20"/>
        </correspAction>
        <correspAction xml:id="i-9iWNQ3va2mmN2aGyLm57Rv" type="referred">
          <date when="2020-10-14"/>
        </correspAction>
        <correspAction xml:id="i-5sZyznknRAU6yKY3HMnsNA" type="assigned">
          <date when="2021-12-14"/>
          <time when="13:48:10"/>
        </correspAction>
        <correspContext corresp="i-5sZyznknRAU6yKY3HMnsNA">
          <ref type="assignedTo">Utrikesutskottet</ref>
        </correspContext>
        <correspAction xml:id="i-6V2Ajdnb1w9KfnexBbjsRR" type="behandlas_i"/>
        <correspContext corresp="i-6V2Ajdnb1w9KfnexBbjsRR">
          <ref type="uppgift">2020/21:UFöU3</ref>
          <ref type="ref_dok_id">H801UFöU3</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UFöU3</ref>
          <ref type="ref_dok_titel">Svenskt deltagande i Förenta nationernas stabiliseringsinsats i Mali</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GdAfaqD12cEMLCFZwhCe98" type="behandlas_i"/>
        <correspContext corresp="i-GdAfaqD12cEMLCFZwhCe98">
          <ref type="uppgift">2020/21:UFöU1</ref>
          <ref type="ref_dok_id">H801UFöU1</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UFöU1</ref>
          <ref type="ref_dok_titel">Fortsatt svenskt deltagande i Natos utbildnings- och rådgivningsinsats Resolute Support Mission i Afghanistan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2VDCgYg2Hiziy5EyzPnaCE" type="behandlas_i"/>
        <correspContext corresp="i-2VDCgYg2Hiziy5EyzPnaCE">
          <ref type="uppgift">2020/21:UFöU2</ref>
          <ref type="ref_dok_id">H801UFöU2</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UFöU2</ref>
          <ref type="ref_dok_titel">Fortsatt svenskt deltagande i den militära utbildningsinsatsen i Irak</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WfUg8Bqk12DfSKpXLNsn44" type="behandlas_i"/>
        <correspContext corresp="i-WfUg8Bqk12DfSKpXLNsn44">
          <ref type="uppgift">2021/22:UFöU2</ref>
          <ref type="ref_dok_id">H901UFöU2</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UFöU2</ref>
          <ref type="ref_dok_titel">Fortsatt svenskt deltagande i militär insats för stärkt säkerhet i Mali</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4kHiBeNYsruFQUhNGTiVQp" type="motHeader">
        <div xml:id="i-BLKRpeXd3o9N1qp8XAXj7u" type="motTitle">
          Motion till riksdagen 2020/21:649 av Björn Söder m.fl. (SD) Internationella
          militära insatser
        </div>
      </div>
      <div xml:id="i-SUMQhTJwtZGEiTkVQzRSeA" type="motBody">
        <div xml:id="i-MZ7kLhXX9ePPb5oXpLj1Ux" type="motProposal" subtype="förslag">
          <head xml:id="i-2jFi6qkPnwkPwAM9GWdfE1">
            Förslag till riksdagsbeslut
          </head>
          <list xml:id="i-SobgZVD7WY9SN9cvpzf9c7" style="ol">
            <item xml:id="i-PxwwV1vfEuPLUbUmEcesXP">
              Riksdagen ställer sig bakom det som anförs i motionen om att
              regeringen ska säkerställa att det svenska militära bidraget genom
              utbildningsinsatsen i Irak riktas till KRG-regionen (Kurdistan
              Regional Government) för att bidra i kampen mot terrorism och
              underlätta framtida självförsvar och tillkännager detta för regeringen.
            </item>
            <item xml:id="i-DSLbES6aZEmRuLFXSqUFGE">
              Riksdagen ställer sig bakom det som anförs i motionen om att
              regeringen bör verka för att självförsvarsgrupper för svaga grupper
              som yazidier och kristna inkluderas i koalitionens stödinsatser
              och tillkännager detta för regeringen.
            </item>
            <item xml:id="i-9uYBoqSSAZT3Dukgc2aMZk">
              Riksdagen ställer sig bakom det som anförs i motionen om att
              regeringen bör verka för att öka de humanitära insatserna i konfliktområdena
              och tillkännager detta för regeringen.
            </item>
            <item xml:id="i-PggXWnhmAtedZnRtqyzpqA">
              Riksdagen ställer sig bakom det som anförs i motionen om att
              stödja uppbyggnaden av området Nineveslätten i Irak och tillkännager
              detta för regeringen.
            </item>
            <item xml:id="i-KHgY1P8LREqrnorE3umZkY">
              Riksdagen ställer sig bakom det som anförs i motionen om att
              regeringen bör utreda behov av och möjligheter till materiellt
              stöd och tillkännager detta för regeringen.
            </item>
            <item xml:id="i-HWK5v78iujeW3URd2id4dZ">
              Riksdagen ställer sig bakom det som anförs i motionen om att
              avsluta det svenska deltagandet i Natos utbildnings- och rådgivningsinsats
              Resolute Support Mission (RSM) i Afghanistan och tillkännager
              detta för regeringen.
            </item>
            <item xml:id="i-58TuqmRgp4pdCfZ8dYL36x">
              Riksdagen ställer sig bakom det som anförs i motionen om att
              regeringen bör öka satsningarna på humanitärt stöd, vatten, sanitet
              och jordbruksutveckling i Mali och tillkännager detta för regeringen.
            </item>
            <item xml:id="i-Noz9D6x8VAhU53s6hDV9r5">
              Riksdagen ställer sig bakom det som anförs i motionen om att
              avvecklingen av den svenska väpnade styrkan i Minusma ska vara
              genomförd senast den 31 december 2021 och tillkännager detta för
              regeringen.
            </item>
            <item xml:id="i-3zCiUUaEZWjyT27MDZ3tid">
              Riksdagen ställer sig bakom det som anförs i motionen om att
              avsluta det svenska deltagandet i Task Force Takuba i Mali och
              tillkännager detta för regeringen.
            </item>
          </list>
        </div>
        <div xml:id="i-JZXRsyib9F1mUVHJEkQGkX" type="motContent">
          <head xml:id="i-9EwidkjTe998JzQCQq3SKD" type="h1">
            Internationella militära insatser
          </head>
          <p xml:id="i-GyTsYBEDHtbvRKMTDHaB5n">
            Sedan FN:s tillkomst har Sverige deltagit i många av organisationens
            fredsbevarande insatser, allt som allt uppgående till 120 internationella
            uppdrag i 60 länder. Under de senaste decennierna valde Sverige
            nästan helt bort att delta i FN-ledda fredsbevarande insatser.
            I stället gav man företräde åt EU- eller Natoledda insatser. Detta
            beklagar Sverigedemokraterna. Sverigedemokraterna ser FN som det
            primära samarbetsorganet för att hantera konflikter och värna
            fred och säkerhet. En förutsättning för internatio­nella insatser,
            oavsett om de sker utanför FN:s regi eller inte, bör vara ett
            tydligt mandat från FN:s säkerhetsråd.
          </p>
          <p xml:id="i-JeRoiAMRiDMdQnbgcN1Mhp">
            Sverige bör efter förmåga, när vi finner starka motiv därtill,
            aktivt delta i insatser inom ramen för FN och Organisationen för
            säkerhet och samarbete i Europa (OSSE) samt verka för att stärka
            dessa organisationers kapacitet. Det är också av vikt att insatserna
            har tydliga mål och en genomtänkt strategi för att de ska kunna
            bidra till fred och stabilitet. Internationella insatser får dock
            inte leda till att vårt eget lands fortbestånd sätts på spel.
          </p>
          <head xml:id="i-Ft9TKb4evHvXrtjDh2mtfm" type="h1">
            Den svenska utbildningsinsatsen i Irak
          </head>
          <head xml:id="i-E7i2fAAyWFzm92QaGn45Pe" type="h2">
            1. Riktat stöd till KRG-regionen
          </head>
          <p xml:id="i-47Ud3Hy2EHhr8iG9J1oT9o">
            Sveriges stöd till Irak i kampen mot terrorsekten Islamiska staten
            har varit mycket uppskattat och relationen mellan Sverige och
            KRG-regionen samt peshmerga är mycket god. De utbildningsinsatser
            som vårt land har bidragit med har dels inneburit en ökad möjlighet
            till humanitärt stöd till civila i landet, dels en ökad möjlighet
            till självförsvar när terrorister har slagit till.
          </p>
          <p xml:id="i-5iZ5XmgnHBwJi4fZEazWn3">
            Sverigedemokraterna är i grunden positiva till den här sortens
            arbete och menar att de svenskar som har tjänstgjort i landet
            förtjänar ett stort tack för sin insats. Insatsen har av flera
            skäl främst riktats till området kring KRG-regionens huvudstad
            Erbil och den kurdiska regionen snarare än till övriga Irak. KRG-regionen
            har märkt ut sig med en förhållandevis god demokratisk och ekonomisk
            utveckling samt som en av de främsta och mest effektiva krafterna
            mot Islamiska staten.
          </p>
          <p xml:id="i-QccAWDRfoK5EMeis5DseAD">
            Islamiska staten har tryckts tillbaka. Dock har IS-celler slagit
            till i flera områden, varför vi menar att det fortsatt finns skäl
            att bidra med utbildning till peshmergastyrkor i Irak. Vi har
            även tvingats se ökade slitningar inom Irak, vilket är mycket
            oroväckande. Den irakiska regeringen har, trots diplomatiska medlingsförsök
            från KRG-regionen, valt att angripa och inta tidigare KRG-kontrollerade
            områden. I dessa anfall, som i stor utsträckning har bestått av
            Iranstödda shiamiliser, har man använt sig av amerikanska stridsvagnar
            och materiel ämnad att bekämpa Islamiska staten och andra terrorgrupper.
            Det är därmed tydligt att det är fullkomligt orimligt att Sverige
            ska bidra till att stötta en regering som använder sig av internationellt
            stöd för att angripa den egna befolkningen. Efter det senaste
            valet är det också tydligt att de två största partierna i landet
            är radikala shiamuslimska partier, vars väpnade grenar gjort sig
            skyldiga till omfattande krigsbrott. Iraks styre har även mycket
            goda relationer till Iran, som också fått ett allt större inflytande
            i landet.
          </p>
          <p xml:id="i-LFJP8ndHCWEDtD8XWmv5bx">
            Med tanke på de omständigheter som råder finns det ingen anledning
            att fortsätta den riktning man i dagsläget har slagit in på. Det
            svenska militära bidraget genom utbildningsinsatsen i Irak bör
            enbart riktas till KRG-regionen under förutsättning att stödet
            används som det är tänkt och att KRG fortsätter att försöka lösa
            den nyuppkomna krisen med den irakiska regeringen med diplomati.
            Stödet ska vara ämnat att bekämpa terrorism och säkra sitt självförsvar
            i dag och framgent. De svenska militära utbild­ningsinsatserna
            ska inte gå till trupper som direkt eller indirekt kontrolleras
            av det irakiska styret i Bagdad. Bidraget ska riktas till KRG-regionen
            under förutsättning att styret i KRG respekterar och skyddar minoriteter
            samt fortsätter det diplomatiska arbetet.
          </p>
          <head xml:id="i-PT8irnLNL3wZQRgRxvwyDd" type="h2">
            2. Stöd till kristna och yazidiska självförsvarsgrupper
          </head>
          <p xml:id="i-WatSeM6LwQ4tJNK4iixdH5">
            När Islamiska staten intog stora delar av Nineveslätten i norra
            Irak flydde de kurdiska styrkorna och den irakiska armén, vilket
            fick katastrofala följder för lokalbefolkningen, som huvudsakligen
            består av kristna och yazidier.
          </p>
          <p xml:id="i-3v1T6RuCanhUHEHFc2wnCV">
            Eftersom politiken i Irak är starkt etniskt betonad är det viktigt
            att alla befolknings­grupper har möjlighet att få skydd från militära
            styrkor. Därför behöver koalitionen även stödja bygget av kristna,
            och i den takt sådana bildas, yazidiska självförsvars­grupper.
            Kristna och yazidier är bland de svagaste minoriteterna i landet
            och deras möjlighet till självförsvar är en förutsättning för
            skapandet av den autonoma provins som Iraks regering utlovat.
          </p>
          <head xml:id="i-6fL6C8jR1gdVbj4E2FNwo6" type="h2">
            3. Humanitärt stöd
          </head>
          <p xml:id="i-Qzw7QbDQF5gkS37LRgpcvg">
            FN:s expert på minoritetsfrågor har betecknat utvecklingen för
            området som förödande och oåterkallelig. I kölvattnet av den irakiska
            militärens offensiv våren 2015 har det även rapporterats om grova
            övergrepp mot den sunnitiska befolkningen. Kriget har skapat en,
            på vissa platser, mycket allvarlig humanitär situation, och i
            nuläget är 8,7 miljoner människor i behov av humanitärt stöd,
            varav ca 1,9 miljoner räknas som intern­flyktingar.
          </p>
          <p xml:id="i-VdAGrhq9dQ56qmoQeLEchh">
            Sverigedemokraterna anser att regeringen bör använda Sveriges
            begränsade resurser där de gör mest nytta och kraftigt öka stödet
            till humanitära insatser i krisens när­område.
          </p>
          <head xml:id="i-UPmxBo2WxSaatoFt51LQ4b" type="h2">
            4. Återuppbyggnad
          </head>
          <p xml:id="i-YSZ7P9ngrFnEoxJzs5oB9z">
            Terrororganisationen Islamiska staten har fördrivits från området,
            men en stor del av infrastrukturen och många bostäder är lagda
            i ruiner. Trots detta vill många människor flytta tillbaka till
            sina hem och försöka bygga upp ett liv igen. Hus, kyrkor och andra
            religiösa byggnader, sjukhus, skolor, vägar, elektricitet och
            det mesta av infrastrukturen behöver återuppbyggas.
          </p>
          <p xml:id="i-fQSSteLTAfXzcZ1DBCVD9">
            Utöver detta kämpar de syrianer, assyrier, kaldéer m.fl. grupper
            som bor i området för att få behålla sin identitet. De flesta
            talar fortfarande arameiska, det språk man talade i det assyriska
            riket, men i takt med att den kristna gruppen blir mindre finns
            också en risk för att deras språk, kultur och identitet hotas.
            Regeringen bör stötta minoriteterna som bor på Nineveslätten,
            så att de kan behålla sin identitet, och bidra till återuppbygg­naden
            efter islamisternas fruktansvärda härjningar samt stödja de självförsvarsstyrkor
            som ger befolkningen skydd och trygghet. Att återbyggnad av området
            nu sker är av yttersta vikt för att förebygga nya konflikter.
          </p>
          <head xml:id="i-G8qzuKzH8ghmizQLjejw2x" type="h2">
            5. Materiellt stöd
          </head>
          <p xml:id="i-HHb5Xp6o2VxZPWWYNVjfyo">
            Utbildningsinsatsen är i sig viktig men inte tillräcklig för
            att på ett ändamålsenligt sätt kunna stödja de kurdiska, irakiska
            och eventuellt de kristna och yazidiska styrkorna. Därför vill
            Sverigedemokraterna bredda insatsen genom att regeringen utreder
            behov av och möjligheter till materiellt stöd. Vi avser inte krigsmateriel
            för strid utan annat specialiserat, materiellt stöd. Sådant stöd
            skulle kunna handla om kommunikations- och sjukvårdsutrustning,
            mobila internetanslutningar och datorer och små, förarlösa över­vakningsplan
            liknande dem som har använts i insatsen i Afghanistan.
          </p>
          <p xml:id="i-JCJN5yrwwwQgAiFeqHzaEf">
            När riksdagen våren 2017 besökte Erbil framkom just behovet av
            materiellt stöd. Peshmergaförbandens brist på sjukvårdsutrustning
            var påtaglig. Likaså framkom att många av soldaterna hade fått
            köpa sina egna uniformer och kängor då det saknades resurser.
          </p>
          <head xml:id="i-G7yq2Yti4DsuT8SaRfcPqZ" type="h1">
            Den svenska insatsen i Afghanistan
          </head>
          <head xml:id="i-2Kntr9sQKNps9SmNoYsvB9" type="h2">
            6. RSM i Afghanistan
          </head>
          <p xml:id="i-SPC1En3PiH2jzQ82wzZApC">
            Försvarsmakten har genom sina bidrag till såväl ISAF som RSM
            gjort ett utmärkt arbete i Afghanistan. Syftet med insatserna
            har varit att hjälpa Afghanistans befolkning i kriget mot talibanerna
            och bidra till att konsolidera de afghanska försvars- och säkerhetsstyr­kornas
            förmåga att på sikt självständigt hantera säkerheten i landet.
            Insatserna har tidvis varit krävande och tyvärr lett till svenska
            förluster. Som svenska medborgare kan vi känna stolthet över vårt
            historiska bidrag till Afghanistan och den afghanska befolk­ningen.
          </p>
          <p xml:id="i-Qa673XTv7UjkAaWCxnSTMB">
            Även om Försvarsmakten har utfört en föredömlig insats måste
            emellertid en bortre gräns sättas för det svenska engagemanget
            i Afghanistan. Sverige har deltagit i militära insatser i Afghanistan
            sedan 2002 och Sverigedemokraterna menar att det nu är dags för
            Sverige att avsluta sitt militära engagemang i landet och överlåta
            ansvaret till andra aktörer.
          </p>
          <p xml:id="i-N6Bpwo5jxj97vewA8hRFqt">
            Eftersom det svenska försvaret därtill under lång tid och av
            flera regeringar har reducerats såväl ekonomiskt som gällande
            antalet förband innebär internationella engagemang dessutom att
            vårt eget nationella försvar inte kan planeras eller övas på det
            sätt som krävs. Utlandsinsatser kan givetvis främja att olika
            insatser ska kunna fungera tillsammans och kunna kommunicera med
            varandra genom en ökad förståelse för metoder och arbetssätt.
            Detta kan vara till gagn för den svenska försvarsförmågan, men
            vi anser ändå att vår primära målsättning just nu bör vara att
            bygga upp ett nationellt försvar, kapabelt att möta framtida hot
            i vårt närområde, i stället för ett försvar dimen­sionerat för
            insatser på fjärran slagfält till oklart gagn för Sverige. Det
            handlar ytterst om att prioritera resurserna.
          </p>
          <p xml:id="i-GEnxHWhqBNTGJSx2QWUj8F">
            Riksdagens utredningstjänst har på vårt uppdrag sammanställt
            en redogörelse för kostnaderna för den svenska militära insatsen
            i Afghanistan. Utredningstjänsten skriver i sin rapport bland
            annat att Afghanistanutredningen fann att det fortfarande råder
            osäkerhet om vilka de faktiska sammanlagda kostnaderna har varit
            för den militära insatsen i Afghanistan. Enligt Afghanistanutredningen
            kan man med säkerhet konstatera att den har kostat minst 11,1
            miljarder kronor. Enligt utredningstjänsten finns det dock anledning
            att tro att de faktiska kostnaderna mellan åren 2002 och 2014
            kan ha varit avsevärt högre, särskilt med tanke på viss materielanskaffning
            och andra kostnader knutna till insatserna som inte redovisas
            som hänförliga till dessa.
          </p>
          <p xml:id="i-QfSgYhuLT6vxBf1X6Pv8Wo">
            Utöver de direkta ekonomiska kostnaderna har insatsen i Afghanistan
            inneburit en ansträngning för Försvarsmaktens personal även i
            Sverige. Detta genom att personal i Sverige har haft till uppgift
            att ge stöd till och leda insatsen i Afghanistan.
          </p>
          <p xml:id="i-Qsi6gMiqNDD79NJqhBWQiJ">
            Afghanistanutredningen adderade ytterligare kostnader om 4,6
            miljarder kronor kopplade till de grundläggande kostnaderna för
            Försvarsmaktens personal i Sverige, varefter den sammanlagda kostnaden
            blev 16,2 miljarder kronor.
          </p>
          <p xml:id="i-JazcwxVAXnrPe6cx9UEaUC">
            Även vissa större materielanskaffningar och modifieringar av
            viss utrustning hänförde sig enligt utredningen till insatsen
            i Afghanistan. Om till exempel kostnaden för Helikopter 16 hänfördes
            till insatsen i Afghanistan, blev den sammanlagda kostnaden för
            styrkebidragen till ISAF istället 20,9 miljarder kronor.
          </p>
          <p xml:id="i-VjtoupvKTFjqidA1DLkWtY">
            Beroende på hur man räknar skriver riksdagens utredningstjänst
            att kostnaderna kan fastställas vara 20,9 miljarder kronor, vilket
            är en betydande skillnad från 11,1 miljarder kronor.
          </p>
          <p xml:id="i-PqNWKutMqxxfRZSTaJt5cQ">
            Mot bakgrund av detta står det därför klart att Sverige snarast
            bör avveckla sitt mili­tära bidrag. Ju längre vi stannar, desto
            mer riskerar vi att dras in i ett utdraget inbördes­krig som kan
            komma att vara i decennier och kosta det svenska försvaret åtskilliga
            medel som i stället kunde ha använts till en uppbyggnad av försvarsorganisationen
            i Sverige.
          </p>
          <p xml:id="i-S1bCxXnnbwWiAWMm6JXiLx">
            Med anledning av det som har anförts ovan önskar vi sammanfattningsvis
            inte ett fortsatt svenskt deltagande i utbildningsinsatsen RSM.
          </p>
          <head xml:id="i-SF8b8TUarXHYTcYzeWztDc" type="h1">
            Svenskt deltagande i Förenta nationernas stabiliseringsinsats
            i Mali (Minusma)
          </head>
          <head xml:id="i-TF1Mt89rbhYA5WCNE2EtdE" type="h2">
            7. Det svenska bidraget till Minusma
          </head>
          <p xml:id="i-VAj8UtzJR97yad87UVfnzy">
            Enligt FN finns det lägen, särskilt i konflikt- och postkonfliktområden
            i Afrika, när det är nödvändigt med säkerhetsfrämjande insatser
            för att samtidigt också kunna bedriva ett effektivt biståndsarbete
            som främjar en positiv och hållbar utveckling i det aktuella landet.
            Även den svenska biståndsmyndigheten Sida vittnar om att utmaningarna
            för att bedriva det svenska biståndsarbetet kan vara större där
            det inte finns en fredsbevarande styrka på plats. Samtidigt ska
            påpekas att det också finns tillfällen då det är väldigt viktigt
            att på marken särskilja de militära insatserna och de rent civila
            insatserna för att de civila och humanitära insatserna inte ska
            uppfattas vara inblandade i en militär konflikt.
          </p>
          <p xml:id="i-BLKnrJaeV4ZqtT9qHfiwZz">
            I den aktuella situationen i Mali menar vi att en fungerande
            FN-ledd fredsfrämjande insats i dagsläget är en förutsättning
            för att kunna bedriva ett effektivt bistånd och nå en hållbar
            utveckling i landet. Den aktuella insatsen i Mali har ett FN-mandat
            och är ledd av FN. Enligt regeringens proposition är de humanitära
            behoven i Mali och Sahelregio­nen fortsatt omfattande. Regionen
            är påverkad av de väpnade konflikterna, en degra­derad miljö och
            ett förändrat klimat. Enligt FN är 3,9 miljoner människor i Mali
            i behov av humanitärt stöd. Undernäringen är utbredd, behoven
            av sanitet och rent vatten är stora och 2,8 miljoner människor
            uppges ha behov av en tryggad livsmedelsförsörjning.
          </p>
          <p xml:id="i-MLSJY5tMGRJ11nAG8CgUUn">
            År 2018 var Sverige en av de största bilaterala givarna till
            Mali med ett humanitärt bistånd via Sida om 83,1 miljoner kronor.
            Sverige bidrog utöver detta med humanitärt stöd genom Cerf – FN:s
            katastroffond – och FN:s livsmedelsprogram World Food Programme.
            Då behovet av humanitärt stöd är fortsatt stort menar vi att Sverige
            bör förstärka de humanitära insatserna till flyktingar och bistånd
            som går till humanitärt stöd, vatten, sanitet och jordbruksutveckling
            i Mali.
          </p>
          <head xml:id="i-FjYGzbUjaGTCbSJJnBT8Wi" type="h2">
            8. Avvecklingen av den svenska väpnade styrkan i Minusma
          </head>
          <p xml:id="i-9RpYnedq8wSbP8wAJXcKVX">
            Det svenska bidraget till Minusma utgörs under år 2020 av ett
            lätt skyttekompani. I förbandet ingår även en nationell stödenhet
            innehållandes bland annat sjukvårdsförmågor samt personal för
            drift och underhåll av nationell infrastruktur och materiel. Försvarsmakten
            och dess personal har gjort ett utmärkt arbete i Mali och bidragit
            till insatsen på ett föredömligt sätt. Som svenska medborgare
            kan vi känna stolthet över vårt bidrag till Mali och Malis befolkning.
          </p>
          <p xml:id="i-3WvDAoxMeHofKwX6YJH4aM">
            Sverigedemokraterna anser emellertid att Sverige nu behöver fokusera
            på återupp­byggnaden av totalförsvaret och att vi därför behöver
            sätta en bortre tidsgräns för vårt militära engagemang i Mali.
            SD föreslår därför att den svenska väpnade styrkan till Minusma
            avvecklas och att avvecklingen ska vara genomförd senast den 31
            december år 2021.
          </p>
          <head xml:id="i-VvMr4QmfJM71TVU1fkMAqQ" type="h1">
            Svenskt deltagande i militär insats för stärkt säkerhet i Mali
            (Takuba)
          </head>
          <head xml:id="i-YB49yf8gvbbJTnKEqQ7nHS" type="h2">
            9. Det svenska bidraget till Takuba
          </head>
          <p xml:id="i-VL9vinZFWGYCzFC9Z7tSeC">
            Under 2020 beslutade riksdagen att en svensk väpnad styrka bestående
            av högst 250 personer ska ställas till förfogande till och med
            den 31 december 2021 för att på malisk inbjudan delta i insatsen
            Task Force Takuba i Mali och att styrkan även ska kunna verka
            på Nigers territorium inom ramen för deltagandet i insatsen, förutsatt
            att en inbjudan från Niger finns. Den totala styrkan beräknas
            under normala omständigheter bestå av högst 150 personer. Om behov
            uppstår ska styrkan tillfälligt kunna förstärkas med högst 100
            personer. Det svenska förbandet ska framför allt kunna understödja,
            undsätta och förstärka pågående insatser inom Task Force Takuba.
            Det svenska bidraget ska också kunna bidra till att genomföra
            Task Force Takubas mandat i övrigt inom befintliga resurser och
            förmågor.
          </p>
          <p xml:id="i-JfznrH7UKCsnq48u4dWNL4">
            Det är givetvis så att ett svenskt bidrag till Task Force Takuba
            skulle bidra till att bygga förmågan hos svenska nationella förband
            och staber, genom att ge personalen som ingår erfarenheter av
            att tjänstgöra i en internationell kontext. Vidare är det riktigt
            att genom arbetet i en multinationell insats främjas interoperabilitet
            och förståelse för metoder, procedurer och arbetssätt.
          </p>
          <p xml:id="i-AprLGH2iXrRYwDz9SvCjBi">
            Det säkerhetspolitiska läget i vårt eget närområde är dock det
            sämsta sedan kalla krigets dagar. Sverigedemokraterna anser därför
            att Sverige i nuläget behöver fokusera på uppbyggnad av såväl
            det militära som det civila försvaret, på vår egen försvarsför­måga
            och på utbildning av nya officerare framför deltagandet i internationella
            insatser som den i Mali. Det har även på många håll inom Försvarsmakten
            efterfrågats ett andrum från internationella insatser för att
            kunna fokusera på det nationella försvaret.
          </p>
          <p xml:id="i-8UqLiMsEuRsMLPS22WQkA2">
            Mali har också drabbats av en nyligen genomförd militärkupp där
            presidenten hastigt meddelade sin avgång och parlamentet upplöstes.
            Även om det nuvarande militära styret har uttalat att man inte
            ifrågasätter ingångna avtal anser Sverigedemo­kraterna att nya
            svenska truppbidrag ska undvikas.
          </p>
          <p xml:id="i-GKtLmhKuHX9bSZdWuPnRfi">
            Med anledning av det som har anförts ovan bör ett svenskt deltagande
            i Task Force Takuba i Mali avslutas.
          </p>
        </div>
        <div xml:id="i-qXiASE4UTUejx8EBUKdui" type="signatureBlock">
          <list xml:id="i-ThHbY5ytGkFSajAMihLtbk">
            <item xml:id="i-7JokXXrX4BvSLbyigepd3d" who="i-TKwDinNn4twnLieK52EXRu" type="signature">
              Björn Söder (SD)
            </item>
            <item xml:id="i-VNwBVkVqQ9jGyJBcDk5SiY" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
            <item xml:id="i-8wTAZQcmNdRsCzaRyveWo7" who="i-SvdQ9XfnG5yZsMsCuCfWst" type="signature">
              Roger Richthoff (SD)
            </item>
            <item xml:id="i-WxJVCcsvbLTAUhTNvS4vqH" who="i-TrXGyxsScvTSQxnJXvtZZW" type="signature">
              Sven-Olof Sällström (SD)
            </item>
            <item xml:id="i-U9C8iEiudFQrMk526bqqvG" who="unknown" type="signature">
              Lars Andersson (SD)
            </item>
            <item xml:id="i-YYgftSwxzC9a6AjLynCCaP" who="i-7p7goD9VC5HZh4VdEN1AFo" type="signature">
              Sara Gille (SD)
            </item>
            <item xml:id="i-SrTt1vybugR9bsvj36Dcno" who="i-8iPjcWryw5oXzbVA5puUFE" type="signature">
              Caroline Nordengrip (SD)
            </item>
          </list>
        </div>
      </div>
    </body>
  </text>
</TEI>
