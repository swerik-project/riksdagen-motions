<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-KU-00424">
  <teiHeader>
    <fileDesc>
      <titleStmt>
        <title>Utgiftsområde 1 Rikets styrelse</title>
        <author corresp="i-CvmaDbz8ueGm8meSVWj6vr">av Ingvar Svensson m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 1 Rikets styrelse</title>
          <idno type="rdwebb">GS02K424</idno>
          <rs type="number">K424</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GS02K424/text</ref>
          <ref type="dokument_url_html">http://data.riksdagen.se/dokument/GS02K424</ref>
          <ref type="dokumentstatus_url_xml">http://data.riksdagen.se/dokumentstatus/GS02K424</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CvmaDbz8ueGm8meSVWj6vr</idno>
            <name>Ingvar Svensson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NbYfhm8ZWHtRw5CgJqJe42</idno>
            <name>Helena Höij</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-JUDfhnxTxyfMtZUBuv5NAa</idno>
            <name>Peter Althin</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Cndwseqc83uGA5s7vUEPqB</idno>
            <name>Olle Sandahl</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FiZjbDdwJ1Y2CxFy77Ai2n" type="signed"/>
        <correspContext corresp="i-FiZjbDdwJ1Y2CxFy77Ai2n">
          <note type="signatory" corresp="i-CvmaDbz8ueGm8meSVWj6vr"/>
          <note type="signatory" corresp="i-NbYfhm8ZWHtRw5CgJqJe42"/>
          <note type="signatory" corresp="i-JUDfhnxTxyfMtZUBuv5NAa"/>
          <note type="signatory" corresp="i-Cndwseqc83uGA5s7vUEPqB"/>
          <note type="signatory" corresp="i-EFJ93MgPh6dJrzDB1Tt657"/>
          <note type="signatory" corresp="i-SmQxY46smWu5awEQ2oGr4n"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-Jcv1yfPaLn2fsDgUyLFenP" type="referral">
          <date when="2004-10-14"/>
        </correspAction>
        <correspAction xml:id="i-YQYGb3zU4Db9jvKXxMrWe5" type="dismissal">
          <date when="2004-10-14"/>
        </correspAction>
        <correspAction xml:id="i-QdKNcU7TqXN2JzPuSFkKeZ" type="submission">
          <date when="2004-10-05"/>
        </correspAction>
        <correspAction xml:id="i-JXKSggk2yhfURSojcuqYhg" type="assigned"/>
        <correspContext corresp="i-JXKSggk2yhfURSojcuqYhg">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_K_424/mot_200405_K_424-0001.pdf"/>
      <pb facs="riksdagen-motions-pdf/data/200405/mot_200405_K_424/mot_200405_K_424-0001.pdf"/>
      <div xml:id="i-CUfQv13aBmpgMtrnH57T7q" type="motHeader">
        <div xml:id="i-WwEpcSqgr3LU9NnuPKMCxD" type="motTitle"/>
        <div xml:id="i-FgSMugxMBahnQ5pDrAd8j4" type="motSubmissionInfo"/>
      </div>
      <div xml:id="i-XAHnSVfqsY4noC9xUnvG75" type="motBody">
        <div xml:id="i-VpKnkw2oRxVgEzBFJxmhhC">
          <p xml:id="i-Ktt7bUQq3mCg2BM6rXZLux">
            2004/05 mnr: K424 pnr: kd301
          </p>
          <p xml:id="i-EokB8YEs6P5TVLHniJUYHA">
            Motion till riksdagen 2004/05:K424
          </p>
          <p xml:id="i-8wDPGEuYRzTMpZrSoGJNFL">
            av Ingvar Svensson m.fl. (kd)
          </p>
          <p xml:id="i-BdQMdjFv49ChbE3uF5V7ei">
            Utgiftsområde 1 Rikets styrelse
          </p>
          <p xml:id="i-Q3JK7W9kQUmZXXfwjtu3Hg">
            Förslag till riksdagsbeslut
          </p>
          <p xml:id="i-ZAZYSazoLvcDJtuHCrhyo">
            1. Riksdagen tillkännager för regeringen som sin mening vad i
            motionen anförs om en fördjupad målbeskrivning för politikområdet
            demokrati. 2. Riksdagen tillkännager för regeringen som sin mening
            vad i motionen anförs om ett exemplarstöd på 2 kr för postdistribuerade
            tidningar. 3. Riksdagen anvisar med följande ändring i förhållande
            till regeringens förslag för budgetåret 2005 anslagen under utgiftsområde
            1 Rikets styrelse enligt uppställning:
          </p>
          <p xml:id="i-Fzeqjwq3zZLvjTurWHdLKb">
            Anslag (tusental kronor) Regeringens förslag Anslagsförändring
            46:3 Datainspektionen 31 117 -6 000 90:5 Regeringskansliet m.m.
            5436 198 —825 000 Summa för utgiftsområdet 5 952 344 —831 000
          </p>
          <p xml:id="i-39GQsqWgwUDzywj4uHNHxP">
            Demokratimålet ur kristdemokratisk synvinkel
          </p>
          <p xml:id="i-La5Cca46kXaUZDpHPbAn21">
            Människan existerar i spänningsfältet mellan gott och ont. Hennes
            inneboende förmåga att skilja på rätt och fel ger henne samtidigt
            en stor potential och stora möjligheter att skapa ett gott samhälle.
            Hon har möjlighet och förutsättningar att utveckla sina personliga
            resurser och sin personlighet. I detta ligger tydliga drivkrafter
            att förändra människors villkor i en positiv riktning bort från
            fattigdom, okunnighet och kränkande behandling. Människans ofullkomlighet
            innebär att för mycket makt inte får läggas i en enskild människas,
            grupps eller partis händer. Det krävs alltid någon form av balansskapande
            maktdelning. Ofullkomlighetstanken ger också en realistisk grund
            för synen på demokratin som arbetsform. Ingen person, inget parti
            eller grupp vet allt om hur ett samhälle ska skötas, men genom
            samarbete kan det gemensamma bästa främjas.
          </p>
          <pb facs="riksdagen-motions-pdf/data/200405/mot_200405_K_424/mot_200405_K_424-0002.pdf"/>
          <p xml:id="i-7MSg7mgTKJv3PLd82KLkYH">
            2004/05:K424
          </p>
          <p xml:id="i-FmPasixGR7sYGAeGjQgYgN">
            Kristdemokratin bygger på idén om alla människors lika värde
            och att deras värdighet inte får kränkas. Den moderna demokratin
            är den bästa styrelseformen eftersom den utgår från denna värdegrund.
            Denna värdegrund bör även prägla beteendet medborgare emellan.
            Den innebär att medborgarna måste visa tolerans gentemot varandra
            och respekt för de människor man inte är överens med. Värderingen
            ger skäl för empati och solidaritet, för ett engagemang och ansvar
            som sträcker sig utöver egenintresse, familjeband, kön, etnicitet,
            religion och så vidare. På denna värdegrund byggs den mellanmänskliga
            tillit som i sin tur är en förutsättning för att konflikter ska
            kunna lösas på fredlig väg. Om inte denna värdegrund ständigt
            poängteras, prövas och vårdas riskerar den att undergrävas och
            förtvina. Frånvaron av denna värdegrund bereder plats för maktmissbruk,
            elitism och i förlängningen någon form av diktatur. Demokrati
            som beslutsmetod garanterar i sig inte att människovärdet och
            mänskliga fri- och rättigheter respekteras. Med demokrati som
            statsform och politisk metod följer yttrandefrihet och alla medborgares
            lika inflytande, men med majoritetsbeslut kan också en minoritet
            förtryckas och fri- och rättigheter förtrampas. Därför behöver
            alla samhällen en gemensam värdegrund. Vi anser att de värden,
            rättigheter och skyldigheter som inspirerats och förts vidare
            av den kristna traditionen är oundgängliga som grund. Den moraliska
            grunden för demokratin formas i de sociala sammanhang som utgör
            ett samhälle. Givetvis är hemmet och familjen, skolan, kyrkor,
            föreningar, organisationer och folkrörelser av största betydelse.
            En demokratisk stat är beroende av att det finns ett värdevitalt
            samhälle med levande och medvetandegjorda moraluppfattningar hos
            enskilda och grupper, samt att de moraluppfattningar som där finns
            ger grund och stöd för demokratin. Det ideal som Kristdemokraterna
            framhäver är en demokrati där varje medborgare ges möjligheter
            till deltagande, inflytande och delaktighet, inte bara vid valtillfället
            utan kontinuerligt. För det krävs att arbetsformerna inom det
            representativa politiska systemet, den offentliga förvaltningen
            och partierna utvecklas så att det aktiva deltagandet uppmuntras
            och att verkligt inflytande kan uppnås. En fungerande demokrati
            förutsätter jämställdhet mellan kvinnor och män. Det är också
            av största vikt att uppmuntra och förstärka medborgarnas eget
            demokratiska ansvarstagande. Denna känsla för det gemensamma samhället
            bör bygga på vissa medborgerliga karaktärsegenskaper. De dygder
            som vi vill lyfta fram som betydelsefulla för medborgarandan går
            tillbaka till den klassiska och den kristna kulturen i västerlandet.
            Det handlar om de klassiska fyra kardinaldygderna rättvisa, måttfullhet,
            mod och praktisk klokskap. Rättvisa rör relationer människor emellan.
            Var och en försvarar sina men respekterar också andras rättigheter.
            Måttfullhet innebär att förnuftet bör råda över alltför vidlyftiga
            önskningar. Mod betyder en moralisk styrka att våga möta faror
            och stå upp mot oförrätter. Det handlar om civilkurage och integritet,
            vilket innebär att uppriktigt både söka och stå för sanning och
            rätt, inte minst när det är inopportunt. Den kristna traditionen
            har förstärkt och
          </p>
          <pb facs="riksdagen-motions-pdf/data/200405/mot_200405_K_424/mot_200405_K_424-0003.pdf"/>
          <p xml:id="i-CEzkrBevDjoWJuXgoyHCWi">
            kompletterat innehållet i de klassiska dygderna med dygden kärlek
            som berikar samhällsgemenskapen, inte minst med solidaritet och
            barmhärtighet. Ett vitalt civilt samhälle är av största vikt för
            en levande demokrati och ett mänskligt samhälle. Därför måste
            stat och kommun främja det engagemang som finns i olika medborgarsammanslutningar:
            i föreningar och folkrörelser, i kyrkor och samfund, i lokala
            utvecklingsgrupper och i nya rörelser. Den tilltagande pluralismen
            i det svenska samhället bör medföra att stat och kommun ger olika
            grupper möjlighet till autonomi, genom självförvaltning, av verksamheter
            som är centrala för dem. Det offentliga måste bejaka den pluralism
            av fria och från staten oberoende medborgarsammanslutningar som
            finns i samhället. Det är också viktigt att politiken inser sina
            begränsningar och koncentrerar sitt arbete på områden där dess
            värden och styrsystem är överlägsna marknadens, civilsamhällets
            och familjens. Det innebär bl.a. att säkerställa de långsiktiga
            spelreglerna för andra aktörer. Skolan har ett stort ansvar för
            att förbereda de uppväxande medborgarna för ett deltagande i demokratin.
            För det krävs att elevernas kunskaper om demokratin utvecklas.
            Skolan måste vara en demokratisk miljö som tillåter olika åsikter
            och visar hur oenighet kan hanteras på ett konstruktivt sätt.
            Ett starkt skydd för yttrande- och meddelarfriheten samt anonymitetsskyddet,
            liksom för mötes- och föreningsfriheten, är av stor vikt för en
            levande demokrati. Grundlagsskyddet av yttrandefriheten och den
            därmed sammanhängande tryckfriheten innebär att det allmänna inte
            får ingripa mot yttrandefriheten, annat än i de fall och den ordning
            som föreskrivs i grundlagen. Offentlighetsprincipen, det vill
            säga tillgången till allmänna handlingar, är central för en öppen
            och vital demokrati. Sekretessmöjligheten ska nyttjas restriktivt.
            Maktdelningen innebär krav bla. på en effektiv lagprövningsrätt
            och effektiva rättsinstanser inom området, t.ex. författningsdomstol.
          </p>
          <p xml:id="i-K8pedYK7Fia9DqDuEsYJh8">
            Regeringens demokratimål
          </p>
          <p xml:id="i-URgGGjb6Lv7KzeGMuCs5gE">
            I regeringens mål för politikområdet demokrati heter det att
            ”folkstyrelsen skall värnas och fördjupas”. Vår bedömning är att
            målformuleringen visserligen täcker en del av det önskvärda i
            ett demokratimål, men är otillräckligt — med hänsyn till det ovan
            anförda — för att t.ex. peka på värdegrundens enorma betydelse
            just för demokratiutvecklingen. Regeringen bör få i uppdrag att
            fördjupa denna målformulering och återkomma till riksdagen i frågan.
          </p>
          <p xml:id="i-EPVvic2X2RjrusYRWazKGH">
            2004/05:K424
          </p>
          <pb facs="riksdagen-motions-pdf/data/200405/mot_200405_K_424/mot_200405_K_424-0004.pdf"/>
          <p xml:id="i-Qy98M6Kq2ks9RffZ5zfTVL">
            2004/05:K424
          </p>
          <p xml:id="i-FneEqyMYcEEHkzMksK5RV3">
            Datainspektionen
          </p>
          <p xml:id="i-BF94gRT57LGv76zS8SuKpW">
            Målen för Datainspektionen bör tydliggöras. Det är osäkert om
            myndigheten bedriver en ändamålsenlig verksamhet. I avvaktan på
            ett tydliggörande av målen kan besparingar göras genom effektiviseringar
            och utökad avgiftsfinansierad verksamhet. Kristdemokraterna föreslår
            att anslagsramen för Datainspektionens verksamhet minskas med
            6 miljoner kronor.
          </p>
          <p xml:id="i-PXMjt1MvCJMsi6frqa63Mq">
            Mediepolitik för dagspressen
          </p>
          <p xml:id="i-89ZqRreoiadfbrmPQEz9oR">
            Dagstidningarna har länge haft en stark och särskild ställning
            när det gäller förutsättningarna för demokratin i Sverige. Det
            behövs medier som på ett heltäckande sätt kan fylla uppgiften
            att främja demokratin genom den fria åsiktsbildningen. Inget annat
            medium har på samma fullständiga sätt som dagspressen fyllt en
            sådan uppgift. I det nya mediesamhället får dock pressen och speciellt
            dagspressen finna sig i att dess starka ställning hotas. Men det
            får fortfarande ses som en politisk uppgift att dagspressen ges
            bästa möjliga förutsättningar att upprätthålla och fördjupa sin
            roll i det demokratiska systemet. Målet med presspolitiken är
            därvid att dagstidningarna ska medverka till att främja demokratin
            genom en allsidig, vital och fri åsikts- och opinionsbildning.
            Utan en stark, mångsidig och differentierad dagspress går mycket
            av den totala mångfalden förlorad och det kan inte utan vidare
            kompenseras av utvecklingen inom radio/TV och övriga medier. Presstödet
            har betytt mycket både för mångfald i opinionsbildning och för
            övrig publicistisk mångfald. Genom strukturförändringar, dels
            på annonssidan och dels på förändrade krav hos läsarna, kommer
            dock presstödet så småningom att fasas ut genom t ex samverkan
            och fusioner av olika slag. Statsmakterna bör stödja sådana strukturförändringar
            i syfte att ge en livskraftig dagspress. Specialdestinerade presstöd
            har nu och då använts för att korrigera oönskade effekter. Nyligen
            har t.ex. stöd införts för vissa lördagsutdelade tidningar med
            speciella svårigheter. En grupp tidningar har nu uppenbara problem
            beroende på distributörens prispolitik, nämligen de postdistribuerade
            tidningarna, främst endagstidningar och utöver dem en fyradagarstidning.
            Posten har ju betydande ekonomiska balansproblem själv, bland
            annat på grund av krav på helhetstäckning i landet. Enligt vårt
            förmenande bör därför ett exemplarstöd införas för de postdistribuerade
            tidningarna. Stödet bör uppgå till 2 kronor per distribuerat exemplar.
            Det bör införas från den 1 januari 2005. Detta bör ges regering
            till känna. Totalkostnaden för en sådan insats är relativt blygsam
            och bör uppgå till ca 10 miljoner kronor och kan införas inom
            den ram som gäller för presstödet.
          </p>
          <pb facs="riksdagen-motions-pdf/data/200405/mot_200405_K_424/mot_200405_K_424-0005.pdf"/>
          <p xml:id="i-AHm2rtsRSsg8ioeLqRWg1r">
            Anslag som inte ingår i politikområdet: Regeringskansliet
          </p>
          <p xml:id="i-QwwVC9TUQLLWdCjvbwMGB3">
            Efter sammanslagningen till en myndighet 1997 har Regeringskansliet
            och regeringen haft problem att tydligt visa på vilken den optimala
            dimensioneringen av Regeringskansliet är. Under en lång följd
            av år har anslagen till området ökat mycket kraftigt, delvis beroende
            på ordförandeskapet i EU under första halvåret 2001. Men enbart
            ordförandeskapet kan inte förklara den totala resursökningen.
            Regeringen hade inför vårpropositionen 2001 aviserat en noggrannare
            analys av Regeringskansliets dimensionering. I budgetpropositionen
            för 2002 anförde regeringen att dimensioneringen av Regeringskansliet
            kontinuerligt behöver ses över och att det därtill ständigt måste
            prövas om arbetet i Regeringskansliet utförs på ett tillräckligt
            effektivt sätt och om Regeringskansliets egen resursanvändning
            är optimal. Enligt vår mening är det viktigt att kunna redovisa
            produktivitet och resultat i förhållande till de stora anslagsposterna.
            Detta har inte skett på ett tillfredsställande sätt. I ett remissvar
            från statsvetenskapliga institutionen vid Aarhus universitet på
            revisorernas granskning anförs att frågan om knappa resurser,
            hög arbetsbelastning, stress m.m. i Regeringskansliet snarare
            kan spegla en psykologisk eller en strategisk realitet än en objektiv
            sådan. Orsaken till detta verkar enligt institutionen finnas i
            det, i internationell jämförelse, unika svenska systemet med en
            mycket skarp gräns mellan departements- och myndighetsnivån. De
            svenska departementen är inte som i andra länder hybrider. Detta
            talar enligt institutionen för att de svenska departementen skulle
            kunna vara ganska små enheter som först och främst fungerar som
            sekretariat till ministrarna, vilket de också verkar vara i praktiken.
            Mot denna bakgrund anser institutionen att Regeringskansliets
            bemanning verkar vara omfattande. Relationen departement-myndighet
            (ämbetsverk) blir genom de successivt ökande resurserna kraftigt
            förskjuten till departementens förmån. Utvecklingen och anpassningen
            av Regeringskansliet kan dessutom mycket väl ske genom organisationsförändringar
            och rationaliseringar utan de ytterligare resurser som tillförts.
            Förändrings- och förnyelsearbetet bör ha kostnadseffektivitet
            som mål. T.ex. borde den = utvecklade informationstekniken leda
            till tidsbesparingar i de administrativa rutinerna. Mot denna
            bakgrund är det befogat att minska Regeringskansliets resurser
            till en mer rimlig nivå. Kristdemokraterna föreslår att anslagsramen
            för Regeringskansliet m.m. minskas med 825 miljoner kronor. Enligt
            det kristdemokratiska förslaget minskas ramen för hela Utgiftsområde
            1 Rikets styrelse med 831 miljoner kronor år 2005 jämfört med
            regeringens förslag.
          </p>
          <p xml:id="i-nvqzzAbVRj7PEhyUPttoD">
            2004/05:K424
          </p>
          <pb facs="riksdagen-motions-pdf/data/200405/mot_200405_K_424/mot_200405_K_424-0006.pdf"/>
          <p xml:id="i-Es3GfurgwqXe8iKoG1k7X4">
            2004/05:K424
          </p>
          <p xml:id="i-AnsqyuiPGZFzyMncnrSAt1" type="date">
            Stockholm den 5 oktober 2004
          </p>
          <div xml:id="i-JnspQZPxxc3sATZ1aeYC2d" type="signatureBlock">
            <p xml:id="i-VRc9EW8UYHE5o9AS2m9uu1" who="unknown" type="signature">
              Ingvar Svensson (kd)
            </p>
          </div>
          <p xml:id="i-StpaxutHv2He1CTKUxinsQ">
            Helena Höij (kd) Peter Althin (kd) Olle Sandahl (kd) Yvonne Andersson
            (kd) Ingemar Vänerlöv (kd) Tuve Skånberg (kd)
          </p>
        </div>
      </div>
    </body>
  </text>
</TEI>
