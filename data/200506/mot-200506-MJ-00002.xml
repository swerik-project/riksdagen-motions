<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_2/mot_200506_MJ_2-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ2 pnr: kd177
          </p>
          <p>
            Motion till riksdagen 2005/06:MJ2
          </p>
          <p>
            av Sven Gunnar Persson m.fl. (kd) med anledning av skr. 2004/05:173
          </p>
          <p>
            En nationell strategi för havsmiljön
          </p>
          <p>
            1 Sammanfattning
          </p>
          <p>
            Kristdemokraterna beklagar att regeringen inte presenterat någon
            skarp proposition med konkreta åtgärder för att förbättra havsmiljön.
            Denna skrivelse är inte tillräcklig. Skrivelsen har ett för stort
            fokus på myndigheter när det gäller analys och problemformulering.
            Brukarperspektivet och behovet av näringarnas medverkan i såväl
            problemanalys och problemformulering som förvaltning och beslutsfattande
            saknas. Samtidigt behandlas EU:s vattendirektiv alltför knapphändigt
            i skrivelsen. Vattendirektivets roll i regeringens strategi för
            havet är oklar, trots att dess regler kommer att få stor betydelse
            för det svenska havsmiljöarbetet. Kristdemokraterna anser att
            det internationella samarbetet bör ha en inriktning mot Östersjöregionen
            och syfta till bindande regler om utsläpp, fartygstrafik m.m.
            EU-samarbetet = kring &lt;katastrofberedskap och Inspireinitiativet
            bör utvecklas och implementeras i Sverige. Forskning om de komplicerade
            sambanden inom havets ekosystem bör utvecklas genom gemensamma
            europeiska forskningsprojekt. Potentialen i vågenergin bör tillvaratas
            och lämpliga områden för vågkraftanläggningar i svenska vatten
            bör kartläggas. När det gäller övriga konkreta åtgärdsförslag
            vill vi hänvisa till Kristdemokraternas motion Liv och fiske i
            Östersjön och Västerhavet, som kommer att väckas under allmänna
            motionstiden.
          </p>
          <pb facs="riksdagen-motions-pdf/data/200506/mot_200506_MJ_2/mot_200506_MJ_2-0002.pdf"/>
          <p>
            2005/06:MJ2
          </p>
          <p>
            2
          </p>
          <p>
            ONA BWNH
          </p>
          <p>
            [ol
          </p>
          <p>
            10
          </p>
          <p>
            1
          </p>
          <p>
            12
          </p>
          <p>
            13
          </p>
          <p>
            Fö
          </p>
          <p>
            1.
          </p>
          <p>
            Innehållsförteckning
          </p>
          <p>
            Na ala tel ni Kikar in]: BRNSREESEARAARASRA RASTER RARAIER ASEREYRASRA
            RR NSTSVNR Innehållsförteckning Förslag till riksdagsbeslut. Nog
            med utredningar — nu krävs handling. Ett hav i balans... Deltagande
            och ansvarstagande EU och internationell samverkan. Effektivare
            myndighetssamordning och förvaltnin; 8.1 — EU:s vattendirektiv.
            8.2 Senkommen insik'
          </p>
          <p>
            Kunskapsuppbyggnad.. 9.1 — Tillförlitlig kunskap om populationer.
            9.2 Inspire. 9.3 — Forskning, Bevarande och hållbart nyttjande.
            0.1 Hållbart fiske. 10.1.1 Kompletterande arbetsuppgifter för
            yrkesfiskar 0.2. Hållbar sjöfart. 0.3 Utfasning av miljöfarliga
            motorer. Havsbaserad energiproduktion. 1.1 Vindkraft... 1.2 Vågkraft.
            Ingen övergödning. Hav utan gifter.
          </p>
          <p>
            rslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att regeringen bör lägga fram en proposition med tydliga
            förslag på konkreta åtgärder för havsmiljön. Riksdagen tillkännager
            för regeringen som sin mening vad i motionen anförs om behovet
            av att brukare och andra intressenter kommer in tidigt i — förvaltningsarbetet
            och = deltar såväl i analyser och problemformuleringar som i beslutsprocesser
            och genomförandeprocesser. Riksdagen tillkännager för regeringen
            som sin mening vad i motionen anförs om att Sverige bör = initiera
            en = revidering av Helsingforskommissionen i syfte att tillskapa
            en gemensam myndighet för Östersjöregionen. Riksdagen begär att
            regeringen snarast återkommer till riksdagen med förslag om hur
            det fortsatta arbetet med vattendirektivet skall ges en tillfredsställande
            finansiering.
          </p>
          <pb facs="riksdagen-motions-pdf/data/200506/mot_200506_MJ_2/mot_200506_MJ_2-0003.pdf"/>
          <p>
            10.
          </p>
          <p>
            TIL.
          </p>
          <p>
            12.
          </p>
          <p>
            Riksdagen tillkännager för regeringen som sin mening vad i motionen
            anförs om att det är angeläget att vattenmyndigheterna och
          </p>
          <p>
            länsstyrelserna finns med i myndigheternas samlade havsmil
          </p>
          <p>
            anförs om Inspire.
          </p>
          <p>
            öarbete.
          </p>
          <p>
            Riksdagen tillkännager för regeringen som sin mening vad i motionen
          </p>
          <p>
            Riksdagen tillkännager för regeringen som sin mening vad i motionen
          </p>
          <p>
            anförs om samordning av forskningsresurser inom EU.
          </p>
          <p>
            Riksdagen tillkännager för regeringen som sin mening vad i motionen
          </p>
          <p>
            anförs om att regeringen aktivt bör medverka till att ett fungerande
          </p>
          <p>
            miljömärkningssystem för fisk etableras.
          </p>
          <p>
            Riksdagen tillkännager för regeringen som sin mening vad i motionen
          </p>
          <p>
            anförs om att lämpliga nödhamnar längs Sveriges kuster skall
            anges i
          </p>
          <p>
            enlighet med vad man kommit överens om inom EU.
          </p>
          <p>
            Riksdagen tillkännager för regeringen som sin mening vad i motionen
            anförs om att Sverige inom Helcom och EU bör driva frågor om
          </p>
          <p>
            gemensam katastrofberedskap vid fartygsolyckor.
          </p>
          <p>
            Riksdagen tillkännager för regeringen som sin mening vad i motionen
          </p>
          <p>
            anförs om att kartlägga områden av riksintresse för vågkraft.
          </p>
          <p>
            Riksdagen tillkännager för regeringen som sin mening vad i motionen
            anförs om att regeringen bör återkomma med en konkret strategi
            för att ta
          </p>
          <p>
            hand om läkemedelsrester.
          </p>
          <p>
            2005/06:MJ2
          </p>
          <pb facs="riksdagen-motions-pdf/data/200506/mot_200506_MJ_2/mot_200506_MJ_2-0004.pdf"/>
          <p>
            2005/06:MJ2
          </p>
          <p>
            3 Nog med utredningar — nu krävs handling
          </p>
          <p>
            Kristdemokraterna är mycket kritiska mot att regeringen inte
            presenterat någon skarp proposition för att bl.a. genomföra de
            åtgärder som föreslås av Havsmiljökommissionen (SOU 2003:72).
            I stället presenteras en skrivelse som visserligen innehåller
            många bra tankar, men inga förslag till riksdagsbeslut. Det är
            nu hög tid att regeringen börjar genomföra de nödvändiga havsmiljöåtgärderna,
            inte bara prata om dem. Skrivelsen annonserar inte mindre än 99
            olika uppdrag till myndigheter och tio utredningar. På ett tiotal
            områden avser man att återkomma till riksdagen. På många områden
            finns det emellertid tillräckligt med tillgänglig kunskap för
            att formulera en skarp proposition med konkreta åtgärdsförslag.
            Regeringen bör återkomma med en proposition med tydliga förslag
            på konkreta åtgärder för havsmiljön. Kristdemokraterna stöder
            uppfattningen att havsmiljöarbetet bör ske utifrån en ekosystemansats.
            Det är dock viktigt att påpeka att införandet av ett nytt begrepp
            inte får medföra att havsmiljöarbetet börjar om från noll. Nu
            gäller det också att bygga vidare på de insatser som görs och
            fungerar.
          </p>
          <p>
            4 Ett hav i balans
          </p>
          <p>
            Kristdemokraterna kan instämma i mycket av det som regeringen
            nämner som strategiska insatser för att uppnå målet om hav i balans.
            Man kan dock önska en högre grad av konkretisering när det gäller
            vilket ”nytt samlat grepp” som skall tas om myndigheternas havsmiljöarbete
            samt hur planeringen och förvaltningen av havet skall förstärkas
            och samordnas. Det bör betonas att alltför vaga målsättningar
            blir meningslösa som utgångspunkt för styrning av åtgärder. Ett
            exempel är att regeringen anser att varken människors hälsa, ekosystemen
            eller nyttjandet av havet skall påverkas negativt eller utsättas
            för risker. Förvisso ansluter vi oss till försiktighetsprincipen,
            men det är ändå värt att påminna om att allt nyttjande av havet
            (och all annan verksamhet för den delen) innebär risker. Strategin
            blir således både innehållslös och allomfattande. Vad som är otillräckligt
            i regeringens = strategideklaration är brukarperspektivet och
            behovet av näringarnas medverkan i problemanalys och förvaltning
            av havet och dess resurser. En aldrig så genomtänkt strategi blir
            svår att genomföra om den inte i ett tidigt skede är väl förankrad
            hos de människor som närmast berörs av den. Detta bör ges regeringen
            till känna.
          </p>
          <pb facs="riksdagen-motions-pdf/data/200506/mot_200506_MJ_2/mot_200506_MJ_2-0005.pdf"/>
          <p>
            5 Deltagande och ansvarstagande
          </p>
          <p>
            Regeringen talar i skrivelsen pliktskyldigt om att inkludera
            brukarna och näringsutövarna. Men samtidigt framgår det att hela
            analys-, inventerings- och problemformuleringsskedena skall skötas
            av myndigheter. Brukarna kommer in för sent i processen. Vi vill
            påpeka vikten av att det etableras en gemensam världsbild vad
            gäller omfattningen och karaktären hos olika problem. Detta är
            nödvändigt för att åstadkomma den breda mobilisering av ansvarstagande
            som behövs för att säkra en god havsmiljö. Enligt skrivelsen är
            det berörda myndigheter som samordnat skall delta i problemanalysen.
            Vi menar att om problemanalysen enbart sker på myndighetsnivå
            för att i ett senare skede presenteras för nyttjarna och andra
            intressenter så blir det inte bra. Det är otillfredsställande
            att nyttjarna föreslås komma in först på åtgärdsstadiet. Nyttjarna
            bör även finnas med under analysskedet.
          </p>
          <p>
            6 EU och internationell samverkan
          </p>
          <p>
            Regeringen tycks vara skeptisk till att det skulle finnas politiska
            förutsättningar för en grundläggande revidering av Helsingforskonventionen.
            Regeringen föreslår i skrivelsen att en europeisk marin strategi
            skall innehålla förslag om bindande regler och att dessa bör uttryckas
            i en EU-rättsakt. Kristdemokraterna anser att det är angeläget
            att göra klart att det finns ett behov av en operativ myndighet.
            Myndigheten måste kunna göra avvägningar mellan olika intressen
            och fatta beslut utifrån tillgänglig kunskap. Målsättningen bör
            vara att även Ryssland skall ingå i detta samarbete. En gemensam
            myndighet bör alltså skapas för Östersjöregionen. Denna myndighet
            skall ledas av en styrelse med representanter för alla länder
            i regionen och ha befogenhet att utfärda förordningar som skall
            gälla som juridiskt bindande i de ingående länderna. Sanktioner
            skall finnas för den som bryter mot reglerna. En av de första
            uppgifterna för myndigheten bör vara att kartlägga källorna till
            utsläppen av gifter i regionen. Sverige bör ta upp förhandlingar
            om att revidera Helsingforskommissionen i syfte att skapa en sådan
            myndighet. Detta bör ges regeringen till känna. Det kan också
            vara bra att ha i bakhuvudet att olika EU-länder berörs på olika
            sätt av havsmiljöfrågorna. De länder som inte har samma förhållanden
            som exempelvis Sverige kan av taktikskäl obstruera en hållbar
            gemensam EU-politik vad gäller havsmiljö och fiskeförvaltning.
            Det kan därför anses tveksamt om det går att få majoritet inom
            EU för bindande regler som styr upp en radikal marin strategi.
          </p>
          <p>
            2005/06:MJ2
          </p>
          <pb facs="riksdagen-motions-pdf/data/200506/mot_200506_MJ_2/mot_200506_MJ_2-0006.pdf"/>
          <p>
            2005/06:MJ2
          </p>
          <p>
            7 Effektivare myndighetssamordning och förvaltning
          </p>
          <p>
            Naturvårdsverket bör ha det övergripande ansvaret för havsmiljö.
            Men brukarna måste få ett större inflytande än vad de har med
            den hittills förda politiken. Havsmiljöarbetet bör bli allas ansvar.
          </p>
          <p>
            7.1 - EU:s vattendirektiv
          </p>
          <p>
            Vattendirektivet nämns mycket knapphändigt i skrivelsen. Vattendirektivets
            roll i regeringens strategi för havet är oklar, trots att dess
            regler kommer att få stor betydelse för det svenska havsmiljöarbetet.
            Enligt vattendirektivet krävs omfattande inventerings- och åtgärdsprogram.
            Skrivelsens förslag är inte tillräckliga i detta avseende. Det
            uppskattas att den allra största delen av föroreningarna i havet
            kommer med floderna som rinner ut i havet. Därför måste ett tydligt
            fokus sättas på arbetet med tillrinningsområdena. Därmed bör vattenmyndigheternas
            arbete och de kommande åtgärdsprogrammen enligt vattendirektivet
            spela en central roll i den svenska strategin för havsmiljön.
            Regeringen bör snarast återkomma till riksdagen med förslag om
            hur det fortsatta arbetet med vattendirektivet, inte minst åtgärdsprogrammen,
            skall ges en tillfredsställande finansiering. Det är viktigt att
            vattenmyndigheternas styrelser har en allsidig sammansättning.
            Regeringen skriver visserligen om lokalt deltagande och kontinuerlig
            dialog, men detta har inte tillämpats vid tillsättningen av vattendelegationerna.
            Av de totalt 27 ledamöter som regeringen utsett i de fem vattendistrikten
            är 21 representanter för länsstyrelserna, 4 från universiteten,
            1 från ett statligt bolag och 1 företrädare för näringssektorn.
            Således har utredarens förslag om en allsidig sammansättning i
            styrelserna inte följts vid förordnandet av vattendelegationerna.
            Endast i ett av vattendistrikten uppgår antalet ledamöter till
            nio och inte i något distrikt har ersättare utsetts. Man kan då
            undra om regeringen avser att komplettera vattendelegationerna
            genom att utse företrädare för näringsliv, kommuner, miljöorganisationer
            och enskilda. Vattendelegationernas sammansättning är viktig för
            att få en helhetssyn på alla aspekter av vattenanvändningen inom
            avrinningsområdet. Med tanke på att de nya myndigheterna är föranledda
            av ett EU-direktiv finns särskild anledning att skapa största
            möjliga legitimitet för vattenmyndigheterna och deras beslut.
            Vattendirektivets krav på tydlighet talar för att myndigheterna
            skall ha en självständig ställning, vilket bör föranleda att de
            inte enbart skall styras av länsstyrelsepersonal. Det är märkligt
            att vattenmyndigheterna inte nämns bland de myndigheter som räknas
            upp på sidan 27 i skrivelsen. Inte heller nämns länsstyrelserna,
            som har en viktig roll. Det är angeläget att vattenmyndigheterna
            och länsstyrelserna finns med som viktiga aktörer i myndigheternas
            samlade havsmiljöarbete. Detta bör ges regeringen till känna.
          </p>
          <pb facs="riksdagen-motions-pdf/data/200506/mot_200506_MJ_2/mot_200506_MJ_2-0007.pdf"/>
          <p>
            7.2 Senkommen insikt
          </p>
          <p>
            Efter elva års styre inser den socialdemokratiska regeringen
            att en samordnad planering och förvaltning av de svenska havsområdena
            bör åstadkommas. Emellertid anser man att detta måste utredas
            närmare (som vanligt?). Det är bra med ökat deltagande av berörda
            intressenter i planerings- och beslutsprocesserna. Men det bör
            återigen betonas att nyttjare och andra intressenter måste komma
            in tidigare och delta i utformandet av en gemensam problemformulering.
          </p>
          <p>
            8 Kunskapsuppbyggnad 8.1 Tillförlitlig kunskap om populationer
          </p>
          <p>
            ICES forskningsresultat måste kvalitetssäkras så att dess rekommendationer
            inte kan ifrågasättas. Arbetet med modeller för fiskebeståndens
            storlek och utveckling är därför angeläget. Regeringen skriver
            att bestånden av tumlare har minskat på grund av miljöförhållandena
            och som en följd av att de utgör bifångster inom fisket. Den vetenskapliga
            grunden för detta är dock klen. Sedan 1996 har endast en död tumlare
            rapporterats fångad som bifångst.
          </p>
          <p>
            8.2 Inspire
          </p>
          <p>
            Inom EU pågår arbetet med Inspire, som är en gemensam infrastruktur
            för geografisk information inom gemenskapen. Vinsterna med Inspire
            är av långsiktig karaktär. På miljösidan finns stora vinster med
            att effektivisera dataflödena. Att det görs med Inspire underlättar
            bl.a. övervakningen av fartyg. Regeringen har en alltför passiv
            hållning till Inspire. Det behövs en strategi för implementering
            av Inspiredirektivet, när det antas. Ansvarsfrågan måste förtydligas
            då Inspire berör många olika områden. För att åstadkomma de vinster
            som ovannämnda direktiv syftar till fordras en tydlig ledning
            och styrning från riksdag och regering. Resursfrågan är också
            i skrivandets stund olöst. Budgetpropsitionen för 2006 saknar
            överväganden om resursfördelning till implementeringsarbetet med
            Inspire. Sveriges regering måste inom EU inta en mer pådrivande
            roll när det gäller att utveckla Inspireinitiativet samt att nationellt
            informera och tillföra resurser för implementering av Inspire.
            Detta bör ges regeringen till känna.
          </p>
          <p>
            8.3 Forskning
          </p>
          <p>
            Regeringen har bestämt (prop. 2004/05:80) att Rådet för forsknings-
            och utvecklingssamarbete inom EU skall avvecklas. I stället inrättas
            ett sekretariat
          </p>
          <p>
            2005/06:MJ2
          </p>
          <pb facs="riksdagen-motions-pdf/data/200506/mot_200506_MJ_2/mot_200506_MJ_2-0008.pdf"/>
          <p>
            2005/06:MJ2
          </p>
          <p>
            för verksamheten knutet till Vinnova. Detta innebär att den nödvändiga
            bredden i bedömningen av forskningssatsningarna minskar. Kristdemokraterna
            anser att Sverige bör delta i att utveckla europeiska forskningsråd
            med uppgift att fördela en betydande del av forskningspengarna
            på europeisk nivå. Därigenom kan resurser samlas för att bedriva
            avancerad forskning på så komplexa områden som havets ekosystem.
            I forskningsråden skall representanter för forskarsamhället ha
            det avgörande inflytandet. Prioriteringar bör genomföras så att
            EU:s forskningsresurser satsas på stora flernationella projekt,
            som är svåra att finansiera för ett enskilt land. Detta bör ges
            regeringen till känna.
          </p>
          <p>
            9 Bevarande och hållbart nyttjande
          </p>
          <p>
            Som bekant sammanfaller ofta nyttjandeintresset med bevarandeintresset
            när det gäller förvaltningen av de marina naturresurserna. För
            att på bästa sätt ta vara på möjliga synergier krävs upparbetade
            former för samråd och involvering av olika intressenter och brukare.
          </p>
          <p>
            9.1 Hållbart fiske
          </p>
          <p>
            Regeringen lyfter fram problemet med utkast av bifångster av
            fisk. Tyvärr har man ingen bra idé om hur problemet skall lösas.
            Det behövs en reformering av kvotsystemet så att incitamenten
            att kasta fisk i havet försvinner. För att inte överskrida sina
            kvoter tvingas kustfiskarna därför att kasta stora mängder död
            fisk av fel arttillhörighet tillbaka i havet. Detta är ett slöseri
            med fiskeresurserna. Samma förhållanden gäller inom hela EU. Även
            om syftet med kvotsystem är att bevara arter kommer, om inget
            görs åt det beskrivna resursslöseriet, en snabbare utarmning av
            havets resurser att ske. Det är svårt att se hur ett förbud mot
            dumpning av fisk i havet skall kunna upprätthållas inom nuvarande
            kvotsystem. Kristdemokraterna föreslår att reglerna ändras så
            att de artspecifika kvoterna för kustfisket avskaffas och att
            fiskarna i stället med selektiva redskap kan fiska ett begränsat
            antal dagar och få landa för försäljning det som kommer i trålen.
            Det totala antalet tilldelade fiskedagar får ej överskrida vad
            fiskbestånden långsiktigt kan tåla eller den sammanlagda kvot
            som Sverige erhållit för respektive art. Erfarenheter från liknande
            system i exempelvis Danmark bör tas till vara. Även på Färöarna
            fiskar man enligt denna modell, och det har slagit mycket väl
            ut. Tidigare förde fiskarna där endast iland de största fiskar
            som de fick upp; numera tar de i land allt de får i trålen och
            begränsningen ligger i stället i antal dagar till havs. Selektiva
            redskap skall naturligtvis användas i största möjliga utsträckning.
            Fiskenäringens delaktighet i förvaltningen måste ta sig konkreta
            former och näringens företrädare måste få ett faktiskt inflytande
            över hur kvoter och
          </p>
          <pb facs="riksdagen-motions-pdf/data/200506/mot_200506_MJ_2/mot_200506_MJ_2-0009.pdf"/>
          <p>
            ransoner fördelas. Former för lokal förvaltning bör utvecklas
            där näringens företrädare har en stark ställning. Arbetet med
            «miljömärkning av fisk, som = lyfts fram av Havsmiljökommissionen,
            berörs inte i skrivelsen. Det är beklagligt eftersom konsumenterna
            har en viktig roll i allt miljöarbete. Fiskeriverket, fiskerinäringen
            och Krav driver ett projekt kring miljömärkning av fisk. Miljömärkta
            räkor produceras nu på flera ställen i Sverige. Regeringen bör
            &lt; aktivt medverka = till att ett fungerande miljömärkningssystem
            för fisk etableras. Detta bör ges regeringen till känna.
          </p>
          <p>
            9.1.1 Kompletterande arbetsuppgifter för yrkesfiskare
          </p>
          <p>
            Vid tillfälliga avbrott i fisket borde yrkesfiskare erbjudas
            möjlighet att dragga upp s.k. spökgarn, liksom att utföra provfiske
            och delta i miljövårdsinsatser. De har förutom båtar såväl utrustning
            och kunskap som den erfarenhet som krävs för detta. Fiskarna har
            i dag möjlighet att fiska upp dessa garn mot ekonomisk ersättning
            som kommer dels från staten, dels från EU:s strukturfonder. Regeringen
            anser att detta bör utredas ytterligare. Kristdemokraterna anser
            i stället att dessa planer genast bör sättas i verket.
          </p>
          <p>
            9.2. Hållbar sjöfart
          </p>
          <p>
            Regeringen skriver att risken för oljeutsläpp vid fartygsolyckor
            är det mest påtagliga hotet mot de svenska haven. Då kan man tycka
            att detta borde prioriteras tydligare. Åtgärder som genast bör
            verkställas är krav på lotsplikt i Bornholmsgattet och att all
            fartygstrafik flyttas söder och öster om Hoburgs bank. Detta bör
            ges regeringen till känna. Det är beklagligt att regeringen valt
            en minimalistisk väg när det gäller tolkningen av vilka krav som
            kan ställas i samband med en PSSA-ansökan. Sålunda har man hävdat
            att åtgärder avseende krav på fartygskonstruktion, besättningars
            utbildning och ekonomiskt ansvar för skador inte varit förenliga
            med vad som kan innefattas i PSSA-anknutna skyddsåtgärder. Därigenom
            kom sådana krav att saknas i den ansökan som Sverige och de andra
            östersjöländerna (utom Ryssland) skickade in. I stället anser
            man i skrivelsen att ytterligare åtgärder skall komplettera PSSA-definitionen
            senare. En sådan minimalistisk tolkning är beklaglig och inte
            oomstridd. Ett annat exempel på bristande prioritering av skyddet
            mot oljeutsläpp är det faktum att regeringen ännu inte på ett
            tillfredsställande sätt klarat av att inrätta det system av nödhamnar
            som EU beslutat om (direktiv 2002/59/EG). Det handlar om att peka
            ut platser dit havererade fartyg kan bärgas för att förhindra
            att exempelvis en last av olja rinner ut i havet och sprider sig
            längs en större kuststräcka. Riksdagen bör tillkännage för regeringen
            som sin mening att lämpliga nödhamnar längs Sveriges kuster skall
            anges i enlighet med vad man kommit överens om inom EU. Sverige
            bör inom Helcom och EU driva frågor om gemensam katastrofberedskap
            vid fartygsolyckor. Fartyg för räddningsinsatser och
          </p>
          <p>
            2005/06:MJ2
          </p>
          <pb facs="riksdagen-motions-pdf/data/200506/mot_200506_MJ_2/mot_200506_MJ_2-0010.pdf"/>
          <p>
            2005/06:MJ2
          </p>
          <p>
            10
          </p>
          <p>
            oljesanering måste snabbt kunna vara på plats från flera länder
            om en större olycka skulle inträffa. Detta bör ges regeringen
            till känna.
          </p>
          <p>
            9.3 Utfasning av miljöfarliga motorer
          </p>
          <p>
            Regeringen skriver att man skall utarbeta en strategi för hur
            informationen om båtmotorers miljöegenskaper skall förbättras
            och hur stimulera utbyte av mindre miljövänliga motorer som är
            i bruk. Kristdemokraterna anser att det inte är ytterligare utredning
            som i första hand krävs utan snarare direkta åtgärder. I Sverige
            finns 600 000 fritidsbåtar med utombordsmotorer. Många av dessa
            är tvåtaktsmotorer, där 20-30 26 av bränslet släpps ut oförbränt
            med avgaserna. Årligen släpps ca 14 000 ton polyaromatiska kolväten
            (PAH) ut från tvåtaktsmotorer i fritidsbåtar. PAH har sannolikt
            en skadlig effekt på fiskbestånden. Kristdemokraterna förordar
            därför att en skrotningspremie för äldre tvåtaktsmotorer skall
            finnas. Alkylatbensin minskar utsläppen av kolväten med 85-90
            246 och utsläppen av kväveoxid med 30-60 96. Det är bra att skatten
            på alkylatbensin som används i båtmotorer är lägre än annan bensin.
            När det gäller en eventuell ändring av alkylatspecifikationerna
            bör miljö, säkerhet och hälsa prioriteras i första hand innan
            man gräver ner sig i ytterligare utredningar om EG:s regelverk.
            Det kan också nämnas att fr.o.m. 2005 omfattas utombordsmotorerna
            av EU:s ”fritidsbåtsdirektiv”, som ställer krav på begränsningar
            av avgaser och buller. Detta måste också beaktas vid val av utformning
            av skatter och regler för fritidsbåtar och deras bränslen. Sedan
            1989 arbetar Nordiska ministerrådet med frivillig och positiv
            miljömärkning i Norden. Syftet är att stimulera en produktutveckling
            som tar hänsyn till miljön. De kriterier som skall gälla fastslås
            efter bedömning av miljöbelastningen under produkternas hela livscykel.
            I Sverige är det SIS Miljömärkning AB som arbetar med att miljömärka
            (Svanenmärkning) olika produkter. SIS har, sedan år 1997, kriterier
            och licenser för gräsklippare. Kriterier finns också för arbetsmaskiner
            för park och trädgård samt utombordsmotorer. För närvarande är
            det endast för gräsklippare som några företag har beviljats licens
            för Svanenmärkning. År 2004 var endast 6—7 96 av de sålda gräsklipparna
            miljömärkta. (Källor: SIS Miljömärkning, konsult och branschservice,
            Klippo.) De knappa resultaten visar på att det finns ett behov
            av en skärpt lagstiftning mot tvåtaktsmotorer. Ett införande av
            en skrotningspremie för äldre båtmotorer och gräsklippare skulle
            vara en effektiv miljöförbättrande åtgärd som på kort tid miljömässigt
            skulle löna sig.
          </p>
          <pb facs="riksdagen-motions-pdf/data/200506/mot_200506_MJ_2/mot_200506_MJ_2-0011.pdf"/>
          <p>
            10 Havsbaserad energiproduktion
          </p>
          <p>
            10.1 Vindkraft
          </p>
          <p>
            Mycket talar för att utbyggnaden av den havsbaserade vindkraften
            bör fortsätta. Olyckligtvis är de grunda havsområden som är mest
            lämpade för vindkraftverk samtidigt värdefulla områden för fiskbestånden.
            De områden där vindkraftverk kan byggas med minimal påverkan på
            miljö och fiske bör därför kartläggas och klassas som riksintressen
            för vindkraftsproduktion. Förutsättningarna för vindkraftproduktion
            inom olika områden har utretts av olika myndigheter och Energimyndigheten
            har upprättat en karta över områden som bedöms vara av riksintresse
            för vindkraft. Kristdemokraterna anser att man bör sträva efter
            att bygga vindkraftverken på platser där så få människor som möjligt
            kan bli störda. Den nya generationens vindkraftverk med effekter
            på 3-5 MW kan placeras upp till tio mil utanför kusten, utom synhåll
            från land. Tyvärr är de ekonomiska incitamenten i den svenska
            energipolitiken sådana att någon vindkraftsutbyggnad i större
            skala knappast kommer till stånd. Annat är det i Danmark, som
            nu är världsledande inom vindkraftsindustrin.
          </p>
          <p>
            10.2 Vågkraft
          </p>
          <p>
            Vågkraften nämns bara i förbigående i regeringens skrivelse,
            trots att denna energikälla har stor potential. Det finns flera
            olika koncept när det gäller vågkraftverk. Vissa kan ha mycket
            begränsad miljöpåverkan eftersom det endast är en del av en boj
            som sticker upp ovanför vattenytan. Själva generatorn kan då stå
            på sådant djup att få miljökonsekvenser förväntas. I dag pågår
            forskning kring bojarnas utformning i samråd mellan teknik och
            ekologi för att fåglar och fiskar skall påverkas minimalt. Även
            när det gäller påverkan och åtgärder mot påväxt på anläggningarna
            pågår forskning. Det finns också koncept med stora flytande anläggningar
            vid havsytan och fasta anläggningar vid kusten. Det vore angeläget
            att en kartläggning genomfördes för att kartlägga områden av riksintresse
            för vågkraft. Detta bör ges regeringen till känna.
          </p>
          <p>
            11 Ingen övergödning
          </p>
          <p>
            Havsmiljökommissionen föreslog att odlingen av fånggrödor skall
            permanentas till att omfatta 100 000 ha. Även arealen åkermark
            som vårbearbetas i stället för höstbearbetas föreslogs permanentas
            till att omfatta 100 000 ha. I dag odlas fånggrödor på ca 185
            000 ha, varav 76 000 ha även vårbearbetas. Dessutom &lt;vårbearbetas
            (utan fånggrödor) 17000 ha.
          </p>
          <p>
            2005/06:MJ2
          </p>
          <p>
            11
          </p>
          <pb facs="riksdagen-motions-pdf/data/200506/mot_200506_MJ_2/mot_200506_MJ_2-0012.pdf"/>
          <p>
            2005/06:MJ2
          </p>
          <p>
            12
          </p>
          <p>
            Miljöersättning för odling av fånggrödor är 900 kr/ha och för
            vårbearbetning 400 kr/ha. De båda miljöersättningarna kan kombineras.
            Tillsammans beräknas dessa åtgärder medföra att kväveläckaget
            minskar med 1 800-2 100 ton per år (källa: Jordbruksverkets rapport
            2005:14b). Det är viktigt att LBU-programmet ger ordentligt utrymme
            för stöd till fånggrödor i kantzoner, samt vårbearbetning i stället
            för höstbearbetning. Sverige bör också ställa upp med maximal
            nationell medfinansiering till sådana åtgärder. Vidare föreslog
            Havsmiljökommissionen att spridning av flytgödsel från djuren
            på hösten till höstsäd skall minskas. Arbete med att minska användningen
            av flytgödsel pågår inom ramen för den rådgivning som Jordbruksverket
            ger, men inga myndighetsföreskrifter har tagits fram. Bland forskare
            råder delade meningar om flytgödslets effekter. Frågan bör analyseras
            närmare — det är fem år sedan Jordbruksverkets senast studerade
            detta. Utsläppen av kväveoxider till luften från fartygens motorer
            bidrar till övergödningen då kvävet faller ner i havet genom regn.
            Kväveoxiderna är inte bara skadliga i sig, de påverkar också bildningen
            av marknära ozon. Gasen skadar människors hälsa och har även negativa
            effekter på skog och annan växtlighet. Dessutom är det en växthusgas.
            I Sverige är kväveutsläppen från sjöfarten mindre än på många
            andra håll, tack vare miljödifferentierade farleds- och hamnavgifter.
          </p>
          <p>
            12 Hav utan gifter 12.1 Läkemedel
          </p>
          <p>
            Skrivelsen är för vag när det gäller utsläpp av läkemedelsrester.
            Det behövs kraftfulla forsknings- och åtgärdsprogram. Ytterligare
            utredningsuppdrag är knappast lösningen. Vi vet att läkemedlen
            är ett stort miljöproblem som ger negativa effekter på både människor
            och djur. Apoteket har nu ingått en frivillig överenskommelse
            med kommunerna om att ta emot överblivna läkemedel och kanyler.
            Detta är ett positivt steg i rätt riktning. Information borde
            gå ut i större i omfattning, t.ex. måste Apoteket bättre informera
            om läkemedlen ur ett miljöperspektiv och att Apoteket tar hand
            om överblivna läkemedel. Det borde även finnas information i FASS
            om detta. I dagsläget är denna information mycket knapphändig.
            Det behövs omedelbara åtgärder för att förbättra informationen
            till allmänheten. Regeringen bör återkomma med en konkret strategi
            för att ta hand om läkemedelsrester, byggd på tillgänglig kunskap.
            Det är beklagligt att läkemedel över huvud taget inte nämns i
            miljöbalken och att läkemedel inte heller kommer att omfattas
            av reglerna i Reach. Sverige bör också verka för att samma regler
            skall gälla inom EU för läkemedel som för de kemikalier som omfattas
            av Reach.
          </p>
          <pb facs="riksdagen-motions-pdf/data/200506/mot_200506_MJ_2/mot_200506_MJ_2-0013.pdf"/>
          <p>
            12.2 Reach
          </p>
          <p>
            Skrivelsen fäster stora förhoppningar vid EU:s kemikaliepolitik
            Reach. Utvecklingen av EU-institutionernas arbete med Reach de
            senaste åren ger dock anledning att befara att Reachprojektet
            blir otillräckligt för att på ett acceptabelt sätt hantera problemen
            med gifter i miljön. Det behövs en beredskap för hur arbetet med
            gemensamma åtgärder mot giftspridning i havet skall gå vidare
            när Reach befunnits svika de förhoppningar som tidigare knutits
            till detta EU-initiativ. Europaparlamentets första behandling
            av Reach har inletts denna höst. Parlamentets utskott för inre
            marknad och utskottet för konkurrens har urvattnat förslaget ytterligare.
            Till yttermera visso har kommissionen i slutet av september överrumplande
            kommit med nya förslag på ytterligare försämringar. Kommissionens
            förslag innebär bl.a. nya drastiskt sänkta datakrav för lågvolymämnen
            och nya omfattande möjligheter till undantag från datakraven för
            ämnen över 10 ton per år, inklusive OECD:s datakrav för högvolymämnen.
            I oktober kommer Reach att behandlas i ministerråden för miljö
            och näringsliv. I november väntas Europaparlamentet hålla en omröstning
            om förslaget. Kristdemokraterna vill understryka vikten av att
            från svensk sida agera såväl i Europaparlamentet som i ministerrådet.
            Det gäller både att motsätta sig de försämringar som gjorts sedan
            remissomgången och att verka för de förbättringar som det sedan
            lång tid finns politisk enighet om i Sverige.
          </p>
          <p>
            Stockholm den 28 september 2005
          </p>
          <p>
            Sven Gunnar Persson (kd)
          </p>
          <p>
            Björn von der Esch (kd) Dan Kihlström (kd) Ragnwi Marcelind (kd)
            Johnny Gylling (kd) Annelie Enochson (kd) Lars Gustafsson (kd)
            Tuve Skånberg (kd)
          </p>
          <p>
            2005/06:MJ2
          </p>
          <p>
            13
          </p>
        </div>
      </div>
    </body>
  </text>
</TEI>
