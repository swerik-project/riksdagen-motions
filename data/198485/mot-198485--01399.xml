<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--01399">
  <teiHeader>
    <fileDesc>
      <titleStmt>
        <title>Utbyggnad av fritidsområden i Malmöhus län</title>
        <author>John Johnsson och Nils Svensson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utbyggnad av fritidsområden i Malmöhus län</title>
          <idno type="rdwebb">G8021399</idno>
          <rs type="number">1399</rs>
          <ref type="dokument_url_text">http://data.riksdagen.se/dokument/G8021399/text</ref>
          <ref type="dokument_url_html">http://data.riksdagen.se/dokument/G8021399</ref>
          <ref type="dokumentstatus_url_xml">http://data.riksdagen.se/dokumentstatus/G8021399</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PEJ1DBMnG7sGMU8qh8QjnF</idno>
            <name>JOHN JOHNSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-R3nsRJhzB7y5cdtqNqb47Q</idno>
            <name>NILS T. SVENSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-oKnq1z9GHfFeygGrgj7V5" type="signed"/>
        <correspContext corresp="i-oKnq1z9GHfFeygGrgj7V5">
          <note type="signatory" corresp="i-PEJ1DBMnG7sGMU8qh8QjnF"/>
          <note type="signatory" corresp="i-R3nsRJhzB7y5cdtqNqb47Q"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__1399/mot_198485__1399-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1984/85:1399
          </p>
          <p>
            John Johnsson och Nils Svensson Utbyggnad av fritidsområden i
            Malmöhus län
          </p>
          <p>
            Samhällsplanering och samhällsbyggande skall präglas av en ekologisk
            grundsyn. Detta uttrycks bl. a. tydligt i förslaget till lag om
            hushållning med naturresurser. Vi skall eftersträva långsiktig
            uthållighet i vår försörj- ning och värna om natur- och kulturvärden.
            Vi skall forma ett framtida samhälle genom väl genomtänkta insatser
            nu. Nationens mark- och vatten- resurser med vår kulturella påverkan
            är basen för vårt framtida välstånd. De bildar också grunden för
            rekreationssektorn, en av de sektorer som har störst utvecklingspotential.
            Intresset har förskjutits under senare år från tätortsanknuten
            idrottslig rekreation mot en bred inriktning på rekreation i ”skog
            och mark”. Både ekonomiska och sociala skäl talar för att denna
            förskjutning kommer att förstärkas framöver. Samtidigt ökar kraven
            på närhet till rekreationsom- råden. Man skall kunna nå ”skog
            och mark” för rekreation även under del av dagen. Utöver närhetskravet
            växer också behovet av att kunna uppleva vad varierande natur-
            och kulturtyper har att erbjuda. Intresset för att få kunskaper
            förmedlade vid besöken växer också mycket snabbt. Den enor- ma
            kunskapsmängd som förmedlas genom TV och andra massmedier måste
            följas upp i verkligheten för att göra bestående nytta. Vi anser
            att ett långsiktigt mål för rekreationen inom ramen för en ekologisk
            grundsyn inrymmer de krav som skisseras ovan. Principen bör vara
            att praktiskt taget alla miljöer har värde för rekreationen om
            de uppfyller närhetskravet, kravet på omväxling och kravet på
            kunskapsför- medling. Vi anser vidare att samtliga krav bör vara
            uppfyllda för att rekreationssektorn skall kunna utvecklas. I
            storstadsområdena med sina stora befolkningskoncentrationer och
            sina förhållandevis små marktillgångar är svårigheterna att uppfylla
            kra- ven stora. I Skånes storstadsområde är förhållandena extremt
            besvärliga jämfört med andra delar av landet. Regionens geografiska
            uppbyggnad med tätorterna kringgärdade av jordbruksmark gör det
            svårt att uppfylla ett närhetskrav för naturupplevelser. Bristande
            tillgänglighet gör det också svårt att uppfylla krav på omväxling.
            Inom Romeleås- och sjölandskapskommittén, RÅSK, arbetar man för
            att öka tillgängligheten till attraktiva och lämpliga natur- och
            kulturområ- den inom det sydskånska ås- och sjölandskapet. I samarbete
            med M-läns landsting utvecklar kommittén ett strövområde där också
            kunskapsför- medling är en väsentlig arbetsuppgift. Bl. a. annat
            har man inrättat lokaler och andra förutsättningar för naturskoleverksamhet.
          </p>
          <p>
            1 Riksdagen 1984/85. 3 saml. Nr 1399— 1407
          </p>
          <p>
            Mot. 1984/85 1399 — 1407
          </p>
          <pb facs="riksdagen-motions-pdf/data/198485/mot_198485__1399/mot_198485__1399-002.pdf"/>
          <p>
            Mot. 1984/85:1399 2
          </p>
          <p>
            Genom utredningar i RÅSK och i de praktiska försöken på M-läns
            landstingsägda marker har man visat att utvecklingen kan ske utan
            menlig inverkan på den rationella driften av skogs- och jordbruk.
            Inom sydvästra Skåne arbetar man för att komplettera jordbruksland-
            skapet med läplanteringar och andra komplement för att göra det
            möjligt till ett samutnyttjande av jordbruksmark för jordbruk
            och rekreation. Man arbetar också med kusten för att utveckla
            möjligheter till bad och andra kustbaserade aktiviteter. Projekten
            har avancerat långt, och i delar har man lyckats också med ett
            genomförande. I flera av projekten har man stött på problem av
            delvis gemensam art. Dessa karakteriseras av att rekreationssektorn
            har en så splittrad organisation. Många parter är inblandade och
            samordningen mellan dessa är i allmänhet dålig. Möjligheterna
            för invånarna i sydvästra Skåne att nå omväxlande och rika naturmiljöer
            är som tidigare nämnts begränsade. Av denna anledning har Stiftelsen
            för fritidsområden i Skåne initierat ett projekt som på idé- och
            planeringsstadiet är inriktat på att utveckla ett område, Järavallsom-
            rådet, så att det bättre svarar mot rekreationssektorns krav.
            Avsikten är att skapa ett sjölandskap som innehåller rika och
            omväxlande naturmiljöer på land och i vatten. För att uppnå detta
            krävs omfattande och detaljerade planer för hur sjöarna skall
            utformas, hur anslutande och angränsande landformer skall se ut,
            vilka djur och växter som skall planteras in, hur vattenkvaliteten
            kan påverkas och kontrolleras, hur de inplanterade arter- na attraherar
            insekter och andra djur, hur växtvalet påverkar möjligheter- na
            till nyttjande, med andra ord: Hur kan man bestämma och beräkna
            effekterna av olika åtgärder när det gäller aktiv mark- och vattenskötsel
            i kombination med inplantering av växter och djur på land och
            i vatten? Hur blir växelspelet mellan inplanterade arter och spontant
            etablerade? Hur fungerar de valda arterna ur rekreationssynvinkel?
            Hur långlivad blir den miljö man skapar på ”konstgjord” väg? Osv.
            Kunskapen om dessa frågor är splittrad på många händer, och forskning-
            en om hur man bygger upp dessa komplexa miljöer med specifika
            krav på flora och fauna är dåligt utvecklad. Vi har under lång
            tid vant oss vid att markskötsel och markutnyttjande med strikt
            ekonomisk inriktning som bieffekt givit oss natursköna områden
            med stort rekreationsvärde. Vi har däremot inte byggt upp någon
            motsvarande tradition att forma områden där huvudsaken varit att
            forma områden med en komplex miljö väl läm- pad för rekreation.
            Det är hög tid att man uppmärksammar detta och initierar och stimulerar
            forskning och storskaliga försök för att samla befintlig kunskap
            och skaffa erfarenheter om hur man bygger upp kom- plexa naturmiljöer
            på land och i vatten. Det är rimligt att detta arbete koncentreras
            till sydvästra Skåne där markbristen är som störst och där man
            på idé- och planeringsstadiet har flera intressanta projekt. I
            arbetet med att rusta upp den kunskapsförmedlande delen har M-läns
          </p>
          <pb facs="riksdagen-motions-pdf/data/198485/mot_198485__1399/mot_198485__1399-003.pdf"/>
          <p>
            Mot. 1984/85:1399 3
          </p>
          <p>
            landsting och RÅSK bl. a. skapat förutsättningar för naturskoleverksam-
            het på strövområdet Snogeholm. Lokaler har ställts i ordning,
            och man har också börjat ta fram läromedel och pedagogiska guider
            anpassade till skolans krav och till vad strövområdet har att
            erbjuda. Det statliga ansvaret för naturskolan är ännu ganska
            oklart. Lokalutvecklingen tar naturvårds- verket ett visst ansvar
            för medan den pedagogiska delen borde åvila skolöverstyrelsen.
            Det vore rimligt att naturskolorna kunde använda sig av SÖ som
            samarbetspartner och delfinansiär i utvecklandet av pedagogiska
            hjälpmedel för naturskoleutbildningen. Färdiga skisser till hur
            detta sam- arbete skulle kunna utformas finns redan hos RÅSK.
            Med hänvisning till vad ovan anförts hemställs 1. att riksdagen
            hos regeringen begär att uppbyggnad och utveck- ling av naturområden
            för turism och rekreation blir föremål för forskning och att Malmöhus
            län blir försöksområde, 2. att riksdagen ger regeringen till känna
            vad som i motionen anförts om att utveckla den pedagogiska delen
            i naturskolan.
          </p>
          <p>
            Stockholm den 24 januari 1985
          </p>
          <p>
            JOHN JOHNSSON (s) NILS T. SVENSSON (s)
          </p>
        </div>
      </div>
    </body>
  </text>
</TEI>
