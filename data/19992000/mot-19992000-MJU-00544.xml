<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-19992000-MJU-00544">
  <teiHeader>
    <fileDesc>
      <titleStmt>
        <title>Djurskyddstillsynen</title>
        <author corresp="i-PvJTHCyJiaxUeJhG5osdHg i-5XfRsyaqsbNGGG3spKFVTH i-PvJTHCyJiaxUeJhG5osdHg i-5XfRsyaqsbNGGG3spKFVTH">av Gudrun Lindvall och Gunnar Goude (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Djurskyddstillsynen</title>
          <idno type="rdwebb">GN02MJ544</idno>
          <rs type="number">MJ544</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GN02MJ544/text</ref>
          <ref type="dokument_url_html">http://data.riksdagen.se/dokument/GN02MJ544</ref>
          <ref type="dokumentstatus_url_xml">http://data.riksdagen.se/dokumentstatus/GN02MJ544</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PvJTHCyJiaxUeJhG5osdHg</idno>
            <name>Gudrun Lindvall</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-5XfRsyaqsbNGGG3spKFVTH</idno>
            <name>Gunnar Goude</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-PvJTHCyJiaxUeJhG5osdHg</idno>
            <name>Gudrun Lindvall</name>
            <state type="partyAffiliation" ref="Q213451">
              <desc>mp</desc>
            </state>
          </person>
          <person gender="man">
            <idno>i-5XfRsyaqsbNGGG3spKFVTH</idno>
            <name>Gunnar Goude</name>
            <state type="partyAffiliation" ref="Q213451">
              <desc>mp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WG9ZDexTEz8AvG9MCTRacK" type="signed"/>
        <correspContext corresp="i-WG9ZDexTEz8AvG9MCTRacK">
          <note type="signatory" corresp="i-PvJTHCyJiaxUeJhG5osdHg"/>
          <note type="signatory" corresp="i-5XfRsyaqsbNGGG3spKFVTH"/>
          <note type="signatory" corresp="i-PvJTHCyJiaxUeJhG5osdHg"/>
          <note type="signatory" corresp="i-5XfRsyaqsbNGGG3spKFVTH"/>
        </correspContext>
        <correspAction xml:id="i-3fZELze6TCQDe7zq1xHcpJ" type="referral">
          <date when="1999-10-12"/>
        </correspAction>
        <correspAction xml:id="i-H5oxs9FtqeskGVx622DpiN" type="dismissal">
          <date when="1999-10-12"/>
        </correspAction>
        <correspAction xml:id="i-6X6UxJg8PFDPr54yjgaJaZ" type="submission">
          <date when="1999-10-05"/>
        </correspAction>
        <correspAction xml:id="i-mcfg1xydTrR4D3i3G2kQz" type="referral">
          <date when="1999-10-12"/>
        </correspAction>
        <correspAction xml:id="i-Tz7s89fS2ZtUu4p6kaD23Q" type="dismissal">
          <date when="1999-10-12"/>
        </correspAction>
        <correspAction xml:id="i-9sRNk584jtEAtBqZ6pToq4" type="submission">
          <date when="1999-10-05"/>
        </correspAction>
        <correspAction xml:id="i-DppBasuS8uKj51GySukCVE" type="assigned"/>
        <correspContext corresp="i-DppBasuS8uKj51GySukCVE">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0544/mot_199900_MJ_0544-0001.pdf"/>
      <div xml:id="i-5da2ncx2LEkP4wskXZtrsY" type="motHeader">
        <div xml:id="i-BANtcwtEW3dfq9Pg45A2Vy" type="motTitle"/>
        <div xml:id="i-MVwn6Kmswkk2a3B6kpH7xo" type="motSubmissionInfo"/>
      </div>
      <div xml:id="i-DqCDhmUNjMmZS4DYrNT4Hy" type="motBody">
        <div xml:id="i-L8J5xmW3UuQrzSWT44YCAZ">
          <p xml:id="i-7WWLSEcvFHcphHU1T7dE4X">
            1999/2000 mnr: MJ544 pnr: mp525
          </p>
          <p xml:id="i-FMkzPfR1hEvt6NKKNfXHX9">
            Motion till riksdagen 1999/2000:MJ544
          </p>
          <p xml:id="i-UjiVP1bC5hWmMi1LTERw5">
            av Gudrun Lindvall och Gunnar Goude (mp)
          </p>
          <p xml:id="i-PrsprUDtGN2RBfrtNXhW4t">
            Djurskyddstillsynen
          </p>
          <p xml:id="i-PQKHwvj3KVruGvHQMVi6i4">
            Inledning
          </p>
          <p xml:id="i-V1yMwX36tDbXVLUFCvo8iT">
            Det diskuteras om djurskyddstillsynen ska ligga kvar på kommunerna
            eller inte. En del anser att länsstyrelserna skulle kunna sköta
            tillsynen bättre. Miljöpartiet delar inte den uppfattningen. Skälen
            till det är flera.
          </p>
          <p xml:id="i-Sr9HzijKbAqJ5WNPWnEd3Q">
            Djurskyddslagen inte bättre än sin tillämpning
          </p>
          <p xml:id="i-4GAg5GhvUnAPArKLdwBrU3">
            Djurskyddslagen kom 1988 och ansågs då vara ytterst radikal.
            Genom åren har det framförts kritik därför att vissa radikala
            paragrafer som $ 4, som säger att djur ska ges möjlighet till
            naturliga beteenden, inte fått genomslag och därmed inte gällt
            alla djur. Ett onödigt debatterande om vad som är naturliga beteenden
            har gjort många djurvänner besvikna. Tillsynen är viktig för efterlevnaden.
            Den ligger på kommunerna och det kan konstateras att kvaliten
            på tillsynen varierar. I många kommuner fungerar det utmärkt —
            i det tysta. En bra tillsyn märks nämligen inte så mycket. Där
            finns förtroendet mellan inspektörer och lantbrukare och problem
            löses innan de uppstår. Det är dock ovedersägligt så att dribblandet
            med var tillsynen ska vara har gjort att man inte satsar. Alla
            som vet hur ekonomin ser ut i många kommuner kan förstå det.
          </p>
          <p xml:id="i-NZeLDv84ekWyPZ8xEAp6ct">
            Åtgärder i miljöbalken
          </p>
          <p xml:id="i-UcFGyYDDc3jDBP5XeLwsuX">
            När lag (1979:425) om skötsel av jordbruksmark kom valde man
            att lägga tillsynen på länsstyrelsen. Skötsellagen, som den kallas,
            reglerar bland annat gödselhanteringen. Samtidigt har tillsynen
            över miljöskyddslagen och djurskyddslagen legat på kommunerna.
            Det här har inte fungerat i praktiken. I ambitiösa kommuner har
            det varit mycket frustrerande att inte kunna nyttja skötsellagen
            för att komma till rätta med problem med dålig gödselhantering.
            Länsstyrelsen har inte hunnit med, det är långt till gårdarna
            i hela länet, man har inte lokalkännedom och råkar aldrig bara
            passera förbi. Trots upprepade påstötningar finns det uppenbara
            brott mot skötsellagen som inte åtgärdats. Vissa kommuner har
            försökt — och även lyckats — gå runt problemen genom att använda
            miljöskyddslagen istället.
          </p>
          <pb facs="riksdagen-motions-pdf/data/199900/mot_199900_MJ_0544/mot_199900_MJ_0544-0002.pdf"/>
          <p xml:id="i-HNBtmZMo66PkuyptM3CWqb">
            I samarbetet om miljöbalken kom detta problem att diskuteras.
            Flera Mot. 1999/2000 länsstyrelser tryckte på och ville ha möjlighet
            att delegera tillsynen även över MJ544 gödselhantering mm till
            kommuner. Man menade att det vore bättre av flera skäl att samla
            tillsynen över lantbruket på en nivå. Ska man se över bekämpningsmedelsanvändning
            och djurskydd på gårdarna är det logiskt och spar resurser att
            samtidigt ha tillsyn över gödselhantering och annat som följer
            av skötsellagen. Numer sker tillsynen enligt miljöbalken och kommunen
            kan sköta all tillsyn över jordbruket. Det är rationellast så,
            man har lokalkännedomen i kommunen, bilåkandet kan minimeras och
            den personliga kontakten med lantbrukaren underlättar tillsynen.
            Att nu flytta djurskyddslagen till länsstyrelsen skulle slå sönder
            den här modellen. Erfarenheterna från tiden för miljöbalken måste
            beaktas. De var entydiga — all tillsyn över lantbruket bör ligga
            på samma tillsynsmyndighet och det bör vara kommunen.
          </p>
          <p xml:id="i-EaD8tWXUHs8WxuDfub7rXc">
            Tillsyn för djurens bästa
          </p>
          <p xml:id="i-RZDNTigTZLWRSr4Hjyb57h">
            För Miljöpartiet är djurskyddet mycket viktigt. Vi vill givetvis
            att tillsynen ska vara så bra som det bara är möjligt. Det gäller
            givetvis även organisationen Djurens Rätt (fd. Nordiska samfundet
            mot plågsamma djurförsök, NSMPD), som anser att tillsynen bör
            ligga kvar på kommunal nivå. Ett bra djurskydd syns inte i tidningen.
            Fungerar det ska inga svultna och sargade djur synas i lokalblaskan,
            inga polisingripanden ske och ingen nödslakttransport rulla från
            ladugårdar och stall. Har det gått så långt som till avlivning
            har djuren lidit och tillsynen skulle ha kunnat vara bättre. Men
            det gäller att upptäcka missförhållanden i tid. För att göra det
            krävs dels lokal kunskap — man ska veta var man ska titta en gång
            extra — men också att man kikar på djuren lite då man passerar
            eller kontrollerar gödsel- eller bekämpningsmedelshantering. Den
            här typen av tillsyn anser vi det omöjligt för länsstyrelsen att
            bedriva. Avstånden blir helt enkelt för långa. Risken är uppenbar
            att man kommer att agera då det är för sent med skandaler och
            nödslakt som följd. Det kommer att låta mer och kan tolkas som
            att mer sker, men i verkligheten är det tvärt om. En god djur-
            skyddstillsyn märks inte!
          </p>
          <p xml:id="i-7aBxdRppAKSWERmCRAawgK">
            Men det finns en människa också
          </p>
          <p xml:id="i-MzZJRcbpA9Nc8xE6jvtvXu">
            De flesta som hamnar i ärenden om djurskydd är människor som
            haft djur i många år — klanderfritt. Naturligtvis finns det fall
            där djuren utnyttjas på ett upprörande sätt och där vanskötseln
            nästan satts i system, men de fallen är inte de vanliga. För de
            fallen, där personer flyttar djur mellan kommuner och ägare, behövs
            register och samverkan mellan kommuner. Register är på gång och
            det är bra. Men det vanliga fallet ser inte ut så. Det är påfallande
            ofta en äldre man, för vilken djuren har ett stort värde även
            känslomässigt. Han har haft djur jämt och mycket av hans yrkesstolthet
            och identitet hänger ihop med djuren. Av något skäl går det snett.
            Skälen kan vara många och är ofta banala.
          </p>
          <pb facs="riksdagen-motions-pdf/data/199900/mot_199900_MJ_0544/mot_199900_MJ_0544-0003.pdf"/>
          <p xml:id="i-MRC3xkweH7uoojSwG4TMz5">
            Hustrun eller han själv blir sjuk. Någon teknisk detalj fallerar.
            Djuren blir för Mot. 1999/2000 många och slaktkö gör det omöjligt
            att bli av med dem. När det väl börjar bli MJI544 för mycket går
            det rätt fort att få oreda och tappa kontrollen. Vill det sig
            väl och tillsynen fungerar löser man situationen snabbt och alla
            är nöjda. Eftersom det finns en social faktor i ett fall som detta
            kan det vara nödvändigt med kontakter med grannar eller sociala
            myndigheter. Nu när tillsynen ligger på kommunal nivå är det lätt
            att knyta sådana kontakter. Man känner varandra. Om tillsynen
            hamnar på länsstyrelsen blir det betydligt svårare.
          </p>
          <p xml:id="i-HiERCk76hLEBf8WJjzsubT">
            Ta lärdom av bra kommuner
          </p>
          <p xml:id="i-AnogffCQ4YNT5Ut9igGSyj">
            Många som ”drabbas” av ett djurskyddsärende slår ifrån sig. Man
            vill inte tro på, kan inte se och känner sig kränkt av djurskyddsinspektörens
            påståenden. Det gäller framför allt om man inte känner inspektören.
            Man upplever det ofta som att en främmande människa ifrågasätter
            hela ens livsverk och all ens kompetens. Det är inte ovanligt
            att det blir en total låsning och att man kan förlora djuren förstår
            man inte. Den dagen hämtningen är ett faktum kommer det som en
            blixt från en klar himmel och många förlorar totalt värdighet
            i livet. Man känner sig stämplad. Vi menar att risken för detta
            skulle öka om inspektören kommer från en ännu avlägsnare myndighet
            än kommunen. Förhoppningsvis känner man miljömyndighetens inspektör,
            men en inspektör från länsstyrelsen, som bara ska ha tillsyn över
            djuren, lär man inte ha träffat så ofta. Risken är att den dag
            det går snett sker första mötet. Det torde försvåra en lugn och
            bra lösning för djur och djurägare. Det är helt klart att det
            inte fungerar överallt — helt enkelt för att detta är svåra ärenden.
            Men det finns ställen där det fungerar alldeles utmärkt. I stället
            för att slå sönder väl fungerande tillsyn borde man ta reda på
            hur man gör i dessa kommuner, sprida kunskapen och hitta sätt
            att stötta djurskyddsinspektörer. Att tro att en organisationsförändring
            skulle lösa problemen är naivt. Att slå sönder fungerande tillsyn
            är dumt. Att inte sprida de goda exemplen är oansvarigt.
          </p>
          <p xml:id="i-6PhY6zREyLVwFbJqkVLSnL">
            Skapa en grupp, som hjälps åt kring svåra fall
          </p>
          <p xml:id="i-2p7uiNCibPCMMTCcGCiRbc">
            Många djurskyddsinspektörer känner sig ensamma och utsatta idag.
            Regeringen säger att det inte fungerar trots att man gör sitt
            bästa, Jordbruksverket vill inte tala med folk så långt ner i
            organisationen och länsveterinären ser sig som nästa instans.
            Polisens agerande vid hämtning av djur känns udda och ofta fel.
            Det här behöver förändras. Vi har på intet sätt alla svar på hur,
            men några tankar vill vi väcka. I många fall känner sig djurägaren
            utlämnad åt myndigheterna. Det är ingen bra grogrund för lösningen
            av djurskyddsärendet. Djurägaren behöver en ”fackrepresentant”
            som stöd och hjälp — en egen ombudsman — någon man har förtroende
            för, som kommer ur de egna leden, som har samma bas och yrkeskunnande
            som man själv och som kan hanteringen av djurskyddsärenden. Någon
            som kanske kan säga det där man inte vill höra,
          </p>
          <pb facs="riksdagen-motions-pdf/data/199900/mot_199900_MJ_0544/mot_199900_MJ_0544-0004.pdf"/>
          <p xml:id="i-T3sdsBgDAUVFbfLmCePrK9">
            men som man kanske lyssnar mer på än en myndighetsperson. Tanken
            är inte Mot. 1999/2000 att den här personen ska ta över på något
            sätt, utan hjälpa och stötta. Vi tror MJ544 att det bästa vore
            om lantbrukets egen organisation på något sätt kunde ta den rollen.
          </p>
          <p xml:id="i-99NYYWbUHRCMemck4JsPo2">
            Skapa samsyn
          </p>
          <p xml:id="i-8TKjwBTz9gfN9zjwnRpqPT">
            Det måste även till en samsyn mellan alla myndigheter. Idag händer
            det att kommunens djurskyddsinspektör och länsveterinären har
            olika uppfattning i rätten. Det är inte alls bra och visar att
            man behöver prata ihop sig. Polisens roll i sammanhanget måste
            förändras. Det fungerar inte bra idag. Idag har Jordbruksverket
            det övergripande ansvaret för djurskyddet för lantbrukets djur.
            Det är därifrån det skall komma riktlinjer, hållas kurser och
            seminarier och i övrigt verka för att problem som skisserats ovan
            inte uppstår. Skapa samsyn. Men det gör man inte. Många har påtalat
            detta. Det kommer inga riktlinjer eller råd och anvisningar om
            hur djurskyddslagen skall tolkas. Vad är vanvård? Naturligtvis
            är det uppenbart i vissa fall, men var går gränsen? Är det vanvård
            att ha en hund sittande i bur? Är det vanvård att ha unghästar
            ute hela dygnet under vintern om det finns vindtätt skjul att
            gå in i? Är det vanvård att ha många katter inomhus men inte få?
            Lider en katt av att det luktar katt i huset? Får en hund av en
            viss ras vara mager, men inte en hund av en annan ras? Frågorna
            kanske verkar märkliga, men de är hämtade ur livet och just sådana
            frågeställningar där djurägare, djurskyddsinspektör och i vissa
            fall veterinär haft olika uppfattning. Dessutom bedöms fall som
            dessa olika i olika kommuner. Det som tolereras i en kommun leder
            till åtgärder i en annan. Det här är inte bra, vare sig för djuren
            eller de inblandade. Verket nekar dessutom att ha kontakt med
            kommunernas företrädare. Vilket annat verk kan bete sig så kaxigt?
            Naturvårdsverket, Livsmedelsverket och andra verk och myndigheter
            har inga svårigheter med det — varför är det omöjligt för Jordbruksverket?
            Djurskyddsinspektörerna behöver vägledning. Det är svårt att omhänderta
            djur och att driva dessa fall. Om osäkerheten är stor om vad som
            gäller är risken uppenbar att fall som borde ha lett till åtgärd
            inte drivs vidare. Djuren får då inte det skydd som djurskyddslagen
            skall ge dem. Jordbruksverket har inte tagit sin roll på det allvar
            som borde skett. Det är av yttersta vikt att detta åtgärdas och
            att Jordbruksverket tar fram råd och anvisningar så att problem
            som ovan beskrivits undanröjs.
          </p>
          <p xml:id="i-DL6tiyF6inEQ7khnwBb8Kg">
            Kommunerna ska ha tillsynen!
          </p>
          <p xml:id="i-5LRrXvuyei9W5fpWUW8fEP">
            Vår uppfattning utifrån erfarenhet är klar — tillsynen enligt
            djurskyddslagen skall ligga kvar på kommunerna. Men mycket behöver
            förbättras. Det är på tiden att den förbättringen kommer till
            stånd.
          </p>
          <pb facs="riksdagen-motions-pdf/data/199900/mot_199900_MJ_0544/mot_199900_MJ_0544-0005.pdf"/>
          <p xml:id="i-UYXeVuNt2CUnf6QLM6RXSR">
            Hemställan Mot. 1999/2000
          </p>
          <p xml:id="i-AvZp2jX1ddGJ8koZwuGNb5">
            MJ544 Med hänvisning till det anförda hemställs
          </p>
          <p xml:id="i-Cnz9EkzS8AiKb58m6CEuig">
            att riksdagen som sin mening ger regeringen till känna vad i
            motionen anförts om djurskyddstillsynen.
          </p>
          <p xml:id="i-MGDQTqnRNZDTELoHVih8D" type="date">
            Stockholm den 5 oktober 1999
          </p>
          <p xml:id="i-Lu7bjR4zrDqDoH27ezFCTb" type="signatureBlock">
            Gudrun Lindvall (mp) Gunnar Goude (mp)
          </p>
        </div>
      </div>
    </body>
  </text>
</TEI>
