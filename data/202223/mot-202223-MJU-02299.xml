<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-MJU-02299">
  <teiHeader>
    <fileDesc>
      <titleStmt>
        <title>med anledning av skr. 2022/23:23 Riksrevisionens rapport om statens insatser mot invasiva främmande arter</title>
        <author corresp="i-VxX8uLJ6VUnSdeyZcXucoU">av Stina Larsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2299 av Stina Larsson (C)</title>
          <idno type="rdwebb">HA022299</idno>
          <rs type="number">2299</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HA022299/text</ref>
          <ref type="dokument_url_html">https://data.riksdagen.se/dokument/HA022299</ref>
          <ref type="dokumentstatus_url_xml">https://data.riksdagen.se/dokumentstatus/HA022299</ref>
          <ref type="pdf">https://data.riksdagen.se/fil/620AE4DA-C9D0-4EBC-AAF6-ADDDE5228EB9</ref>
          <ref type="docx">https://data.riksdagen.se/fil/27C10C06-E31A-430B-8A33-185241C1AF59</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VxX8uLJ6VUnSdeyZcXucoU</idno>
            <name>Stina Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-KeVUXSqwPBswhkJsh8uVra"/>
        <correspContext corresp="i-KeVUXSqwPBswhkJsh8uVra">
          <ref>Skrivelse 2022/23:23</ref>
        </correspContext>
        <correspAction xml:id="i-EGxA4WvGA85gXGBc2S9qkc" type="signed"/>
        <correspContext corresp="i-EGxA4WvGA85gXGBc2S9qkc">
          <note type="signatory" corresp="i-VxX8uLJ6VUnSdeyZcXucoU"/>
        </correspContext>
        <correspAction type="submitted" xml:id="i-MDrjR8Gb9ErgZFkXDNpEif">
          <date when="2022-12-07"/>
          <time when="13:45:52"/>
        </correspAction>
        <correspAction type="reviewed" xml:id="i-5A71PjsoVPsTNwA8VZDmYx">
          <date when="2022-12-08"/>
          <time when="16:11:27"/>
        </correspAction>
        <correspAction type="dismissed" xml:id="i-33LGD17LpEJUqpmhxNUrFQ">
          <date when="2022-12-09"/>
        </correspAction>
        <correspAction type="referred" xml:id="i-QYcuzshSJEp6F3qFa9gf2t">
          <date when="2022-12-12"/>
        </correspAction>
        <correspAction type="assigned" xml:id="i-37EPkDhcZWicrhtzgym2DZ">
          <date when="2023-05-10"/>
          <time when="16:55:41"/>
        </correspAction>
        <correspContext corresp="i-37EPkDhcZWicrhtzgym2DZ">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-BtydAQHqxN51NYWPTkn6gw"/>
        <correspContext corresp="i-BtydAQHqxN51NYWPTkn6gw">
          <ref type="uppgift">2022/23:MJU17</ref>
          <ref type="ref_dok_id">HA01MJU17</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU17</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:2299 av Stina Larsson (C) med anledning av skr. 2022/23:23 Riksrevisionens rapport om statens insatser mot invasiva främmande arter</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-46LaBqyYu3xabArqDxwiLD">
            Förslag till riksdagsbeslut
          </head>
          <list style="ol">
            <item xml:id="i-VF35y5256NSv6cbqcsSsxz">
              Riksdagen ställer sig bakom det som anförs i motionen om att
              se över hur insatser mot invasiva främmande arter på land och
              till havs kan växlas upp och tillkännager detta för regeringen.
            </item>
            <item xml:id="i-PRufZPtEcdUR2kEUmQJRyz">
              Riksdagen ställer sig bakom det som anförs i motionen om att
              utreda möjligheten att skapa ett nytt nationellt program med lokala
              åtgärdssamordnare för den biologiska mångfalden och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-A8rTga1shERieLbnHz8UTH">
            Motivering
          </head>
          <p xml:id="i-9zSqBQRKfQbxKFggYCMDko">
            Invasiva främmande arter är ett relativt nytt men snabbt växande
            hot mot den biologiska mångfalden i Sverige. I takt med att planeten
            – både landytor och haven – blir varmare så blir det lättare för
            arter som inte förekommer naturligt i de svenska och nordiska
            eko­systemen att etablera sig, vanligtvis med konsekvensen att
            de tränger ut inhemska arter som faktiskt spelar en viktig roll
            i ekosystemet. I värsta fall kan de påverka hela eko­systemet
            och dess tjänster negativt genom att enbart föröka sig eller sprida
            sig. Mård­hunden, blomsterlupinen, mördarsniglar och filtsjöpung
            är några exempel på arter som på olika sätt etablerat sig i Sverige
            till negativa effekter. Att bekämpa dess fortsatta etablering
            och spridning behöver vara högt prioriterat inom miljöpolitiken
            varför Center­partiet länge har föreslagit att bekämpningsinsatser
            bör växlas upp och förstärkas, både på land och i havet.
          </p>
          <p xml:id="i-WYgJ8rPy8sxTMJBRhkncx7">
            I mitten på maj detta år så presenterade Riksrevisionen en omfattande
            och grundlig granskning om hur statens arbete med att bekämpa
            invasiva främmande arter går. Bland många slutsatser så konstaterade
            granskningen att arbetet under såväl tidigare regeringar som denna
            går för långsamt samt inte fungerar så ändamålsenligt eller effektivt
            som det bör göra för att kunna nå de svenska miljömålen och säkerställa
            ett fullgott skydd för den svenska naturen och dess arter. Riksrevisionen
            fann vidare att berörda myndigheter, däribland Naturvårdsverket
            och Havs- och vattenmyndigheten, inte har genomfört till­räckliga
            insatser samt att det råder viss problematik kopplat till ansvarsfrågor
            om vilken myndighet som ska genomföra vilka åtgärder och hur insatser
            ska följas upp. Trots att flertalet problem kopplat till bekämpandet
            av invasiva arter i vissa aspekter har varit kända sedan 1990-talet
            så har ansvariga myndigheter inte gjort ett tillräckligt omfattande
            arbete, något som tidigare regeringar också bör ha visst ansvar
            för. En viktig slutsats för det fortsatta arbetet är att berörda
            myndigheter, inte minst Naturvårdsverket och Havs- och vattenmyndigheten,
            bör kartlägga de invasiva arterna i högre utsträckning och bli
            bättre på miljöövervakning. I dagsläget saknas det en grundläggande
            förteckning över invasiva främmande arter och dess utbredning
            och det är heller inte tillräckligt utrett vilka metoder som är
            mest effektiva för bekämpning, något som är ett resultat av bristen
            på en gemensam strategi och effektiv styrning.
          </p>
          <p xml:id="i-96RD4yvEGd1p3GNsgAwVBs">
            Denna fråga får förnyad och ökad aktualitet till följd av den
            sittande regeringens budgetproposition. I denna så föreslås anslaget
            till Naturvårdsverket samt anslaget till miljöövervakning dras
            ned med över 100 miljoner kronor vardera under kommande treårsperiod,
            samt att anslaget till åtgärder för värdefull natur mer än halveras
            från dryga 2 miljarder kronor i år till endast 900 miljoner kronor
            år 2025. Dessa kraftiga nedskär­ningar har förstås stora implikationer
            på naturvård överlag och bekämpandet av invasiva främmande arter
            specifikt. I ljuset av detta så framstår möjligheterna att leva
            upp till Riksrevisionens rekommendationer som begränsade. Av nämnda
            anledningar anser vi att regeringen bör se över hur mer resurser
            långsiktigt kan läggas på arbetet med att bekämpa invasiva främmande
            arter.
          </p>
          <p xml:id="i-DaX8Fy3y5i6s1tSBnZEiLq">
            Sverige har länge förlitat sig på de centrala myndigheterna och
            dess olika program och projekt i ett system präglat av en uppifrån-och-ned-ansats
            för att bedriva naturvård, bevara biologisk mångfald samt bekämpa
            invasiva främmande arter. Det har sina för­delar och som föreslås
            ovan så måste tillräckliga resurser och medel anslås till dessa
            aktörer, men det finns också ett behov av att vända på perspektivet
            och sättet Sverige arbetar med dessa frågor. Centerpartiet vill
            därför se över möjligheten att skapa ett nytt nationellt program
            med lokala åtgärdssamordnare som arbetar tätt ihop med både mark­ägare
            och kommuner med att ta fram åtgärder och lösningar som passar
            lokala förutsätt­ningar och de invasiva främmande arter som är
            relevanta i det berörda närområdet. En liknande arbetsmodell som
            det går att dra viktiga lärdomar ifrån är LEVA-programmet som
            arbetar med att förebygga övergödning från jordbruket. Det har
            levererat resultat som inga andra insatser mot övergödning har
            gjort tidigare. Ett snarlikt program för naturvård inklusive bekämpandet
            av invasiva främmande arter kan med fördel ha ett centralt samordningskansli
            men den verkliga styrkan ligger hos just lokala åtgärds­samordnare
            som i samförstånd med den enskilde markägaren och berörda kommunala
            aktörer tar fram effektiva lösningar som bygger på frivillighet
            och viljan hos mark­ägaren. Åtgärdssamordnaren bör också kunna
            hjälpa markägaren att söka bidrag och tillstånd för olika insatser
            och investeringar som både stärker motståndskraften i land­skapet
            och effektiviserar den löpande naturvården. En mer utpräglad nedifrån-och-upp-ansats
            har också fördelen att det blir lättare att upptäcka spridningen
            av nya invasiva arter samt arter som håller på att trängas ut
            och att larmsignaler då tas på större allvar.
          </p>
        </div>
        <div type="motSignatures">
          <list>
            <item xml:id="i-8ctftLc8AXEcxd2MjzJedU" who="i-VxX8uLJ6VUnSdeyZcXucoU">
              Stina Larsson (C)
            </item>
          </list>
        </div>
      </div>
    </body>
  </text>
</TEI>
