<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-JuU-02832">
  <teiHeader>
    <fileDesc>
      <titleStmt>
        <title>med anledning av prop. 2023/24:84 Säkerhetszoner</title>
        <author corresp="i-XS1DYyajKnUSXB7m9DT6C2">av Rasmus Ling m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2832 av Rasmus Ling m.fl. (MP)</title>
          <idno type="rdwebb">HB022832</idno>
          <rs type="number">2832</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HB022832/text</ref>
          <ref type="dokument_url_html">https://data.riksdagen.se/dokument/HB022832</ref>
          <ref type="dokumentstatus_url_xml">https://data.riksdagen.se/dokumentstatus/HB022832</ref>
          <ref type="pdf">https://data.riksdagen.se/fil/4E683621-92B7-4B4A-9509-F1E0F255D09D</ref>
          <ref type="docx">https://data.riksdagen.se/fil/04BBE831-83A6-4B9B-BCA3-074B2FEA0547</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XS1DYyajKnUSXB7m9DT6C2</idno>
            <name>Rasmus Ling</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9fsFw1TuALNQWZGH3AZGpj</idno>
            <name>Jan Riise</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-FbgL33ok5UJW5iPK2CHbga"/>
        <correspContext corresp="i-FbgL33ok5UJW5iPK2CHbga">
          <ref>Proposition 2023/24:84</ref>
        </correspContext>
        <correspAction xml:id="i-3Z2jvDAed5NHoHSR5eiiqN" type="signed"/>
        <correspContext corresp="i-3Z2jvDAed5NHoHSR5eiiqN">
          <note type="signatory" corresp="i-XS1DYyajKnUSXB7m9DT6C2"/>
          <note type="signatory" corresp="i-PAgTpr3nkZRPEoiqjPKQAf"/>
          <note type="signatory" corresp="i-9fsFw1TuALNQWZGH3AZGpj"/>
          <note type="signatory" corresp="i-XYorBBswJHmzvkzAvCFPDM"/>
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-9Hwwz2RnQnrJTjSv8uVmaM"/>
        </correspContext>
        <correspAction type="submitted" xml:id="i-K1vpJSn4HBbfqRKQxQkHNK">
          <date when="2024-03-20"/>
          <time when="16:39:46"/>
        </correspAction>
        <correspAction type="dismissed" xml:id="i-QFkvcyH5w4hghTAnSQ1Acc">
          <date when="2024-03-21"/>
        </correspAction>
        <correspAction type="reviewed" xml:id="i-BougYyGas2oJEnrogJTuWs">
          <date when="2024-03-21"/>
          <time when="10:18:38"/>
        </correspAction>
        <correspAction type="referred" xml:id="i-7GmWUMk77Voeir35TXC8tT">
          <date when="2024-03-22"/>
        </correspAction>
        <correspAction type="assigned" xml:id="i-D23FXqu6v4fCgRQzs6muwm">
          <date when="2024-04-10"/>
          <time when="16:22:02"/>
        </correspAction>
        <correspContext corresp="i-D23FXqu6v4fCgRQzs6muwm">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-BfSPE5dBpQtWysue7c9JWc"/>
        <correspContext corresp="i-BfSPE5dBpQtWysue7c9JWc">
          <ref type="uppgift">2023/24:JuU13</ref>
          <ref type="ref_dok_id">HB01JuU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">JuU13</ref>
          <ref type="ref_dok_titel">Säkerhetszoner</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2832 av Rasmus Ling m.fl. (MP) med anledning av prop. 2023/24:84 Säkerhetszoner</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-T9m1vh4FBmbYAKrPZzyXPK">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-FRbXbZzPc44PMTr2HzX9z5">
              Riksdagen avslår regeringens proposition 2023/24:84 Säkerhetszoner.
            </item>
            <item sortKey="Yrkande 2" xml:id="i-GaKLMa4DPbnfGSAe9mDc2k">
              Riksdagen ställer sig bakom det som anförs i motionen om att
              kraven för att upprätta en säkerhetszon bör höjas och tillkännager
              detta för regeringen.
            </item>
            <item sortKey="Yrkande 3" xml:id="i-GaJTY7etftGLYcbW3UnQD1">
              Riksdagen ställer sig bakom det som anförs i motionen om att
              etablera en maximal gräns för hur stort område en säkerhetszon
              får omfatta och tillkännager detta för regeringen.
            </item>
            <item sortKey="Yrkande 4" xml:id="i-KToAQp5aQdegk2K4y8Kn39">
              Riksdagen ställer sig bakom det som anförs i motionen om att
              en sammantagen tidsgräns borde etableras för hur länge en säkerhetszon
              får gälla och tillkännager detta för regeringen.
            </item>
            <item sortKey="Yrkande 5" xml:id="i-KHiG7nPrXGYucsWFoyF1DW">
              Riksdagen ställer sig bakom det som anförs i motionen om att
              ingripanden mot barn inom säkerhetszoner bör omfattas av vissa
              begränsningar och tillkännager detta för regeringen.
            </item>
            <item sortKey="Yrkande 6" xml:id="i-MxxXTrWt4fpojMxfHN2q9Z">
              Riksdagen ställer sig bakom det som anförs i motionen om att
              införa ett mer omfattande ramverk för visitationer av barn och
              tillkännager detta för regeringen.
            </item>
            <item sortKey="Yrkande 7" xml:id="i-TL8y499iPMcVLy9VnpbuVS">
              Riksdagen ställer sig bakom det som anförs i motionen om att
              regeringen bör ge Polismyndigheten i uppdrag att stärka sina rutiner
              för dokumentation och att systematiskt följa upp hur ingripandena
              genomförs och tillkännager detta för regeringen.
            </item>
            <item sortKey="Yrkande 8" xml:id="i-FxemmZkQP8zwrYBVNvaTow">
              Riksdagen ställer sig bakom det som anförs i motionen om att
              förslaget till lag om säkerhetszoner bör tidsbegränsas och tillkännager
              detta för regeringen.
            </item>
            <item sortKey="Yrkande 9" xml:id="i-RAwWPx3ZVtDvPvsdxNCoBX">
              Riksdagen ställer sig bakom det som anförs i motionen om att
              Polismyndigheten regelbundet bör utvärdera hur de nya reglerna
              har tillämpats och tillkännager detta för regeringen.
            </item>
            <item sortKey="Yrkande 10" xml:id="i-8W1bwzTLk6gjW2Janf43HQ">
              Riksdagen ställer sig bakom det som anförs i motionen om att
              regeringen bör utvärdera om den nya lagstiftningen tillämpas på
              ett icke-diskriminerande sätt och vid behov återkomma med förslag
              som ger enskilda ett fullgott skydd mot diskriminering och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-TV6qB8d2cRy5ZaNE49gMHx">
            Motivering
          </head>
          <p xml:id="i-QehnRg7rYRjMXPunexvKWK">
            Miljöpartiet, liksom många delar av det svenska samhället, ser
            allvaret i det eskalerande våldet. Att stävja det kommer i många
            år framöver vara en central fråga i det riksdags­politiska arbetet.
            Vi anser dock att trots situationens allvar måste man förmå att
            få bukt med problematiken utan att underminera de demokratiska
            normer och värderingar som ligger till grund för vårt samhälle.
            Ska man inskränka på dessa måste det krävas proportionerliga åtgärder
            där det finns vetenskapligt stöd om att åtgärderna kommer att
            få önskad effekt. Målbilden måste vara att det råder samstämmighet
            i frågan, att både de som utför och de som påverkas av ingripandet
            kan enas om att en så pass allvarlig inskränkning är motiverad
            och kommer att ha önskad effekt.
          </p>
          <p xml:id="i-8e1VZvbUk4y72ex1dTdC3V">
            Så är inte fallet i regeringens proposition om visitationszoner,
            eller ”säkerhetszoner” som regeringen ansåg vara passande. I stället
            för samstämmighet föreligger det bara antaganden vad gäller säkerhetszonernas
            förmåga att minska kriminalitet. Samtidigt menar flera yrkesverksamma
            inom polismyndigheten att zonerna riskerar bli kontra­produktiva,
            samt ifrågasätter hur effektiva de kan bli.
            <ref target="i-GriFN4rc5BdqKScLZQdo18">
              [1]
            </ref>
            Flertalet remissinstanser och liknande insatser från andra länder
            befarar att rasprofilering och diskriminering kommer att vara
            regel snarare än undantag. Vi vet att sådan problematik förekommer
            i polisens verksamhet redan idag
            <ref target="i-h5GKoGCCuKQ4WYUv84sfN">
              [2]
            </ref>
            . Säkerhetszonerna riskerar därmed att spä på misstron gentemot
            svenska myndigheter, särskilt i de områden där de har som mest
            förtroende att återuppbygga.
          </p>
          <p xml:id="i-9UeRbZA9ZKtRXrhB5J7AcB">
            Att splittringarna inom det svenska samhället vuxit under det
            senaste decenniet är någonting som flera konstaterat. Det är därför
            anmärkningsvärt att man från regeringens sida kontinuerligt väljer
            att vidga dessa klyftor. Än mer oroande blir det när man använder
            det dagsaktuella politiska läget för att kringgå institutionella
            mekanismer och funktioner konstruerade för att bibehålla demokratisk
            kvalitet. Även Lagrådet riktar allvarlig kritik mot den beredningstakt
            som regeringen har valt för lagförslaget om säkerhetszoner, både
            för remissinstanserna och för Lagrådet. Miljöpartiet anser att
            regeringens förslag om säkerhetszoner är ytterst problematiskt
            och motsätter sig regeringens proposition.
          </p>
          <p xml:id="i-LZygFLfd1Jqu6zjbycoicL">
            Säkerhetszoner lär, som flera remissinstanser, poliser och forskare
            säger, inte motverka kriminalitet. Sannolikheten är att de snarare
            leder till trakasserier och ökad diskriminering, vilket i sin
            tur eroderar både tillit och samverkan mellan myndighets­väsen
            och invånare. Det är fel väg att gå. Miljöpartiet m.fl. menar
            att det som krävs för att motverka kriminalitet från ett tidigt
            stadium är starkare tillit och mer samverkan mellan myndigheter
            och invånare, inte mindre. Skyddsnäten behöver stärkas, det preventiva
            arbetet måste breddas och medel måste tillföras, på så sätt kan
            vi motverka kriminalitet innan den hinner befästa sig. I stället
            för säkerhetszoner hade regeringen kunnat investera tid och resurser
            på preventiva insatser som faktiskt gör skillnad. Exempelvis hade
            Miljöpartistiska förslag, såsom kontinuerliga hembesök hos föräldrar
            i samverkan mellan BVC, socialtjänst och förskola, möjliggörandet
            av snabbspår till psykiatrisk utredning, kompetenshöjning inom
            elevhälsan och skapandet av lokala brottsförebyggande samarbeten
            under ledning av polisen kunnat förhindra kriminalitet i betydligt
            högre grad än säkerhetszoner.
          </p>
          <head type="h2" xml:id="i-VG91ku4RdfCuy9SVqGCbHT">
            Ökad risk för diskriminering, rasprofilering och negativa konsekvenser
            för den personliga integriteten
          </head>
          <p xml:id="i-GnprLLqrZvP1Ve9QPqfrPe">
            Miljöpartiet anser att säkerhetszonerna så som de är utformade
            riskerar att skapa ännu tydligare skiljelinjer i det svenska samhället.
            Detta eftersom att zonerna ska etableras i områden där det finns
            en påtaglig risk för brottslig verksamhet som innefattar skjutning
            eller sprängning
            <ref target="i-CWixiTTthApHXTqV4Ga37f">
              [3]
            </ref>
            . Dessa områden tenderar att vara förorter till större städer,
            områden som under årtionden sett livskvalitet och samhällsservice
            fallera som resultat av politisk negligens. Områdena huserar ofta
            en relativt stor andel individer tillhörande etniska minoriteter
            och är till stor del politiskt eftersatta. Människor i dessa områden
            tenderar att leva i större socioekonomisk utsatthet, blir oftare
            diskriminerade emot samt hyser större misstro gentemot myndigheter.
            Att polisen fritt ska kunna visitera vanliga människor i dessa
            områden kommer med största sannolikhet att leda till en ökad skepsis
            och ett ökat förakt, inte enbart gentemot polisen, utan mot svenskt
            myndighetsväsen i stort. Zonerna riskerar även att skapa ännu
            större barriärer mellan de områden som anses ”normala” och de
            som anses ”avvikande”. Där det inte etableras säkerhetszoner uppfattas
            människor som hederliga, medan man i politiskt eftersatta områden
            målar upp samtliga individer som potentiella hot.
          </p>
          <p xml:id="i-9k17REUfVi5aPkT7wLb2Lw">
            Svensk forskning påvisar även att polisen använder sig av rasprofilering.
            Individer tillhörande etniska minoriteter kontrolleras i större
            utsträckning, tydligast blir detta när det gäller unga män som
            bor i politiskt eftersatta områden
            <ref target="i-MTV3sEwdy41B1KcUZr8obu">
              [4]
            </ref>
            . Det är inte heller förvånande att etniska minoriteter upplever
            sig bli stigmatiserade och diskriminerade av polisen i högre utsträckning.
            Brå:s rapport från 2023
            <ref target="i-23TmSGzuVEEWkVBCtYY71z">
              [5]
            </ref>
            bekräftar även denna etniska profilering, och menar att polisen
            saknar vägledning för att förebygga diskriminerande profilering.
            Avsaknaden av ansvarsutkrävande kan även leda till uppgivenhet
            och ökad misstro för polisens arbete.
          </p>
          <p xml:id="i-UYXzHVjDFXAzYJc41crzNC">
            I samma rapport kan man konstatera att flera poliser är negativa
            till införandet av säkerhetszoner, en majoritet ansåg inte att
            de är ett viktigt verktyg. Poliserna själva menar att det redan
            finns tillräckligt lagstöd för att visitera en individ som de
            anser behöver visiteras, samt att zonerna snarare riskerar att
            rasera det långsiktiga relations­skapande arbetet mellan polis
            och individ. Även polisen lyfter den påtagliga risken att zonerna
            kommer att leda till att människor känner sig trakasserade och
            diskriminerade, vilket i sin tur skadar förtroendet för polisen
            i de områden där de behöver det som mest.
          </p>
          <p xml:id="i-52uvVJyYKFreN8nSwXy7ev">
            Miljöpartiet anser att dessa risker kommer att öka om ett system
            med säkerhetszoner införs, dels eftersom lägre krav kommer ställas
            för när en visitation får ske och dels för att konstruktionen
            med geografiska zoner i sig medför en sådan risk. Med hänsyn till
            den omfattande risken för diskriminering, rasprofilering och trakasserier
            menar Miljöpartiet att förslaget om säkerhetszoner inte kan anses
            proportionerligt, utan att det kommer göra betydligt mer skada
            än nytta. Miljöpartiet anser därmed att riksdagen bör avslå regeringens
            proposition 2023/24:84 Säkerhetszoner.
          </p>
          <head type="h2" xml:id="i-RDxg1MXp1nMRUgWUus1pEo">
            Beredningsprocessen
          </head>
          <p xml:id="i-LjQvY5dJbKFwtJWPtHhYnr">
            I likhet med flera andra förslag har regeringen valt att förkorta
            remisstiden. Remiss­instanserna förväntades bereda sina svar över
            jul-och nyårshelgerna – promemorian remitterades den 15 december
            2023 och remissvaren skulle vara inkomna senast den 18 januari
            2024. Regeringen avsåg sedan att lägga fram propositionen den
            20 februari, med förkortad motionstid för att snabba på arbetet
            ytterligare. Lagförslaget skulle sedan träda i kraft redan i mars
            2024.
          </p>
          <p xml:id="i-YZxabQsetkw8Baqahp8Yi5">
            Att snabbspåra och förhasta beredningsprocesser på ett så pass
            strategiskt sätt under­gräver de demokratiska normer och värderingar
            som riksdagen ämnar upprätthålla. Särskilt när det, som i detta
            fall, gäller kontroversiell och ingripande lagstiftning, någonting
            lagrådet riktat skarp kritik mot regeringen för. Ska beredningsprocessen
            accelereras på liknande manér menar Miljöpartiet att det bör föreligga
            bred enighet i riksdagen, inte nästintill total splittring. Miljöpartiet
            beklagar djupt regeringens strategi, dvs. att med kampen mot brottsligheten
            som förevändning begränsa berednings­processerna. Det äventyrar
            möjligheten för riksdagen att få tillgång till ett bra och allsidigt
            beslutsunderlag, något som i förlängningen kan påverka rättssäkerheten.
          </p>
          <head type="h2" xml:id="i-CanrrhM8G32p7yXc3dZR8Z">
            Diskrimineringslagen bör utvidgas
          </head>
          <p xml:id="i-SNfBMB8Kmo95WBmQbYj4Lq">
            I dag omfattas inte diskriminerande åtgärder av polis i diskrimineringslagen.
            Utredningen ”Ett utökat skydd mot diskriminering” (SOU 2021:94)
            lades fram under förra mandat­perioden. Utredningen föreslog att
            enskilda ska kunna utkräva ansvar från polisen för diskriminerande
            åtgärder, men förslaget har ännu inte tagits vidare. Förslaget
            skulle också ge Diskrimineringsombudsmannen möjlighet att utöva
            tillsyn och möjlighet att bistå enskilda som anser att de exempelvis
            visiterats på grund av sin etnicitet. Även utredningen av säkerhetszoner
            (Ds 2023:31) lyfter att en utvidgning kan vara ”en viktig förstärkning
            av skyddet mot diskriminerande polisingripanden”
            <ref target="i-SF9wZ3SpJcMXBsSKZaFEWX">
              [6]
            </ref>
            . Trots detta har regeringen valt att inte gå vidare med förslaget.
            Miljöpartiet vill återigen lyfta vikten av att detta förslag tas
            vidare och implementeras, särskilt med hänsyn till den stora risk
            för etnisk profilering och diskriminering som införandet av zonerna
            innebär.
          </p>
          <head type="h2" xml:id="i-GoydMHhef8mSwjnkf3QwmU">
            Kraven för att upprätta en säkerhetszon är lågt ställda
          </head>
          <p xml:id="i-j3ZedJXm3uHt5XWuR1PBG">
            En säkerhetszon ska få införas i ett visst område om det med
            hänsyn till en konflikt mellan grupper finns en påtaglig risk
            för brottslig verksamhet som innefattar skjutning eller sprängning
            i området, och åtgärden är av synnerlig vikt för syftet att förebygga
            eller förhindra sådan brottslig verksamhet. Det räcker dock med
            att det finns minst två personer på vardera sida av konflikten.
            Det finns vidare inga krav på att konflikten ska ha en viss dignitet,
            intensitet, omfattning, varaktighet eller ändamål. Införandet
            av en säkerhetszon måste motiveras proportionerligt, särskilt
            med avseende på hur allvarligt intrånget är på den personliga
            integriteten samt de risker för etnisk profilering som föreligger.
            Miljöpartiet anser att detta kan leda till en alltför vidsträckt
            tillämpning och att förslaget bör begränsas ytterligare.
          </p>
          <head type="h2" xml:id="i-CG2gvTzEawVauJnPtgc9nq">
            Det bör finnas en maximal gräns för hur stor en säkerhetszon
            får vara
          </head>
          <p xml:id="i-7s1MER2oXs1DC6mktWyZ1v">
            Av utredningen framgår att zonerna ska vara geografiskt avgränsade
            och tydligt markerade i polisens beslut, exempelvis på en karta.
            Men någon bortre gräns för zonens omfattning finns inte. Det innebär
            att en zon i teorin skulle kunna omfatta hela städer eller regioner,
            något Miljöpartiet menar vore särskilt oproportionerligt. Miljöpartiet
            anser att det bör införas en maximal gräns för hur stort område
            det får handla om.
          </p>
          <head type="h2" xml:id="i-FBiQ2GuwcMMHjnBp4Kxedn">
            Det bör finnas en sammantagen tidsgräns för hur länge en zon
            får gälla
          </head>
          <p xml:id="i-CpYQKYhWvGz1NLSLSNwbUi">
            Ett beslut om att införa en säkerhetszon ska gälla för en viss
            tid, högst två veckor från dagen för beslutet, men kunna förlängas
            genom ett nytt beslut. Det finns ingen begränsning av antalet
            förlängningar. I praktiken kan detta innebära att en zon kan gälla
            tills vidare, även om en ny bedömning av nödvändighet och proportionalitet
            måste göras vid varje enskilt beslut om förlängning. Miljöpartiet
            menar att detta är oproportionerligt, samt att en sammantagen
            tidsgräns borde etableras för hur länge en säkerhetszon får gälla.
          </p>
          <head type="h2" xml:id="i-HSQtydaLSHeU5mMWQFciWA">
            Begränsningar för barn bör övervägas
          </head>
          <p xml:id="i-MQrGrMEruKFh2JobsDsgs">
            Barn är särskilt sårbara och har särskilda rättigheter, vilket
            innebär att polisen bör vara särskilt restriktiv vid beslut om
            tvångsmedel. Dock föreslås inga särskilda begränsningar eller
            bestämmelser i lag som ska reglera när tvångsmedlen får utföras
            mot barn. Liksom flera remissinstanser anser Miljöpartiet att
            propositionens motiveringar inte är propor­tionerliga. Genom att
            inte begränsa möjligheten till ingripande mot barn finns det en
            stor risk att polisen kontinuerligt diskriminerar, stigmatiserar
            och etniskt profilerar barn i väldigt unga åldrar. Det kan både
            skada barnen och befästa en stark misstro gentemot polisen.
          </p>
          <p xml:id="i-6vhvAwB7bRmjgSK9EjMYct">
            Regeringen motiverar dessa ingripanden med att visitationer är
            mindre skadliga för barn än att inleda en kriminell bana. Miljöpartiet
            vill i detta fall påpeka att en överväldigande majoritet av de
            barn som kommer att visiteras på grund av säkerhets­zonerna aldrig
            kommer vara i närheten av att inleda en kriminell bana. Flera
            remiss­instanser påpekar även att det inte finns några empiriska
            belägg för att säkerhetszoner skulle motverka barns inblandning
            i kriminalitet.
          </p>
          <p xml:id="i-7xrANdTTxPApULZbRzkfAN">
            Miljöpartiet menar att ingripanden mot barn inom säkerhetszoner
            bör omfattas av vissa begränsningar. Helst skulle ett mer omfattande
            ramverk för visitationer av barn införas.
          </p>
          <head type="h2" xml:id="i-PRxvSYiXEaLowDE16dgDZW">
            Positivt med protokollföring – men viktigt att det efterlevs
          </head>
          <p xml:id="i-GSDnyB2D8hCdiM5AmAigvk">
            Miljöpartiet välkomnar förslaget om att protokoll ska föras över
            alla ingripanden. Det finns dock uppgifter från bl.a. Civil Rights
            Defenders om att polisen underlåter att fullfölja den dokumentationsskyldighet
            som redan finns. Därför håller Miljöpartiet med Civil Rights Defenders
            om att regeringen bör ge Polismyndigheten i uppdrag att stärka
            sina rutiner kring dokumentation och att systematiskt följa upp
            hur ingripandena genomförs.
          </p>
          <head type="h2" xml:id="i-W4tGEzkDA4HU8wV8tZa4Wg">
            Löpande uppföljning är nödvändigt
          </head>
          <p xml:id="i-VUUGcoFiVGwKSNgeHs9288">
            Lagrådet anser att regler om säkerhetszoner bör tidsbegränsas,
            vilket regeringen inte hörsammar i sin proposition. I stället
            vill regeringen tillsätta en utvärdering tre år efter att lagen
            har trätt i kraft. Detta är något helt annat och riskerar att
            göra säkerhetszoner permanenta. Att regeringen inte tidsbegränsar
            lagen, men ändå anser sig gått till mötes Lagrådets kritik, är
            i Miljöpartiets mening talande för den hänsyn regeringen tar till
            institutionell praxis. Miljöpartiet anser, liksom Lagrådet, att
            förslaget till lag om säkerhetszoner bör tidsbegränsas. Som utredaren
            föreslår bör Polismyndigheten regelbundet följa upp och utvärdera
            hur de nya reglerna har tillämpats. Miljöpartiet anser att även
            Diskrimineringsombudsmannen bör inkluderas i det löpande arbetet.
            En effektiv tillsyn måste säkerställas.
          </p>
        </div>
        <div type="motSignatures">
          <list>
            <item xml:id="i-KkzcKyemCFXV5J5dmfsiuU">
              Rasmus Ling (MP)
            </item>
            <item xml:id="i-6qUFUWFWyVuDpG2UMMgLVW">
              Amanda Lind (MP)
            </item>
            <item xml:id="i-V1Fii6aUiMhiETubbsZ79b">
              Jan Riise (MP)
            </item>
            <item xml:id="i-8kLPy6LmyrjWTgjUoqbc4b">
              Ulrika Westerlund (MP)
            </item>
            <item xml:id="i-k7bwpn1SWw82rADx5Ziu3">
              Annika Hirvonen (MP)
            </item>
            <item xml:id="i-8CjNeGhY6y1qDDebpf7sxq">
              Camilla Hansén (MP)
            </item>
          </list>
        </div>
        <div type="motNotes">
          <noteGrp>
            <note xml:id="i-GriFN4rc5BdqKScLZQdo18">
              [1] Brottsförebyggande rådet. (2023). s. 18. Polisens arbete
              med profilering och likabehandling. Med fokus på diskriminerande
              etnisk profilering. Rapport 2023:12.
            </note>
            <note xml:id="i-h5GKoGCCuKQ4WYUv84sfN">
              [2] Civil Rights Defenders. (2017). s. 4. Slumpvis utvald. Ras-/etnisk
              profilering i Sverige.
            </note>
            <note xml:id="i-CWixiTTthApHXTqV4Ga37f">
              [3] Ds 2023:31. (2023). s. 90. Säkerhetszoner – ökade möjligheter
              för polisen att visitera för att förebygga brott.
            </note>
            <note xml:id="i-MTV3sEwdy41B1KcUZr8obu">
              [4] Civil Rights Defenders. (2017). s. 4. Slumpvis utvald. Ras-/etnisk
              profilering i Sverige.
            </note>
            <note xml:id="i-23TmSGzuVEEWkVBCtYY71z">
              [5]Brottsförebyggande rådet. (2023). s. 18. Polisens arbete med
              profilering och likabehandling. Med fokus på diskriminerande etnisk
              profilering. Rapport 2023:12.
            </note>
            <note xml:id="i-SF9wZ3SpJcMXBsSKZaFEWX">
              [6] Ds 2023:31. (2023). s. 86. Säkerhetszoner – ökade möjligheter
              för polisen att visitera för att förebygga brott.
            </note>
          </noteGrp>
        </div>
      </div>
    </body>
  </text>
</TEI>
