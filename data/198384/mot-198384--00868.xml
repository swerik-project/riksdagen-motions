<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00868">
  <teiHeader>
    <fileDesc>
      <titleStmt>
        <title>Arbetsrätt och medbestämmande</title>
        <author>Arne Fransson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetsrätt och medbestämmande</title>
          <idno type="rdwebb">G702868</idno>
          <rs type="number">868</rs>
          <ref type="dokument_url_text">http://data.riksdagen.se/dokument/G702868/text</ref>
          <ref type="dokument_url_html">http://data.riksdagen.se/dokument/G702868</ref>
          <ref type="dokumentstatus_url_xml">http://data.riksdagen.se/dokumentstatus/G702868</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-jfPyBgwNkgJP6agUZAarG</idno>
            <name>ARNE FRANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-GyYMjkDFkNwtQ7GJKMBnVE</idno>
            <name>P. O. ERIKSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-N3aYKF4kBnV2748MhAsbdj</idno>
            <name>TAGE SUNDKVIST</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-4BCsEuyTWrX3aghWF8i72b</idno>
            <name>INGVAR KARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-8DX2HEsXGBiY7R9ZYRTmeN</idno>
            <name>KARIN ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>OLOF JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JsZFfkEvyz769Jp46o2TXv" type="signed"/>
        <correspContext corresp="i-JsZFfkEvyz769Jp46o2TXv">
          <note type="signatory" corresp="i-jfPyBgwNkgJP6agUZAarG"/>
          <note type="signatory" corresp="i-GyYMjkDFkNwtQ7GJKMBnVE"/>
          <note type="signatory" corresp="i-N3aYKF4kBnV2748MhAsbdj"/>
          <note type="signatory" corresp="i-4BCsEuyTWrX3aghWF8i72b"/>
          <note type="signatory" corresp="i-8DX2HEsXGBiY7R9ZYRTmeN"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__868/mot_198384__868-001.pdf"/>
      <fw xml:id="i-LrNfBiKcqnwA58MNxXnTmk">
        Motion 1983/84:868
      </fw>
      <div xml:id="i-X6eSbXFMgc8JRGuLR8Kkbg" type="motHeader">
        <div xml:id="i-TWiYQtWFGa7XUoXaWGQSAP" type="motTitle"/>
        <div xml:id="i-FEfrJwKespp7kHz3843MbB" type="motSubmissionInfo"/>
      </div>
      <div xml:id="i-3BpRw4Jt2zQkAXuSpPwfJR" type="motBody">
        <div xml:id="i-JjokciWHdvqEKAYmhhDumX">
          <p xml:id="i-HWsjDSha7S1NQc2RmDoR9S">
            Arne Fransson m. fl. Arbetsrätt och medbestämmande
          </p>
          <p xml:id="i-SRjgjbPMXzEFr1TTs6TCx7">
            De grundläggande reglerna på arbetsrättens område måste syfta
            till att skapa effektivitet och rationalitet i arbetslivet. En
            utveckling som leder fram till ökad byråkratisering och minskad
            stabilitet i arbetslagen utan att ge andra välmotiverade och positiva
            effekter måste därför motverkas. Reglerna måste i ökad utsträckning
            anpassas efter skilda förutsättningar på olika typer av arbetsplatser.
            Ett ökat reellt medbestämmande från anställda inom näringsliv
            och förvaltning kan tillföra besluten i arbetslivet kunskaper
            och erfarenheter som annars inte kommer fram. Samtidigt verkar
            byråkratiserande former och ett formellt medbestämmande snarare
            än ett reellt irriterande och frustrerande på medbestämmandets
            aktörer. Tilltron till medbestämmandet i arbetslivet minskar ju
            mer förhandlande som tycks pågå för dess egen skull, ”för att
            det ska så vara”, men utan märkbara resultat för de berörda anställda.
            När erfarenheterna av medbestämmandelagstiftningen blir mer och
            mer omfattande är det viktigt att kampen mot byråkratisering och
            formalism i medbestämmandet skärps. Det är särskilt viktigt att
            en kontinuerlig uppföljning sker av rättsutveckling och praxis.
            Så har också skett, bl. a. i nya arbetsrättskommit- téns betänkande
            MBL i utveckling (SOU 1982:6). Ett betydande ansvar för medbestämmandearbetets
            utveckling och vitalitet ligger av naturliga skäl på de parter
            som träffat avtal inom samhällets olika sektorer. I denna motion
            vill vi ta upp några områden där oklarheter, stelhet och formalism
            försvårat medbestämmandearbetet och t. o. m. i vissa fall lett
            till att hela reformen drabbats av orättvist vanrykte genom byråkratisering
            i stället för medbestämmande. En självklar begränsning av medbestämmandet
            för den anställde inom offentlig verksamhet är den politiska demokratin.
            De anställda kan inte ha ett större inflytande på grund av sin
            anställningssitua- tion på vem som är deras arbetsgivare än medborgare
            i övrigt. Oklarheten om exakt var denna gräns går har lett till
            allvarlig byråkratisering och betydligt mindre medbestämmande
            för de anställda på det offentliga området. Särskilt på det kommunala
            och landstingskommuna- la området har MBL-förhandlingarna medfört
            olycklig irritation genom bl. a. förhandlingar i flera olika instanser
            i samma ärende, något som t. ex. den kommunaldemokratiska utredningen
            noterat. Det är nu hög tid att en större klarhet skapas. Riksdagen
            har under den förra valperioden begärt en särskild utredning av
            gränsdragningen mellan medbestämmandet och den politiska demokratin.
            Det är enligt vår mening nödvändigt att den utredningen
          </p>
          <pb facs="riksdagen-motions-pdf/data/198384/mot_198384__868/mot_198384__868-002.pdf"/>
          <fw xml:id="i-FP3nCftxSErdMdnnqr2gyi">
            Mot. 1983/84:868 4
          </fw>
          <p xml:id="i-7GCMrcGU7L2YFwWrzPi9Cd">
            kommer till stånd. Enhälliga styrelser över partigränserna inom
            kommun- och landstingsförbunden har ställt sig bakom utredningskravet.
            I arbetsmarknadsutskottets betänkande 1981/82:10 heter det bl.
            a.:
          </p>
          <p xml:id="i-DWusN36AxacGWjREH66X1H">
            Utskottet delar kommunförbundens uppfattning att det är otillfredsstäl-
            lande att kommunerna vid dessa avvägningar saknar tillräcklig
            vägledning genom att frågan om gränsdragningen mot den politiska
            demokratin blivit så dåligt belyst i förarbetena till medbestämmandelagen
            och lagen om offentlig anställning. Det är angeläget att denna
            fråga klaras ut, och utskottet har därför vid sina överväganden
            stannat för att frågan snarast bör utredas. Vid dessa överväganden
            har utskottet fäst stor vikt vid att de båda kommunförbundens
            styrelser enhälligt förordat en sådan utredning. I sammanhanget
            bör uppmärksammas att nya arbetsrättskommittén är i slutskedet
            av sitt arbete. Det material och de överväganden i frågan som
            kan komma att redovisas av kommittén bör avvaktas innan man tar
            ställning till den närmare inriktningen av det utredningsarbete
            som utskottet nu förordar. Utskottet finner inte anledning att
            närmare gå in på de olika förslag som redovisas i motionerna.
            Detta får prövas i det kommande utredningsarbetet. Det bör dock
            nämnas att arbetsdomstolen i sitt yttrande särskilt berört ett
            av uppslagen, nämligen tanken i motion 1430 att låta SHA-nämnden
            avgöra tvister om förhandlingsrätt och förhandlingsskyldighet.
            Domstolen har riktat avgörande invändningar mot denna tanke och
            utskottet ansluter sig till den ståndpunkten. Regeringen bör underrättas
            om vad utskottet anfört med anledning av de nu aktuella motionerna.
          </p>
          <p xml:id="i-P56sbarCygZ9g7J7bg1J8f">
            I skrivelse till riksdagen (1982/83:126) förklarade regeringen
            sin avsikt att inte efterkomma detta beslut. Detta står i uppenbar
            strid med en allmän opinion i dessa frågor. Därtill strider det
            mot de enhälliga yttranden i kommun- och landstingsförbund som
            föregått riksdagsbeslutet. Riksdagen bör därför nu förnya sitt
            beslut i detta avseende.
          </p>
          <p xml:id="i-VbefgdME7LSnrkZbLJSZtt">
            MBL i regeringskansliet
          </p>
          <p xml:id="i-Uyi2cLtWgepnS5aQ5fpm1f">
            Regeringen som arbetsgivare har inrättat en särskild arbetsgivarfunktion
            (statens förhandlingsråd — FHR) med uppgift att förhandla och
            informera i regeringsärenden. Bakgrunden är att medbestämmandeförhandlingar
            enligt 11 och 12$$ MBL inte kan få förekomma direkt med de högsta
            politiska organen. Det är naturligtvis svårt att då åstadkomma
            en ordning som innebär ett reellt medbestämmande och inte bara
            en formell procedur. Det är naturligt att se över förhandlingsområdet
            tillsammans med de anställdas organisationer. Erfarenheterna från
            de hittills bedrivna MBL-förhandlingarna i regeringskansliet pekar
            ganska entydigt på att systemet mer blivit en formell procedur
            än reellt medbestämmande. Enligt vår uppfattning borde vissa områden
            prioriteras betydligt hårdare och former skapas som gör det möjligt
            för de anställdas organisationer och de som är direkt berörda
            att komma in i ett betydligt tidigare skede. Däremot skall man
            naturligtvis också här undvika att de anställda finns med i samtliga
            led av
          </p>
          <pb facs="riksdagen-motions-pdf/data/198384/mot_198384__868/mot_198384__868-003.pdf"/>
          <fw xml:id="i-H3JqCoh6CFzVTvj4oXmVZT">
            Mot. 1983/84:868 5
          </fw>
          <p xml:id="i-5ntf8XGvh6LLduvoHzXhXr">
            bslutsprocessen. Det viktiga måste vara att utöva sitt medbestämmande
            när de verkliga besluten under processen tas inför ett regeringsavgörande,
            som ändå måste vara fristående, men där regeringen måste ha tillgång
            till alla relevanta fakta, dvs. också personalens ställningstagande
            till det slutgiltiga förslaget. Enligt vår uppfattning borde följande
            ämnesområden prioriteras:
          </p>
          <p xml:id="i-466S5K7dQ2Qe8buqPjgJ72">
            Oo propositioner som innebär personalförändringar inom statens
            område Oo flyttning av ärendegrupper, t.ex. genom decentralisering,
            som också innebär omplacering och/eller förändringar i arbetets
            innehåll o omlokaliseringar av myndigheter Oo översynsprojekt
            som syftar till omorganisationer Oo förändringar i det personalpolitiska
            regelsystemet
          </p>
          <p xml:id="i-VLRk1HMAa8VxvLYM5qTS7m">
            Ett initiativ till en omorganisation av MBL-hanteringen i här
            angiven riktning bör ske.
          </p>
          <p xml:id="i-HPTTsUmn56gN4RHrxS7oL6">
            Chefstillsättningar
          </p>
          <p xml:id="i-U9mUYorAqLNC2RahPd5yho">
            Arbetsgivares beslut att tillsätta högre chefer är enligt rättspraxis
            att se som beslut enligt 11$ MBL. Arbetsdomstolens avgörande i
            ett ärende inom den privata sektorn 1979 har ansetts ha tillämplighet
            också inom den offentliga verksamheten. Det finns emellertid inga
            avgöranden i domstol på detta område. Denna problematik gäller
            således både stat och kommuner men berör även den prioritering
            som behandlats inom regeringskansliet i föregående avsnitt. Det
            är lätt att konstatera att de anställdas organisationer förlorat
            en del av sitt medbestämmande i chefsärenden. När regeringen väl
            bestämt sig för ett förslag i ett tillsättningsärende krävs en
            utomordentligt extrem situation för att en ändring skall ske i
            en tillsättning, där namn dessutom ofta blir offentliga före definitivt
            beslut. Däremot kan naturligtvis personalorganisa- tioner utöva
            ett betydande inflytande genom uppvaktningar eller ”under hand”,
            innan ett beslut som kan MBL-förhandlas har tagits. Det kan med
            fog hävdas att chefernas roll är annorlunda i offentlig verksamhet
            än inom den privata sektorn. Inom offentlig sektor styr lagar
            och andra författningar i stor utsträckning verksamheten. Myndighetspersoner
            har som en av sina viktigaste uppgifter att tjäna allmänheten,
            och rollen som chef för de anställda är därmed klart mindre markerad.
            Dessutom utses vissa kategorier befattningshavare enligt särskilda
            regelsystem, t. ex. präster och lärare, men MBL-förhandlas trots
            detta. Samtidigt finns reglerna i regeringsformen och LOA enligt
            vilka enbart sakliga grunder såsom förtjänst och skicklighet skall
            tillämpas vid tillsättningar. Mot denna bakgrund och eftersom
            rättsläget är oklart bör riksdagen göra ett uttalande om att chefer
            inom offentlig sektor ej skall MBL-förhandlas enligt 11 $ utan
            bli föremål för
          </p>
          <pb facs="riksdagen-motions-pdf/data/198384/mot_198384__868/mot_198384__868-004.pdf"/>
          <fw xml:id="i-W3rgJPYCBK4HCVzPgRVVJW">
            Mot. 1983/84:868 6
          </fw>
          <p xml:id="i-TVrj2vAr6HJWwgo9xiSRDy">
            information samt att regeringen bör utarbeta ett förslag med
            denna inriktning och därvid ange den gränsdragning som bör gälla.
          </p>
          <p xml:id="i-B5dDwoSMAvmqSj15NcsLjy">
            MBL i små företag m. m.
          </p>
          <p xml:id="i-956Ytqz7H2rSW8byzgjg2p">
            Tungdpunkten i medbestämmandet måste enligt vår uppfattning ligga
            inom arbetsplatsen. Det gäller inom både den privata och den offentliga
            sektorn. MBL gör emellertid ingen skillnad på det stora företaget
            och det mindre företaget med mycket få anställda och där fackklubb
            och därmed fackligt förtroendevald saknas. Det nu träffade utvecklingsavtalet
            mellan SAF-LO-PTK tar inte heller upp småföretagets situation
            särskilt. Samtidigt har en omfattande centralisering skett inom
            fackföreningsrörelsen genom bildandet av storavdelningar, vilket
            gör att avståndet till en facklig ombudsman är mycket långt, till
            förfång för de anställda i företagen. I dag gäller således att
            förhandlings- och informationsskyldighet skall fullgöras med någon
            utanför företaget i fall som dessa. För att inte onödigtvis byråkratisera
            MBL:s tillämpning borde det vara möjligt att för de mindre företag
            som saknar facklig förtroendevald på den egna arbetsplatsen tillämpa
            en särordning utan byråkrati. Som vi framfört vid flera tillfällen
            tidigare borde detta problem kunna lösas genom att arbetsgivaren
            fullgör sina skyldigheter enligt MBL genom en inledande information
            och inledande förhandling direkt med de anställda i företaget.
            Det som då hänt rapporteras omedelbart skriftligen till vederbörande
            fackliga organisation. Efter en rimlig respittid i avvaktan på
            eventuell reaktion bör arbetsgivarens skyldigheter enligt MBL
            anses vara uppfyllda. Respittiden bör lämpligen kunna bestämmas
            i samråd med de anställda i företaget. Vi föreslår att riksdagen
            begär ett sådant förslag till ändring av medbestämmandelagen.
          </p>
          <p xml:id="i-8NFxv5M67Hp1V8aYUaKtRf">
            MBL och egenföretagen
          </p>
          <p xml:id="i-LBQWBQ5XaYAArn92aZXB9p">
            I Sverige saknas lagstiftning för arbetsmarknaden i stort om
            begränsningar i rätten att gå till facklig strid när kollektivavtal
            saknas. Införandet av medbestämmandelagen ändrade inte på detta
            förhållande. I det sammanhanget prövades enbart frågor som hade
            att göra med fredsplikten och utlösande av konflikter. Medbestämmandelagen
            gör inte heller några undantag såvitt gäller frågan när ett motpartsförhållande
            anses föreligga. MBL säger endast att lagen äger tillämpning på
            förhållandet mellan arbetsgivare och arbetstagare. I lagen om
            anställningsskydd (LAS) görs däremot flera undantag från lagens
            tillämpningsområde, trots att den lagen gäller den viktiga frågan
            om arbete genom anställning. Ett sådant undantag gäller ”arbetstagare
            som tillhör arbetsgivarens familj”. Ett annat undantag gäller
            de tidigare i motionen behandlade cheferna. Där undantas den som
            ”anses ha företagsledande eller därmed jämförlig ställning”. I
            dessa båda fall anser vi att det finns en klar grund för parallellställning
            av MBL och LAS.
          </p>
          <pb facs="riksdagen-motions-pdf/data/198384/mot_198384__868/mot_198384__868-005.pdf"/>
          <fw xml:id="i-L4nBUQzW1WybDSNoRWDjTc">
            Mot. 1983/84:868 z
          </fw>
          <p xml:id="i-2x3BAkEsg8eRUu6zpzeyy8">
            De undantag som nämnts från LAS kan anses lika rimliga inom medbestämmandelagens
            ram. Dessutom undviker man att det formella tar över på det reella
            medbestämmandets bekostnad och dessutom skapar onödig byråkrati.
            Regeringen bör därför få i uppdrag att utreda och komma med förslag
            som undantar arbetstagare som tillhör arbetsgivarens familj i
            MBL och därmed i realiteten alla egenföretagare. Samma grundsyn
            ligger bakom vårt ställningstagande att undanta enmans- eller
            familjeföretagare som ej har anställd personal från stridsåtgärd
            som i dag kan förekomma mot icke avtalsbundna företag. Det har
            i princip överlåtits åt parterna att bestämma vilka stridsåtgärder
            som i olika lägen skall tillgripas. Med denna frihet följer emellertid
            ett ansvar för att en så ingripande stridsåtgärd som blockad står
            i rimlig proportion till de resultat man vill uppnå. Utskottet
            menar för sin del att blockad av enmansföretag mot den bakgrunden
            är en omotiverad facklig stridsåtgärd som bör förbjudas i MBL.
            Regeringen bör lägga fram förslag härom.
          </p>
          <p xml:id="i-41Mp2AP8fQSqbZHhz2Av2c">
            Ledighetslagstiftningen
          </p>
          <p xml:id="i-Bt3z1JWYpgeKgh1SVYTDLR">
            Det är enligt vår mening oomtvistligt att anställda i olika situationer
            har behov av ett lagfäst stöd för tjänstledighet. Det kan gälla
            för uppfyllande av medborgerliga plikter såsom värnplikt och politiska
            förtroendemanna- uppdrag, det kan gälla sociala skyldigheter såsom
            tjänstledighet vid barnafödande och barns sjukdom, det kan gälla
            fackliga uppgifter vilka har betydelse för arbetsplats och arbetskamrater.
            Samtidigt är det utan tvivel så att på en rad olika enskilda arbetsplatser
            har möjligheterna till tjänstledighet utnyttjats i en sådan omfattning
            att det inte kan förenas med krav om verksamhetens fulla effektivitet.
            Särskilt på mindre arbetsplatser, där man normalt inte kan ha
            en långsiktig planering för korttidsfrånvaro, kan de nuvarande
            möjligheterna framstå som ohållbara. Enligt vår mening finns det
            goda förutsättningar att begränsa möjligheterna till ledighet
            utan att för den skull inkräkta på den enskildes möjligheter att
            fullgöra medborgerliga eller sociala skyldigheter i samhället.
            Vid en begränsning av ledighetsmöjligheterna prioriterar centerpartiet
            vård av sjuka barn eller anhöriga. En översyn av ledighetsreglerna
            bör göras med detta syfte. Härvid bör i första hand prövas förutsättningarna
            att till det avtalsreglerade området helt överföra rätten till
            ledighet för studier. Häri inbegrips alla former av studier på
            betald arbetstid — en rätt som för den enskilde kan vara en begränsning
            vid anställningstillfället. Normal fortbildning, t.ex. på grund
            av förändrade samhällsförhållanden, ligger i såväl arbetsgivarens
            som arbetstagarens intresse. De fackliga förtroendemännens rätt
            till ledighet med bibehållen lön är reglerad i förtroendemannalagen
            och i en rad avtal. Enligt vår mening bör inskränkningar i rätten
            inte ske som rubbar balansen mellan arbetsgivare och
          </p>
          <pb facs="riksdagen-motions-pdf/data/198384/mot_198384__868/mot_198384__868-006.pdf"/>
          <fw xml:id="i-M4PN2Ydh3aeN4EUiVj2KF3">
            Mot. 1983/84:868 8
          </fw>
          <p xml:id="i-8h264mkrkTfB2NF7AXqDMQ">
            arbetstagare på den enskilda arbetsplatsen. Våra förslag om tillämpningen
            av MBL på de små arbetsplatserna innebär en förstärkt möjlighet
            för de anställda där att hävda sina rättigheter. Erfarenheterna
            av förtroendemannalagen visar emellertid att den i icke obetydlig
            utsträckning kommit att tillämpas för verksamhet utan direkt anknytning
            till den enskilda arbetsplatsen. Erfarenheten visar också att
            i vissa fall tas i facklig förtroendemannatid ut betydligt mer
            tjänstledighet än vad som motsvaras av lag och avtal. En översyn
            av ledighetslagstiftningen bör ta sikte på att de fackliga förtroendemännens
            möjlighet till ledighet koncentreras till att gälla förhållanden
            med direkt anknytning till den egna arbetsplatsen och att uttagen
            tid kan ges en mer stringent tillämpning utan att för den skull
            skapa onödig konflikt mellan arbetsgivare och arbetstagare. Man
            bör pröva förutsättningarna att i någon form införa en övre gräns
            direkt i lagen när det gäller facklig förtroendemans ledighetsmöjligheter.
          </p>
          <p xml:id="i-62Y3bMD3dFecJhLCqfJ7S9">
            Hemställan
          </p>
          <p xml:id="i-2j8WQfz7JFvpTZudZEbVnZ">
            Mot bakgrund av det anförda hemställer vi 1. att riksdagen som
            sin mening ger regeringen till känna vad som i motionen anförts
            om utredning angående medbestämmandelagens tillämpning på den
            offentliga sektorn m. m., 2. att riksdagen som sin mening ger
            regeringen till känna vad som i motionen anförts om MBL-verksamheten
            i regeringskansliet, 3. att riksdagen uttalar sig för att chefer
            inom den offentliga sektorn skall kunna tillsättas enbart efter
            information till de anställdas organisationer i enlighet med det
            anförda, 4.att riksdagen hos regeringen begär förslag om sådan
            ändring av MBL i små företag att förhandlingarna kan slutföras
            direkt med de anställda, 5.att riksdagen hos regeringen begär
            förslag till sådan ändring av arbetsrättslagstiftningen att enmans-
            och familjeföretagare utan anställd personal ej kan omfattas av
            sådan stridsåtgärd som i dag kan förekomma mot icke-avtalsbundna
            företag, 6. att riksdagen hos regeringen begär en översyn av ledighetslagstift-
            ningen i enlighet med det anförda.
          </p>
          <p xml:id="i-AAUnApBdiabB5qtowkpUoN" type="date">
            Stockholm den 19 januari 1984
          </p>
          <div xml:id="i-Edb6h9oZiotHjhcr2zotAR" type="signatureBlock">
            <p xml:id="i-GiQsBbU8xxga9kP8S34YH" who="i-jfPyBgwNkgJP6agUZAarG" type="signature">
              ARNE FRANSSON (c)
            </p>
          </div>
          <p xml:id="i-2t5JLuDDvnmRdJyiPgeykw">
            P. O. ERIKSSON (c) KARIN ANDERSSON (c) TAGE SUNDKVIST (c) OLOF
            JOHANSSON (c) INGVAR KARLSSON (c) i Bengtsfors
          </p>
        </div>
      </div>
    </body>
  </text>
</TEI>
