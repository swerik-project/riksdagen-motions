<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-NU-03410">
  <teiHeader>
    <fileDesc>
      <titleStmt>
        <title>En politik för ökad handel och export</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3410 av Lars Hjälmered m.fl. (M, C, L, KD)</title>
          <idno type="rdwebb">H5023410</idno>
          <rs type="number">3410</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H5023410/text</ref>
          <ref type="dokument_url_html">http://data.riksdagen.se/dokument/H5023410</ref>
          <ref type="dokumentstatus_url_xml">http://data.riksdagen.se/dokumentstatus/H5023410</ref>
          <ref type="docx">http://data.riksdagen.se/fil/A3D6E75D-6AF4-4D1A-8D2D-934D8CE79944</ref>
          <ref type="pdf">http://data.riksdagen.se/fil/5CF0F608-884D-44DF-9412-A8AD729024F0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Kb87jeTEio4k4qCJeZ6pQE</idno>
            <name>Said Abdu</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Bo7SwCmMnFuPHigSMqyHkD" type="signed"/>
        <correspContext corresp="i-Bo7SwCmMnFuPHigSMqyHkD">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-Wg4JiBuxTz9fesArDXiMko"/>
          <note type="signatory" corresp="i-Kb87jeTEio4k4qCJeZ6pQE"/>
          <note type="signatory" corresp="i-DJgH7q21vrKJDYHFpgpTiX"/>
        </correspContext>
        <correspAction xml:id="i-RhyGU9JBgsyVo6WxkYWMCs" type="submitted">
          <date when="2017-10-05"/>
          <time when="13:19:22"/>
        </correspAction>
        <correspAction xml:id="i-M3roQpGUhTsC6M48LaoHZx" type="reviewed">
          <date when="2017-10-05"/>
          <time when="13:51:33"/>
        </correspAction>
        <correspAction xml:id="i-XdsNNLV9EsYMu5xycJvx3c" type="referred">
          <date when="2017-10-13"/>
        </correspAction>
        <correspAction xml:id="i-ASHLXpoDKgnt8vDUovnoop" type="assigned">
          <date when="2018-10-25"/>
          <time when="15:31:13"/>
        </correspAction>
        <correspContext corresp="i-ASHLXpoDKgnt8vDUovnoop">
          <ref type="assignedTo">Näringsutskottet</ref>
        </correspContext>
        <correspAction xml:id="i-SRwuyUSGb4RSw64NeDniX6" type="behandlas_i"/>
        <correspContext corresp="i-SRwuyUSGb4RSw64NeDniX6">
          <ref type="uppgift">2017/18:NU11</ref>
          <ref type="ref_dok_id">H501NU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU11</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3E1hyzmjoFqjLvkTGBJEt5" type="behandlas_i"/>
        <correspContext corresp="i-3E1hyzmjoFqjLvkTGBJEt5">
          <ref type="uppgift">2017/18:NU12</ref>
          <ref type="ref_dok_id">H501NU12</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-M4Sai6mQmEEZT5rfPsMXK5" type="motHeader">
        <div xml:id="i-XyJPACfHgRYVPyVSfrLivb" type="motTitle">
          Motion till riksdagen 2017/18:3410 av Lars Hjälmered m.fl. (M,
          C, L, KD) En politik för ökad handel och export
        </div>
      </div>
      <div xml:id="i-N8pBhCWTv1rZqpqygSiEub" type="motBody">
        <div xml:id="i-9PCe7FXSTzaayEcpFUVWkF" type="motProposal" subtype="förslag">
          <head xml:id="i-GTBLPz6vh3yxWQsNLNVUX2">
            Förslag till riksdagsbeslut
          </head>
          <list xml:id="i-RhngEQeEhgddESRAzSEWJe" style="ol">
            <item xml:id="i-35zDcHvqCWNj47bLv6zVNx">
              Riksdagen ställer sig bakom det som anförs i motionen om att
              Sverige ska fortsätta att stå upp för frihandel, fortsätta att
              riva handelshinder och samtidigt värna konsumentskydd och miljö,
              och detta tillkännager riksdagen för regeringen.
            </item>
            <item xml:id="i-BADKmvm1RKvVbpkBZQi8jG">
              Riksdagen ställer sig bakom det som anförs i motionen om att
              Sverige ska vara pådrivande för ambitiösa handels- och investeringsavtal
              mellan EU och andra delar av världen och tillkännager detta för
              regeringen.
            </item>
            <item xml:id="i-PgQ943ahZfPWCjrfpJKUtb">
              Riksdagen ställer sig bakom det som anförs i motionen om att
              ge Business Sweden ett fördjupat uppdrag att ytterligare förstärka
              arbetet inom de kreativa näringarna i sin exportfrämjande verksamhet
              och tillkännager detta för regeringen.
            </item>
            <item xml:id="i-4FNrpKr79TyJXJTbQRmZRJ">
              Riksdagen ställer sig bakom det som anförs i motionen om att
              Sverige bör utveckla en handelsstrategi som beaktar såväl import
              och export som delar av en utvecklad handel, och detta tillkännager
              riksdagen för regeringen.
            </item>
            <item xml:id="i-MPKnvwmFEoTFBbXMuqWFdD">
              Riksdagen ställer sig bakom det som anförs i motionen om att
              handelspolitiken bör ta hänsyn till svenska konkurrensvillkor
              med särskilt fokus på små och medelstora företag och tillkännager
              detta för regeringen.
            </item>
            <item xml:id="i-B8qWEtohpA89LZnP6XtTD3">
              Riksdagen ställer sig bakom det som anförs i motionen om att
              Sverige ska vara en aktiv röst i världen och WTO som driver på
              för fler och mer omfattande globala frihandelsavtal, och detta
              tillkännager riksdagen för regeringen.
            </item>
            <item xml:id="i-FZjY5hoe7wd6UmFLcroQM1">
              Riksdagen ställer sig bakom det som anförs i motionen om att
              regeringen bör utveckla en strategi för att motverka protektionism
              i världen och tillkännager detta för regeringen.
            </item>
            <item xml:id="i-Xsi1dRh3sHhGjERz9rbFVS">
              Riksdagen ställer sig bakom det som anförs i motionen om att
              svensk handelspolitik ska vara en tydlig röst för demokrati, mänskliga
              rättigheter, rättsstatens principer samt jämställdhet och tillkännager
              detta för regeringen.
            </item>
            <item xml:id="i-CTfZR4j1sQimvxhb743Qqj">
              Riksdagen ställer sig bakom det som anförs i motionen om att
              verka för att stimulera exporten av svenska välfärdstjänster och
              tillkännager detta för regeringen.
            </item>
            <item xml:id="i-92rmdhps8Skcfb5Q362CWD">
              Riksdagen ställer sig bakom det som anförs i motionen om att
              nyttja företagsamheten bland kosmopoliter för att utveckla möjligheterna
              till ökad handel och tillkännager detta för regeringen.
            </item>
            <item xml:id="i-SH5qzrknZBtBMYDsixr88B">
              Riksdagen ställer sig bakom det som anförs i motionen om att
              utveckla handeln med mindre välutvecklade länders ekonomier och
              tillkännager detta för regeringen.
            </item>
            <item xml:id="i-CEzPumisCnQ4mgz5S7sNSV">
              Riksdagen ställer sig bakom det som anförs i motionen om att
              utreda hur regional och lokal exportrådgivning ska kunna upphandlas
              av fristående aktörer, såsom handelskamrar och exporttjänsteföretag,
              och tillkännager detta för regeringen.
            </item>
            <item xml:id="i-Jq95VQE3i6rrwRJE339Gjk">
              Riksdagen ställer sig bakom det som anförs i motionen om att
              vidareutveckla insatserna för svenska företags möjligheter att
              medverka i FN-upphandlingar och tillkännager detta för regeringen.
            </item>
            <item xml:id="i-LUMbtohQVdhZMLxM1DtM74">
              Riksdagen ställer sig bakom det som anförs i motionen om att
              fortsätta stärka svensk besöksnäring för att öka Sveriges attraktivitet
              som turistmål och tillkännager detta för regeringen.
            </item>
            <item xml:id="i-Gfu4DvCn1esCkob9dY6EBW">
              Riksdagen ställer sig bakom det som anförs i motionen om att
              utveckla en strategi för att stärka svenska företags möjligheter
              till e-handel och tillkännager detta för regeringen.
            </item>
            <item xml:id="i-U35ks6FSGYT1DNFStnnRG4">
              Riksdagen ställer sig bakom det som anförs i motionen om att
              lyfta svensk matkultur och svenska råvaror för att ytterligare
              främja Sveriges livsmedelsexport och tillkännager detta för regeringen.
            </item>
          </list>
        </div>
        <div xml:id="i-Nr1otSmYXqHLPc6pAqMYHF" type="motContent">
          <head xml:id="i-43bRjwJYrNV31FDAoxHR7W" type="h1">
            Handel utvecklar värden i världen
          </head>
          <p xml:id="i-AnjAtQPB9xCq7CmKYeZ13s">
            Sverige är ett starkt handelsberoende land. Export är beroende
            av import och därför är ökad frihandel i världen prioriterad då
            den utvecklar kompetens över gränserna. För Sveriges och Europas
            del är detta särskilt angeläget då 80 procent av tillväxten nu
            sker utanför Europa. Att en vara exporteras från Sverige betyder
            de facto inte att den är enbart svensk. Så mycket som 40 procent
            av exporten från tillverkningsindustrin har i själva verket producerats
            i andra länder. Därför blir det alltför begränsat att enbart tala
            om en exportstrategi – Sverige behöver en handelsstrategi som
            beaktar såväl import som export och delar av en utvecklad handel.
          </p>
          <p xml:id="i-MhTBZwnn3QNsZ468sa68JD">
            Sveriges samlade varu- och tjänsteexport uppgick 2016 till nästan
            2 000 miljarder kronor. I statsbudgeten för 2017 avsätts under
            posten ”Exportfrämjande verksamhet” 362 miljoner kronor. Det innebär
            att de offentliga insatserna utgör endast dryga 0,1 promille av
            det samlade exportvärdet. Därför är det viktigare att tala om
            till vad och hur de offentliga resurserna används, än vilka belopp
            det handlar om.
          </p>
          <p xml:id="i-Q16sXDdV8Se8ywp78vhjU9">
            Regeringens initiativ för exportfrämjande åtgärder, Team Sweden,
            saknar tydlig funktion, organisation, mandat och mål. Regeringen
            bör utveckla en tydlig och framåtriktad handels- och exportstrategi
            för Sverige.
          </p>
          <head xml:id="i-Vkzj6Pwg4uTFNcf2SWsebY" type="h2">
            Ökad konkurrenskraft för svenska företag
          </head>
          <p xml:id="i-W1Vf1zyKXeCmVgtomWYjgn">
            Ökade investeringar innebär större handelsflöden över Sveriges
            gräns. Utländska investeringar i Sverige är särskilt betydelsefulla
            för att öka utbytet av import och export, inte minst av internationella
            insatsvaror. I grunden handlar det om att investeringar skapar
            nya jobb i Sverige samtidigt som de också bidrar till en ökad
            rörlighet av kompetens, vilket i sin tur genererar högre förädlingsgrad.
          </p>
          <p xml:id="i-zoVRXKmC4A1pzGy9qbgTX">
            De stora företagen växer i antalet anställda utanför Sverige.
            För att stimulera till ökade inhemska likväl som utländska investeringar
            krävs ett i grunden gynnsamt företagsklimat med generellt sett
            goda näringsvillkor i Sverige. Både bolagsskatten och expertskatten
            måste vara internationellt konkurrenskraftiga för att attrahera
            investeringar och talanger. Små företag måste kunna växa med god
            tillgång till privat och offentligt riskkapital.
          </p>
          <p xml:id="i-4XhvFTWLCCo5EeftwT7d6J">
            Om Sverige ska kunna attrahera de bästa talangerna i världen
            till företag på hemmaplan måste det finnas konkurrenskraftiga
            skatteregler. Det bör skapas mer gynnsamma skatteregler för delägarskap
            i nya och växande företag. Det är ett viktigt sätt att attrahera
            duktiga personer som har nödvändig kompetens för företagen. Reglerna
            för delägarskap, optioner, är dessutom viktiga för att attrahera
            fler entreprenörer och talanger till landet. Det är vidare viktigt
            att Sverige har starka och högkvalitativa universitet och högskolor.
          </p>
          <head xml:id="i-ACcto3iUTN9j6VSZzW7VGi" type="h2">
            Små och medelstora företag
          </head>
          <p xml:id="i-UPkMn4akc7vNF9U8BWd7iJ">
            Att stärka företags vilja att exportera handlar inte enbart om
            attityder till export. Det handlar framför allt om kunskap och
            att Sverige skall ha ett näringsklimat som gör det möjligt och
            meningsfullt att växa. Stora bolag klarar sig ofta väl på egen
            hand och ibland med stöd från Svensk Exportkredit och Exportkreditnämnden.
            Däremot ser behoven annorlunda ut för mindre bolag.
          </p>
          <p xml:id="i-VooTJCRTNoo3qzg3HuxAYD">
            Regeringens exportstrategi visar på ett ovanifrånperspektiv där
            staten och Business Sweden är aktörerna som ska lösa problemen.
            Samtidigt försvagas villkoren och konkurrenskraften för företagen
            genom bland annat höjda skatter på jobb och företagande och en
            vag hållning i handelspolitiken. Detta ovanifrånperspektiv blir
            särskilt tydligt när regeringen menar att ”det finns ett behov
            av att paketera olika företags erbjudanden till större system
            som kan möta de samhällsutmaningar dessa marknader efterfrågar”.
            Svenska staten är inte bäst lämpad att avgöra vilka företag som
            skall vara med i paketeringen. Utmaningen som ligger i att för
            få små och medelstora företag exporterar avspeglas inte heller
            i specifika åtgärder riktade mot denna målgrupp. Istället kvarstår
            en syn präglad av fokus på att det är de stora företagen som är
            lösningen på allt.
          </p>
          <head xml:id="i-H8ecJdafuTvFbJpmQFmmuf" type="h2">
            Protektionism och mänskliga rättigheter i världen
          </head>
          <p xml:id="i-BQgtWCy3BRbwjWbdfr6nhp">
            Sverige skall vara en aktiv röst i världen och dess handelssamfund
            WTO för att driva på fler och mer omfattande globala frihandelsavtal.
            Sedan 2008 ökar enligt WTO, EU-kommissionen och OECD protektionismen
            i världen och den tar sig uttryck på flera sätt såväl inom EU
            som i resten av världen. EU:s inre marknad måste därför utvecklas
            och tjänstedirektivet breddas för att omfatta ökad rörlighet inom
            flera sektorer. Kampen för öppna marknader och mot protektionism
            är och måste vara Sveriges viktigaste uppdrag i handelspolitiken.
            Därför bör regeringen utveckla en strategi för att motverka protektionism
            i världen.
          </p>
          <p xml:id="i-ME7RhSf8hqzHNaWQymVrWC">
            Frihandel, marknadsekonomi, respekt för mänskliga rättigheter
            och demokrati är viktiga faktorer för en positiv ekonomisk utveckling.
            Sverige ska vara en stark röst för grundläggande värden som demokrati,
            rättsstatens principer, jämställdhet och respekt för mänskliga
            rättigheter och ska driva på för att föra in dessa värden i de
            handelsavtal som sluts. Svenska företrädare måste på politisk
            nivå våga tala med diktaturers representanter om dessa frågor.
            Svenska företags arbete med CSR (corporate social responsibility)
            bidrar positivt till utvecklingen i olika länder. Trots positiva
            initiativ som involverar företag såsom FN:s Global Compact, går
            utvecklingen i världen generellt sett för långsamt. Svenska företag
            ska uppmuntras att vara föredömen utomlands vad gäller affärsetik,
            arbetsvillkor, miljöhänsyn och socialt ansvarstagande. Genom handel
            som föregår med gott exempel öppnas förutsättningarna upp för
            ökad hänsyn till mänskliga rättigheter och goda villkor.
          </p>
          <head xml:id="i-JPLAqcvdjavWN9qddEWGjC" type="h2">
            Tjänsteexport
          </head>
          <p xml:id="i-TwMoaZWaTWUtzvCFZ7FrQW">
            Tjänstehandeln står för omkring en fjärdedel av Sveriges totala
            handel. Dagens, och inte minst morgondagens, värden genereras
            till allt större del av tjänster kopplade till ursprungsprodukten
            samtidigt som tjänsternas andel av vinstmarginalerna blir en mer
            betydelsefull konkurrensfördel för många svenska teknikdrivna
            företag. Det blir allt viktigare att tillvarata tjänstesektorns
            möjligheter, men tyvärr har regeringen förbigått att se tjänster
            som en avgörande konkurrensfördel i exportstrategin.
          </p>
          <p xml:id="i-66oYLyFNNEkDxGCBNqFksx">
            Svenska aktörer inom välfärdstjänster håller internationellt
            sett hög klass och är på många sätt banbrytande. Flera av dessa
            kan med sin kunskap bidra till förhöjd kvalitet inom vård, skola
            och omsorg världen över. Som följd av olika valfrihetsreformer
            i Sverige finns det företag vars tjänster möter en stor efterfrågan
            utomlands. Ett av dessa företags övergripande problem är möjligheterna
            att använda hemmamarknaden som referens vid upphandlingar utomlands.
            De många politiska begränsningar som byggts upp inom denna sektor
            i Sverige har dessutom begränsat möjligheterna att skapa resurser
            för exportsatsningar. Även välfärdstjänster måste ses som lika
            självklara exportmöjligheter som industriprodukter. Den globala
            konkurrensens mekanismer är desamma oavsett vad vi handlar med.
            Här finns en stor potential för svensk välfärd att bidra till
            övriga världen.
          </p>
          <head xml:id="i-3GQTnYiqMLCoPwwwXr8sYb" type="h2">
            Migration skapar goda möjligheter att nå tillväxtmarknader
          </head>
          <p xml:id="i-YMRdBTmTSY5szTjaVYDJK1">
            Det är viktigt att svensk export i högre utsträckning når tillväxtmarknader.
            Här kan Sverige ligga i framkant för nya marknader som håller
            på att öppnas upp för att bidra med kunskap och expertis i syfte
            att bygga upp länderna. Samtidigt kan vi exportera frihetliga
            och demokratiska värderingar.
          </p>
          <p xml:id="i-PvEUJK4ABs7ueZMyqXMMB7">
            Regeringen har identifierat en lista med 26 prioriterade marknader
            på vilken länder som Saudiarabien, Qatar och Förenade Arabemiraten
            finns med liksom Turkiet. Det är dock tydligt att respekten för
            mänskliga rättigheter och rättsstatens principer kraftigt kan
            kritiseras avseende dessa länder. Handel är en viktig faktor för
            utveckling, men en svensk ökad handel med länder vars demokratiska
            grund kraftigt kan ifrågasättas får inte innebära att Sverige
            avstår från att vara en tydlig röst för demokrati och mänskliga
            rättigheter, rättsstatens principer och jämställdhet.
          </p>
          <p xml:id="i-GHGFHUaHMNrVvBZh8PAJQP">
            Migrationsflödena är en viktig del av personrörligheten till
            och från Sverige, och de kan också öppna nya möjligheter till
            gränsöverskridande handel. Sverige har som framträdande migrationsland
            unika möjligheter att på allvar ta tillvara de många resurser
            i form av språkkunskaper, kulturell kännedom och nätverk som utrikes
            födda tar med sig hit. Företagare födda utomlands som besitter
            goda kunskaper om affärskultur, politik, språk och religion i
            sina forna hemländer har som kosmopoliter särskilt goda förutsättningar
            att bedriva handel över gränserna och kan dessutom vara vägvisare
            för andra svenska företagare, inte minst för att nå tillväxtmarknadernas
            stora potential inom tjänstesektorn. Dessa personers potential
            måste bättre tas tillvara.
          </p>
          <p xml:id="i-3LAQncn6pX5th1BgJgJ6Hm">
            Att knyta kontakter mellan svenska exportföretag och nyanlända
            till Sverige är värdefullt av många skäl då det är en utmaning
            för många med invandrarbakgrund att komma in på den svenska arbetsmarknaden.
            De företag som bäst kan ta tillvara personer med utländsk bakgrund,
            erfarenhet och kompetens är de som har störst potential att väsentligt
            stärka sin export och import. För att svenska företag bättre ska
            nå framgång i den internationella konkurrensen om kunder krävs
            att man tar tillvara de resurser som redan finns i Sverige i form
            av den invandrade befolkningen.
          </p>
          <head xml:id="i-KoYdJxCGk3BdXxNjNbGewp" type="h2">
            Befintliga marknader
          </head>
          <p xml:id="i-UaQK7NJ3V4dQA6pz3t4YhD">
            Oaktat de möjligheter som finns att bryta ny mark på tillväxtmarknaderna
            finns det fortfarande en stor potential kvar att nyttja på de
            marknader där Sveriges export redan är stark. Det gäller framför
            allt de två största närmarknaderna Tyskland och Norge. Mindre
            företag som avser att gå på export har många fördelar av närheten
            till dessa länder samt att det redan finns en etablerad affärskultur
            länderna emellan. Erfarenheten visar också att det kostar mycket
            mindre resurser att vidareutveckla befintliga affärsrelationer
            än att ge sig in på nya, varför nyrekryteringen inte får gå ut
            över de etablerade marknaderna.
          </p>
          <head xml:id="i-MdsnxNrAVSUbxyb3XaMYs7" type="h2">
            Handel med utvecklingsländer
          </head>
          <p xml:id="i-2vpV9LLK5RzeSA5RFhmQC9">
            Handel är på många sätt ett redskap för utveckling, inte minst
            för mindre väl utvecklade länders ekonomier. Genom att man handlar
            med dessa länder växer deras ekonomier och utvecklingsländernas
            medborgare får större möjligheter att påverka sin framtid. Här
            spelar den nya tidens mönster med ökade inslag av e-handel stor
            roll för att bidra till den utvecklingen.
          </p>
          <head xml:id="i-Bm4C54wRgsXyyS4QR6WDmF" type="h2">
            Sverige gynnas av fler handels- och investeringsavtal
          </head>
          <p xml:id="i-Lik1mDkbidzgciWAMkvcfe">
            Globaliseringen främjar tillväxt och öppenhet. Handel med vår
            omvärld är grunden för en välmående ekonomi. Svensk export motsvarar
            nästan hälften av Sveriges BNP. Därför ska vi fortsätta riva handelshinder
            samtidigt som vi värnar konsumentskydd och miljö. Sverige ska
            fortsätta att vara pådrivande för att ett transatlantiskt handels-
            och investeringsavtal (TTIP) mellan EU och USA blir verklighet.
            Utfallet av frihandelsavtalet mellan EU och USA kommer att vara
            helt avgörande för hur världshandeln utvecklas de kommande decennierna.
            Blir avtalet mindre omfattande än vad som vore möjligt, inte blir
            av eller kraftigt försenas kommer detta att drastiskt påverka
            Sveriges handel och exportmöjligheter. Därför måste det vara prioriterat
            för Sverige att vara en drivande kraft för att frihandelsavtalet
            blir så omfattande som möjligt, med ett investerarskydd som innebär
            att framför allt små och medelstora företag vågar ta steget att
            gå på export till världens näst största marknad. Därför beklagar
            vi det svala intresset från den nuvarande amerikanska administrationen
            angående TTIP. Att förhandlingarna kring ett så viktigt avtal
            har gått i stå är olyckligt för såväl den amerikanska som den
            europeiska marknaden.
          </p>
          <p xml:id="i-G29qYQfw57pNwM1fUze5Y">
            EU-parlamentet har ratificerat det färdiga handelsavtalet mellan
            Kanada och EU:s medlemsländer. Ratificeringen av frihandelsavtalet
            med Kanada kan förhoppningsvis påskynda TTIP-avtalet mellan USA
            och EU. Det är anmärkningsvärt att Sverige, som är ett land som
            vanligen är för handel och handelsavtal, ännu inte godkänt handelsavtalet
            mellan EU och Kanada. Vi anser att regeringen omgående bör lägga
            fram ett förslag till riksdagen om ett godkännande av detta så
            kallade CETA-avtal.
          </p>
          <p xml:id="i-R3ZP3mC7XwFFBZPYYZpKEX">
            Sverige bör därutöver aktivt bidra till att flera frihandelsavtal
            färdigförhandlas och ratificeras såsom avtalet med Singapore och
            flera av de västafrikanska länderna som till exempel Ghana och
            Gambia. Varje frihandelsavtal som sluts gynnar svenska företag
            och är viktigt för våra handelsförbindelser.
          </p>
          <head xml:id="i-GFJtnhdgp3A79VH7cXujwh" type="h2">
            Principer inom handelspolitiken
          </head>
          <p xml:id="i-2m3q2PWf8v3Jkq62BJEBpe">
            Det är viktigt att framhålla att oavsett med vilken region ett
            frihandelsavtal förhandlas ska det inte leda till sänkta nivåer
            vad gäller hälsa, miljö, djurskydd och säkerhet. På samma sätt
            som idag ska konsumenter och medborgare på båda sidor Atlanten
            känna sig helt trygga när man väljer varor och tjänster. Frihandel
            ger konsumenter ökat utbud och lägre priser. Vi är övertygade
            om att frihandel går att förena med ett starkt miljö- och djurskydd.
          </p>
          <head xml:id="i-HiUhKupYUau7ay7mZxuTaL" type="h2">
            Upphandling av exportrådgivning
          </head>
          <p xml:id="i-NfCKQQEZEyhkjKvdXYHKxF">
            Små och medelstora företag är de som växer mest och det är där
            potentialen är som störst att utveckla framtidens jobb. Ju fortare
            dessa företag kommer ut på en internationell marknad, desto större
            möjligheter har de att växa och därmed generera arbete åt fler
            människor. Alla affärer börjar lokalt och därför bör även exportrådgivningsinsatserna
            vara lokalt och regionalt tillgängliga.
          </p>
          <p xml:id="i-RgtwLVf1qYEogGUrUbWih8">
            Det finns många aktörer runt om i landet som äger kunskap och
            har diger erfarenhet av internationell handel vars kapacitet måste
            tas tillvara. Inte minst är regionala handelskammare en resurs
            för regional exportrådgivning. Genom att öppna för upphandling
            av rådgivningstjänster ges möjligheter för företag med exportambitioner
            att utveckla sina exportkompetenser till lokala affärer och samtidigt
            bidra till att etablera nätverk bland lokala aktörer man känner
            förtroende för. För att säkerställa kvaliteten på rådgivningstjänsterna
            bör en auktorisering av dessa aktörer komma till stånd.
          </p>
          <head xml:id="i-NjAVpTacbhnKQVu55LxwZy" type="h2">
            FN-upphandlingar – en outnyttjad möjlighet till de stora affärerna
          </head>
          <p xml:id="i-UabjACoCT1evrqqRDyX2gn">
            Sverige är en stor bidragsgivare till FN, men hittills har väldigt
            få svenska företag varit med i upphandlingarna. De som haft rätt
            förutsättningar har dock gjort intressanta affärer vilket också
            varit ett steg på vägen till de så kallade största affärerna.
            Många handelskamrar har genom åren byggt kompetens- och resurscentrum
            för svenska företag som vill introduceras och börja sälja till
            FN. Den utmaning som Sverige står inför är mångfasetterad och
            handlar om att bidra till att skapa förutsättningar för svenska
            företag att delta, och konkurrera på en jämn spelplan, i internationella
            upphandlingar. Genom att upphandla exportrådgivningstjänster kan
            svenska företag som vill delta i FN-upphandlingar också få tillgång
            till erfarenhet som kan erbjuda hjälp att göra relevanta ansökningar.
          </p>
          <head xml:id="i-BPrq9naRCmcuRoanWwuthN" type="h2">
            Kreativa näringar
          </head>
          <p xml:id="i-X118h2kNN6nHRU3dAFSy4n">
            De kreativa näringarna hör till de snabbast växande och är viktiga
            branscher för exporten, jobben och bilden av Sverige utomlands.
            De består av allt från musik, film och litteratur till app- och
            dataspelsutveckling samt mode och design – det vill säga all kultur
            som det går att tjäna pengar på. Tillväxtverket visar att exempelvis
            musikbranschen har en högre tillväxt än Sverige i stort och dessutom
            med en stor exportpotential. År 2010 stod denna framtidssektor
            för drygt tre procent av BNP, och den spås växa ytterligare de
            kommande åren. Totalt har svensk musikexport ökat med 21 procent
            2015 jämfört med 2014 och omsätter nu 2,3 miljarder kronor, enligt
            Musiksveriges sammanställning.
          </p>
          <p xml:id="i-HNspJNZqGLKK1ozDHNrc4z">
            De kreativa näringarna präglas av lättrörlig ny- och småföretagsamhet.
            Inom dessa växer nya viktiga exportbranscher raskt fram, särskilt
            inom den snabbt växande tjänstesektorn där digitala tjänster kring
            den traditionella industrin blivit allt viktigare. Eftersom resultatet
            av investeringar i kunskap är immateriella värden är det också
            viktigt att skyddet för dessa också upprätthålls för att säkerställa
            internationell attraktionskraft. Staten måste i högre utsträckning
            se på de kreativa näringarnas exportpotential vilken genererar
            jobb och skatteinkomster och skapar en positiv bild av landet.
            Därför skall Business Sweden få i uppdrag att ytterligare uppmärksamma
            de kreativa näringarna i sin exportfrämjande verksamhet.
          </p>
          <head xml:id="i-5UfqTTfAozJi8eSNjYrp85" type="h2">
            Besöksnäringen viktig för svensk export
          </head>
          <p xml:id="i-Fhs2iZXYpAngP5mxHN818P">
            Besöksnäringen är Sveriges största tjänsteexportnäring i form
            av utländska turisters konsumtion i Sverige. Enligt Tillväxtverket
            ökade Sveriges turisms totala exportvärde 2016 med 12,7 procent
            och uppgick till 120 miljarder kronor. Med fler besökare, ökat
            antal internationella möten förlagda i Sverige och utvecklade
            turistmål från norr till söder skapar vi fler arbetstillfällen
            och ökar Sveriges tillväxt. För att fortsätta stärka svensk besöksnäring
            är det viktigt att Visit Sweden fortsätter att på utländska marknader
            attrahera utländska besökare till Sverige, i form av turism såväl
            som möten och konferenser.
          </p>
          <p xml:id="i-49R5V67xWF8nk2VYL9nVrd">
            Att stärka besöksnäringens kvalitet genom en märkning såsom Swedish
            Welcome för att därigenom medvetandegöra näringens aktörer om
            vikten av gott bemötande, miljöarbete och socialt tänkande är
            något som skulle kunna användas gemensamt med de nordiska länderna.
            Många besökare från andra kontinenter reser gärna till Skandinavien
            för att uppleva huvudstäderna eller naturen, och då tjänar näringen
            på att ha gemensam standard för sina kvalitetsmått.
          </p>
          <head xml:id="i-XxXfiU8kHgA3hYH4a5CVfK" type="h2">
            It och digitalisering
          </head>
          <p xml:id="i-LCt3vqaGCfv7iaWK3zEAaJ">
            Utvecklingen av e-handeln går i en rasande takt. Digitaliseringen
            kortar ledtider och förenklar affärer på många sätt samtidigt
            som nya komplikationer också uppstår. Moment som rör tillgänglighet,
            säkerhet och juridik ställs i många fall inför drastiska förändringar
            vilket ställer nya krav på handelsaktörerna men också det omgivande
            samhället. För att möta dessa förändringar behöver det tas fram
            en strategi för att utveckla svenska företags möjligheter till
            digital e-handel.
          </p>
          <head xml:id="i-T4TpAhgCBbNWYZK48Cfx62" type="h2">
            Livsmedelsexport
          </head>
          <p xml:id="i-PhKPZSBwmRYKM3QGBmNLiw">
            Den svenska exporten av livsmedel har utvecklats starkt under
            de senaste åren. Det är dock ett fåtal större företag som står
            för hela 90 procent av exporten. Resterande tio procent står de
            små och medelstora företagen för. För att ytterligare kunna främja
            Sveriges livsmedelsexport kan det därför finnas skäl att kartlägga
            de små och medelstora företagens kännedom om de tjänster som ryms
            inom statligt exportfrämjande för att öka den andelen.
          </p>
        </div>
        <div xml:id="i-SCScwTdbfuVsqNkNzjmx1z" type="signatureBlock">
          <list xml:id="i-YATi5i5rtELDvGKq1KMRmR">
            <item xml:id="i-TZAsaJCxaPU8cyLqHpzu3f" type="signature">
              Lars Hjälmered (M)
            </item>
            <item xml:id="i-DJXbu7ykYSnmiKryLbaX8Q" type="signature">
              Helena Lindahl (C)
            </item>
            <item xml:id="i-HmCn4r7BuNdd4ACEPiRmWM" type="signature">
              Said Abdu (L)
            </item>
            <item xml:id="i-QQWbNzbDvJCjNbnrcqB8S7" type="signature">
              Penilla Gunther (KD)
            </item>
          </list>
        </div>
      </div>
    </body>
  </text>
</TEI>
