<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_Mj_0240/mot_199900_Mj_0240-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ240 pnr: c393
          </p>
          <p>
            Motion till riksdagen 1999/2000:MJ240
          </p>
          <p>
            av Kenneth Johansson m.fl. (c) Fäbodbruk
          </p>
          <p>
            Under 1900-talet har det levande fäbodbruket ansetts bli ett
            minne av svunna tider. Tvärt emot alla uppfattningar och slutsatser
            lever dock fäbodarna kvar in på 2000-talet och ett antal yngre
            fäbodbrukare startar verksamhet, bygd på äldre tiders traditioner.
            Fäbodbruken är idag en liten del av svenskt jordbruk. Ett 80-tal
            brukare finns i Dalarna, ett 50-tal i Gävleborg, cirka 45 i Jämtland
            samt ett 15-tal i Västernorrland och Värmland. Totalt cirka 187
            levande fäbodar! Verksamheten, trots sin relativt ringa omfattning,
            är dock mycket viktig för bevarandet av den biologiska mångfalden,
            värdefulla natur- och kulturmiljövärden samt utrotningshotade
            husdjursraser. För att bevara fäbodbruket och miljön är det viktigt
            att verksamhet och boskapsskötsel kan upprätthållas på det traditionella
            sättet med fritt skogs- bete och delvis bete på fäboden efter
            slåtter. Endast genom bete och slåtter kan fäbodarnas särpräglade
            kulturlandskap bevaras och en mängd traditioner och seder som
            är knutna till fäbodarna leva vidare. Tamboskapen har varit och
            är hjärtat i fäbodbruket. Att stängsla kring gårdar och slåttermarker
            har skett för att få ett optimalt utnyttjande av slåtter- mark
            och praktisk hantering av produkttillverkning. Idag är flera fäbodstugor
            mer av fritidskaraktär och alla är inte inhägnade vilket orsakar
            problem för idag verksamma fäbodbrukare. I ett domstolsavgörande
            har en husägare fått rätt gentemot en fäbod- brukare att denne
            är skyldig att stänga in sina djur. Fäboden mister sin karaktär
            om ett fritt bete inte sker helt eller delvis, helst då marken
            idag inte hävdas med slåtter. Vi föreslår att en juridisk översyn
            görs av gällande lagstiftning angående stängsel, av ägofredslag
            etc, för att skapa en hållbar situation för de idag verksamma
            fäbodbrukarna och de som kommer att starta verksamhet på äbodar,
            samt klargör ändamålet med fäbod som företeelse. Detta bör ges
            regeringen till känna. Hoten mot det levande fäbodbruket är dock
            flera. Såväl ekonomiska örutsättningar som svårigheter att få
            leverera mjölk från mindre leverantörer som är basen i fäbodbruket
            påverkar utvecklingen negativt. Fäbodbruket står inför en generationsväxling
            med unga småbrukare som under nuvarande örutsättningar tvekar
            om att fortsätta med fäbodbruk. Om de nu över- gripande hoten
            inte elimineras kan en idag positiv utveckling av ett levande
            äbodbruk ändå på sikt vara mycket hotad och en tusenårig kulturtradition
            går i graven.
          </p>
          <pb facs="riksdagen-motions-pdf/data/199900/mot_199900_Mj_0240/mot_199900_Mj_0240-0002.pdf"/>
          <p>
            Riksantikvarieämbetet har genomfört en utredning om förutsättningarna
            för Mot. 1999/2000 att bevara landets fäbodar. De åtgärder som
            myndigheten föreslår förefaller MJ240 inte tillräckliga. När det
            gäller fäbodar som ännu är i drift är det nödvändigt med en kombination
            av insatser från flera olika håll och myndigheter. De regelsystem
            som berör fäbodverksamheten bör ses över och anpassas till att
            främja en levande fäbodkultur. I ett inledningsskede kan det vara
            lämpligt att pröva åtgärder inom ett något begränsat område, till
            exempel i Dalarna eller Jämtland. Vi föreslår därför att Riksantikvarieämbetet,
            Naturvårdsverket och Jordbruksverket bör få ett gemensamt uppdrag
            att föreslå konkreta åtgärder som främjar och möjliggör ett levande
            fäbodbruk. Dessutom vill vi se en ökad satsning på vårdplaner,
            mark och byggnadsvård på kulturhistoriskt värdefulla fäbodar som
            är eller kommer att vara levande samt ett bättre juridiskt skydd
            för att bevara befintliga fäbodmiljöer. Detta bör ges regeringen
            till känna. Många gånger fyller fäbodarna en viktig funktion med
            att bevara utrotningshotade husdjursraser. Dessa inbegriper bland
            annat svensk kullig boskap, SKB, som i huvudsak består av fjällkor
            och rödkullor. En genom- arbetad avelsplan ska finnas för alla
            de hotade husdjursraserna som finns listade av Naturvårdsverket
            och Jordbruksverket. Det bör vara av riksintresse att lämpliga
            åtgärder vidtas så att dessa kan bevaras i den miljö de formats,
            på skogsbetesmarker på fäbodar. Detta bör ges regeringen till
            känna.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            översyn av ägofredslagstiftning så att fortsatt fäboddrift kan
            bedrivas, 2. att riksdagen som sin mening ger regeringen till
            känna vad i motionen anförts om åtgärder för att möjliggöra bevarandet
            av ett levande fäbodbruk i Sverige, 3. att riksdagen som sin mening
            ger regeringen till känna vad i motionen anförts om ökad satsning
            på vårdplaner, mark- och byggnadsvård på kulturhistoriskt värdefulla
            fäbodar samt ett bättre juridiskt skydd för att bevara befintliga
            fäbodmiljöer, som är eller kommer att vara levande, 4. att riksdagen
            som sin mening ger regeringen till känna vad i motionen anförts
            om bevarande av listade utrotningshotade husdjursraser.
          </p>
          <p>
            Stockholm den 4 oktober 1999 Kenneth Johansson (c)
          </p>
          <p>
            Erik Arthur Egervärn (c) Sven Bergström (c)
          </p>
        </div>
      </div>
    </body>
  </text>
</TEI>
