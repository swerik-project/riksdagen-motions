<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00481">
  <teiHeader>
    <fileDesc>
      <titleStmt>
        <title>Ordning och reda i klimatpolitiken</title>
        <author corresp="i-ST3KmJ7dwych9bUEkWZEu6">av Åsa Romson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ordning och reda i klimatpolitiken</title>
          <idno type="rdwebb">H002MJ481</idno>
          <rs type="number">MJ481</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ481/text</ref>
          <ref type="dokument_url_html">http://data.riksdagen.se/dokument/H002MJ481</ref>
          <ref type="dokumentstatus_url_xml">http://data.riksdagen.se/dokumentstatus/H002MJ481</ref>
          <ref type="doc">http://data.riksdagen.se/fil/0D977F95-4DF7-4FEC-89E0-23A89ECC2C64</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-V1piU7dAy9T73Gqt6tm91j</idno>
            <name>Kew Nordqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9BUsH2Bn1bGihptNC5r7uq</idno>
            <name>Peter Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Q6T8pKy9pERdSQEuTcARyR</idno>
            <name>Lotta Hedström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-ST3KmJ7dwych9bUEkWZEu6</idno>
            <name>Åsa Romson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-bZ8ux8mGQfwZXQESQUSVh" type="signed"/>
        <correspContext corresp="i-bZ8ux8mGQfwZXQESQUSVh">
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-Vx7eV6CLwK4q8nMYx4Sry4"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-Xw3dNbwa4hjDiSrSfFCZsz"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-V1piU7dAy9T73Gqt6tm91j"/>
          <note type="signatory" corresp="i-9BUsH2Bn1bGihptNC5r7uq"/>
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-Q6T8pKy9pERdSQEuTcARyR"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-iThmkGNxBe7XUsT8b92pZ"/>
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-D7mgFwiCKxywz1E18YrEuZ"/>
          <note type="signatory" corresp="i-ST3KmJ7dwych9bUEkWZEu6"/>
          <note type="signatory" corresp="i-C2s3YhmmVmNkgvznmmnD4x"/>
        </correspContext>
        <correspAction xml:id="i-FJys5rnyFtCC25VqSmiHG1" type="numbering">
          <date when="2012-10-09"/>
        </correspAction>
        <correspAction xml:id="i-7hbtESV8c9R6PeVNSx3Tir" type="submission">
          <date when="2012-10-05"/>
        </correspAction>
        <correspAction xml:id="i-5cyGsgv1RQX8nBGjzQFjxx" type="transfer">
          <date when="2012-10-01"/>
        </correspAction>
        <correspAction xml:id="i-9bST2zrURQR3P9WqNkTamN" type="assigned"/>
        <correspContext corresp="i-9bST2zrURQR3P9WqNkTamN">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YA949w3AHHV28ecorMexTb" type="motHeader"/>
      <div xml:id="i-E59NWqKcRbvMWRWyKJ8XQM" type="motBody">
        <div xml:id="i-ASFKChE7oKyCrTDJdn4cjt" type="motProposal" subtype="förslag">
          <head xml:id="i-VZqSyBX3G84QE7Kg4QhbV8">
            1 Förslag till riksdagsbeslut
          </head>
          <list xml:id="i-WBKWdhGs7ahfotEddFupcp" style="ol">
            <item xml:id="i-KMFU5WczQdABPPx5LLPjjk">
              Riksdagen tillkännager för regeringen som sin mening vad som
              anförs i motionen om att återkomma med ett förslag till utformning
              av ett klimatpolitiskt ramverk.
            </item>
            <item xml:id="i-LZJ2aBeSciBJeU2ea16H5s">
              Riksdagen tillkännager för regeringen som sin mening vad som
              anförs i motionen om användning av s.k. sänkor i redovisningen
              av utsläpp av växthusgaser.
            </item>
            <item xml:id="i-TucjRz8upQcxaSKmPhHDy4">
              Riksdagen tillkännager för regeringen som sin mening vad som
              anförs i motionen om ökade insatser för att minska tilldelningen
              av utsläppsrätter inom EU.
            </item>
            <item xml:id="i-wKoogjrBgCtfTxD1Une2Y">
              Riksdagen tillkännager för regeringen som sin mening vad som
              anförs i motionen om Sveriges finansiella ansvar för globala utsläppsreduktioner.
            </item>
            <item xml:id="i-GoMX6qUJA4VWieoRviXVCr">
              Riksdagen tillkännager för regeringen som sin mening vad som
              anförs i motionen om målen för utsläpp av växthusgaser.
            </item>
            <item xml:id="i-6ugFrkz8WLr6CEZHsgXXR3">
              Riksdagen tillkännager för regeringen som sin mening vad som
              anförs i motionen om exploatering av fossila bränslen.
            </item>
          </list>
        </div>
        <div xml:id="i-GSCyXTKUQrZNXgthqJ5uYx" type="motContent">
          <head xml:id="i-LYT3M5UR8SE9ipcBha2WzE" type="h1">
            2 Inledning
          </head>
          <p xml:id="i-Hz8CbjcWzrzZ6AxDWgAcyA">
            Den pågående klimatförändringen gör att planetens framtid står
            på spel. Den påverkar enskilda människors liv, den globala ekonomin
            och till och med överlevnaden för vissa nationer. Bristen på verkningsfull
            klimatpolitik gör att utsläppen av växthusgaser fortsätter att
            öka. Det råder ett enormt gap mellan naturvetarnas rapporter om
            de faktiska förändringar av klimatet som sker och kommer att ske
            och de åtgärder politiker beslutar om. Politiska ledningar för
            länder ursäktar sin egen inaktivitet med andras brist på ansvar.
          </p>
          <p xml:id="i-2NC2WvAQntcJK7EjMYPTuq">
            Att begränsa den globala klimatförändringen är en av Miljöpartiet
            de grönas viktigaste politiska uppgifter. Sverige har tidigare
            spelat en avgörande roll i den internationella klimatpolitiken,
            både genom att gå före som det goda exemplet och genom att bedriva
            ett ansvarsfullt förhandlingsarbete inom FN och i andra sammanhang.
            Sverige kan spela den rollen igen och det behövs mer än någonsin.
          </p>
          <p xml:id="i-93rHQsYZ997nuZq8JsYqQb">
            Miljöpartiet har en lång rad politiska förslag i sin arsenal
            och vi utvecklar hela tiden nya. Det blir emellertid allt tydligare
            att regeringen inte är intresserad av att minska utsläppen på
            riktigt. Istället antar man urholkade mål som inte medför något
            behov av nya åtgärder.
          </p>
          <p xml:id="i-YADdJwtLA6WJ2yDhXJSHxk">
            Miljöpartiet anser att en reformering behöver ske inom klimatpolitiken
            om den ska fungera. I en av samhällets viktigaste frågor är det
            inte hållbart att sakna regler för hur politiken kan och bör bedrivas.
            Därför är vår mest angelägna gärning i klimatpolitiken denna mandatperiod
            att skapa institutionell ordning och reda. Vi föreslår ett klimatpolitiskt
            ramverk som vi hoppas kan få samma breda stöd som det finanspolitiska
            ramverket har idag.
          </p>
          <head xml:id="i-9nsyaTP59MDnhGPm7ySWfr" type="h1">
            3 Ett klimatpolitiskt ramverk
          </head>
          <p xml:id="i-DbaizmcnL33aU1EPdDxeBh">
            Under den ekonomiska krisen på 1990-talet rådde stor finanspolitisk
            oro. Anledningen var åtminstone delvis att politiken under 1980-talet
            i hög grad präglades av kortsiktiga överväganden på bekostnad
            av långsiktighet, vilket ledde till återkommande underskott i
            budgeten. Erfarenheterna visade att det behövdes en stramare budgetprocess
            och ett trovärdigt ankare i politiken.
          </p>
          <p xml:id="i-VUTkMm1BWKy7b3Eo8fnzAc">
            Därför införde regeringen 1996 ett finanspolitiskt ramverk för
            att skapa långsiktig stabilitet, transparens och trovärdighet.
            Ramverket har sedan dess utvecklats av efterföljande regeringar
            och anses idag vara centralt för statens finanspolitik, en övergripande
            styråra för politiken som regeringen kallar det. Mer precist syftar
            ramverket till att de beslut som fattas om finanspolitiken i riksdagen
            inte har ett för kortsiktigt fokus, samtidigt som det medger att
            politiken anpassas efter rådande förhållanden. Ramverkets mest
            centrala beståndsdelar är:
          </p>
          <list xml:id="i-6cXFYDZV4fmgjhyjxAkgYX" style="ul">
            <item xml:id="i-7gYR6ps2RyLVAo8huTPuw5">
              En stram budgetprocess som utgår från ett i förväg fastställt
              ekonomiskt utrymme som ges av utgiftstaket och överskottsmålet.
              Alla utgifter i budgeten ställs då mot varandra och förhindrar
              att summan av alla förslag blir större än vad som är förenligt
              med hållbara finanser. Processen regleras i regeringsformen, riksdagsförordningen
              och budgetlagen.
            </item>
            <item xml:id="i-CLyGUJPteBH1p6VRmwzrgL">
              Ett mål för den offentliga sektorns sparande, ett överskottsmål.
              Avsikten är bland annat att sparandet ska skapa en buffert som
              medger finanspolitiskt manöverutrymme i samband med större konjunkturnedgångar.
              För närvarande är överskottsmålet en procent av statsbudgeten
              över en konjunkturcykel.
            </item>
            <item xml:id="i-Wf1Mc4hwzEWBEgn8Hgm6Cd">
              Ett tak för statens utgifter. Enligt budgetlagen är det obligatoriskt
              för regeringen att föreslå ett utgiftstak för det tredje tillkommande
              året. Om det finns risk för att utgiftstaket kommer att överskridas
              är regeringen enligt lagen skyldig att vidta åtgärder för att
              undvika att så sker. Riksdagens beslut om utgiftstaket är inte
              juridiskt bindande. Däremot innebär det ett politiskt åtagande
              att hålla statens utgifter under utgiftstaket.
            </item>
          </list>
          <p xml:id="i-NWQqAneHbng7UFP1vLQxY8">
            Dessa mekanismer utgjorde huvuddelen av den svenska stabiliseringspolitik
            som växte fram efter krisåren och som av alla svenska regeringar
            sedan dess har ansetts vara ett framgångsrecept för långsiktighet,
            transparens och trovärdighet. De är basen för en sund ekonomi.
          </p>
          <head xml:id="i-ShSZjs8HQukncPSoTyeKf9" type="h2">
            3.1 Klimatpolitisk stabilitet och flexibilitet
          </head>
          <p xml:id="i-WpjGRB2JbdiCRXHMLrMYtP">
            Om ett finanspolitiskt ramverk och ett utgiftstak var centrala
            instrument för att klara finanskrisen på 1990-talet, så kan ett
            klimatpolitiskt ramverk och ett utsläppstak spela samma roll i
            klimatkrisen. Klimatkrisen är minst lika allvarlig som den statsfinansiella
            krisen var, och den klimatpolitiska debatten är lika fylld av
            kortsiktighet, överbud, önsketänkanden och tillrättalagda siffror
            som finanspolitiken var under 1980-talet. Det skapar en situation
            som saknar all transparens och utgör en grogrund för en farlig
            populism. Samma politiska fenomen som skapade 1990-talets finanskris
            präglar idag klimatdebatten och riskerar att skapa en klimatpolitisk
            konkurs.
          </p>
          <p xml:id="i-R5c7N7LCuBr4FqvUp2ghK4">
            Exempel finns på många plan, men kan i detta sammanhang exemplifieras
            med den förvirring som råder kring hur utsläppsmål ska räknas,
            vilka utsläpp som ska ingå, vad som ska ske med överblivna utsläppsrätter,
            frånvaron av regler för avräkning av sänkor och beräkning av långsiktig
            kostnadseffektivitet. Dessa är helt avgörande faktorer där det
            krävs tydliga och transparenta regler. Kritik har också förts
            fram av bland andra Riksrevisionen ett flertal gånger inom dessa
            områden.
          </p>
          <p xml:id="i-NGPYF5TeC9QmJVpr1MKn6W">
            Miljöpartiet föreslår ett klimatpolitiskt ramverk enligt samma
            modell som det finanspolitiska ramverket med strikt budgetkontroll,
            långsiktiga mål, utsläppstak, budgetperioder och budgeteringsmarginal
            för de svenska utsläppen av växthusgaser.
          </p>
          <p xml:id="i-Ev1NwzX8uGodDjqy2fTDE5">
            Målet är att skapa en stabil och långsiktig klimatpolitik genom
            att ge den tydliga spelregler som skapar disciplin, trovärdighet,
            transparens och målstyrning. Samtidigt måste ramverket medge utrymme
            för politiska prioriteringar och val av styrmedel, samt vara flexibelt
            för oväntade händelser i omvärlden.
          </p>
          <head xml:id="i-9E9LXGHQ91exf6c8NRuHua" type="h2">
            3.2 En stram klimatbudget och ett utsläppstak
          </head>
          <p xml:id="i-SUkAPtf2heJj5Q7Hze1imQ">
            Ett klimatpolitiskt ramverk behöver liksom det finanspolitiska
            ramverket bestå av flera delar. Liksom det finanspolitiska regelverket
            bör det kännetecknas av en stram beslutsprocess med ett uppifrån-och-ned-perspektiv
            (så kallad back-casting) som utgår från långsiktiga och hållbara
            mål. Dessa mål bör stadfästas i en klimatlag på samma sätt som
            finanspolitikens mål regleras i budgetlagen.
          </p>
          <p xml:id="i-J2afNNaxkcpUR2qJs631Cd">
            Det långsiktiga målet bör ta sikte på år 2050 och ange hur stora
            utsläpp av växthusgaser som kan ske inom riket detta år. Utgångspunkten
            bör vara vetenskaplig men även ta hänsyn till global rättvisa
            och en solidarisk fördelningspolitik. Utifrån detta mål delas
            sedan tiden in i budgetperioder på exempelvis en mandatperiod
            med utsläppstak som närmar sig målet på ett linjärt sätt.
          </p>
          <p xml:id="i-VW3JW2phSxAKkv9Bs4dDoF">
            Varje budgetperiod sänks alltså utsläppstaket på ett förutsägbart
            sätt mot en hållbar nivå. Regeringen bör vara skyldig att formulera
            ett mål för slutet av varje mandatperiod. Regeringen bör också
            i statsbudgeten varje år föreslå ett utsläppstak för de kommande
            fyra åren. Regeringen ansvarar för att utsläppstaket inte överskrids.
          </p>
          <p xml:id="i-MhshPjAxBUeHCwg4B7AvNk">
            Även om utsläppstaket kan ändras är det ett starkt löfte från
            den sittande regeringen. Regeringen lovar att föra en politik
            som gör att Sveriges utsläpp håller sig inom utsläppstaket, och
            underlåtenhet att klara målet är förknippat med ett politiskt
            pris.
          </p>
          <p xml:id="i-J317bksJPrdEX3c4cVjLzY">
            Utöver det långsiktiga målet bör klimatbudgetlagen även reglera
            andra viktiga utgångspunkter för att skapa stabilitet, förutsägbarhet
            och transparens. Exempel på sådana är vilka utsläpp som ingår,
            vilka principer och normer som gäller för beräkning och redovisning
            av utsläpp, budgeteringsmarginal samt hur och när uppföljning
            sker.
          </p>
          <head xml:id="i-EFuY37uJXiwArVuZjoqKwf" type="h2">
            3.3 Samla i ladorna
          </head>
          <p xml:id="i-V7MUqatKyeGZidgzWJhUJu">
            Det är svårt att förutsäga exakt hur utsläppen förändras över
            tid. Det är inte enbart beroende av vilka styrmedel som sätts
            in, utan även av den rådande konjunkturen, vädret med mera. En
            hållbar och trovärdig klimatpolitik måste även ta in sådana faktorer
            för att inte missa målen. Därför ska regeringens åtgärder för
            utsläppsminskningar, på samma sätt som i finanspolitikens budgeteringsmarginal,
            syfta till att ge något större utsläppsminskningar än vad taket
            medger ett överskott av utsläppsutrymme på förslagsvis en till
            två procent per år. Då finns det ett litet utrymme för oförutsedda
            ökningar av utsläppen utan att utsläppstaket för budgetperioden
            behöver överskridas.
          </p>
          <head xml:id="i-82oaqiS13iRqk5bGAz6tcC" type="h2">
            3.4 Riksdagen bestämmer rådet ger råd och granskar
          </head>
          <p xml:id="i-JnRWyiN4cSZ5mDAMHQLFg8">
            Regeringens förslag om utsläppstak ska baseras på rekommendationer
            av en självständig myndighet här kallad Klimatpolitiska rådet
            med en funktion som liknar den roll som idag spelas av Finanspolitiska
            rådet. Rådet behöver vara självständigt och bestå av experter
            inom relevanta områden. Det ska följa vetenskapen inom klimat-
            och hållbarhetsfrågor och föreslå utsläppstak och utsläppsbudget
            för regeringen, samt vara rådgivande till regeringen och granska
            regeringens propositioner och budgetförslag ur ett klimatperspektiv.
            Om regeringens förslag avviker från rådets rekommendationer ska
            regeringen ange på vilka grunder.
          </p>
          <p xml:id="i-DZjWzzd2k1bN9a79UrZyG4">
            Precis som när det gäller utgiftstaket ska riksdagens beslut
            om utsläppstak vara ett så kallat riktlinjebeslut. Det betyder
            att riksdagen inte är bunden av någon lag som säger att utsläppen
            måste följa ett beslutat utsläppstak. Riksdagen kan när som helst
            ompröva ett utsläppstak. Det kan till exempel bli aktuellt vid
            nya rekommendationer från Klimatpolitiska rådet.
          </p>
          <p xml:id="i-Fg2wxsm98bExJS7C7FuLKL">
            Långsiktiga mål, hur utsläppstaken sätts och rådets roll ska
            regleras i klimatbudgetlagen, som får samma funktion för det klimatpolitiska
            ramverket som budgetlagen har för finanspolitiken.
          </p>
          <head xml:id="i-NnU6fG2RPdKCJz5CgJR2b3" type="h2">
            3.5 Det brittiska exemplet
          </head>
          <p xml:id="i-Xvf6RA77DaPnYqCfMxFXLu">
            När klimatdebatten var som mest intensiv åren 20062007 befann
            sig Storbritannien på den klimatpolitiska efterkälken. Frågan
            fick enorm publicitet vilket den fortfarande har och alla partier,
            fackföreningar och näringslivet enades om en ny lag, Climate Change
            Act, som infördes 2008. Den ser i allt väsentligt ut som det klimatpolitiska
            regelverk vi beskriver ovan. Vid ett möte med tjänstemän från
            den brittiska regeringen har de också beskrivit att utsläppen
            minskar kraftigt och att det råder politisk enighet kring att
            fortsätta med systemet. Det beskrivs av många, däribland landets
            näringsliv och industri, som ett centralt verktyg för långsiktighet
            och effektivt klimatarbete.
          </p>
          <head xml:id="i-Gq4vDMzReKymUaTeLY3yRT" type="h2">
            3.6 En klimatlag och en granskande myndighet
          </head>
          <p xml:id="i-VM6J7q6i6ikv6MrK4gnBPG">
            Miljöpartiet de gröna föreslår att Sverige inrättar ett klimatpolitiskt
            ramverk enligt vad som beskrivs ovan. Alla politiska partier är
            överens om att klimatförändringen behöver begränsas och det finns
            ett mycket stort vetenskapligt underlag att utgå från. Alla partier
            delar också uppfattningen att all politik, och kanske särskilt
            klimatpolitik, behöver vara effektiv, förutsägbar och transparent.
            Tydliga regler och en stram process i klimatfrågan är en viktig
            bas för detta. Detta bör riksdagen ge regeringen tillkänna som
            sin mening.
          </p>
          <head xml:id="i-PojFx9haAhimXZMLbYG9dv" type="h1">
            4 Sänkor, kolet och klimatet
          </head>
          <p xml:id="i-5rBAv2VdSmj5TKtSBkuMps">
            Naturliga så kallade sänkor den koldioxid som lagras i bland
            annat hav och växter utgör en viktig och stor del av kolets kretslopp.
            Organiskt material i marken, som humus, uppskattas till exempel
            innehålla tre gånger så mycket kol som växter och atmosfären.
            Naturliga sänkor spelar en central roll för att reglera och absorbera
            koldioxidutsläpp.
          </p>
          <p xml:id="i-Gz2PbAUYNUuJKRpzXtFm2G">
            De naturliga processerna för lagring av kol är mycket komplexa
            och i många avseenden outforskade, men den breda klimatforskningen
            har ändå hittills tagit dessa sänkor för givna och oföränderliga.
            Under perioden 20002009 uppskattades i en rapport från FN:s forskarpanel
            IPCC att knappt hälften av de koldioxidutsläpp som orsakats av
            människor har stannat i atmosfären och påverkat klimatet. Resten
            togs upp av mark- och havsbaserade sänkor. I IPCC:s scenarier
            förutsätts att upptaget av koldioxid i växande skog och i haven
            även fortsättningsvis sker i samma omfattning som hittills.
          </p>
          <p xml:id="i-KuNpVd742ujZQKisJiZ6hQ">
            Men mycket tyder på att naturen nu börjar mättas och inte tar
            upp lika mycket koldioxid som tidigare. I den vetenskapliga debatten
            har frågan väckts om de naturliga sänkorna kan vara på väg att
            bli mättade. De globala ekosy­stemens förmåga att ta upp växthusgaser
            har nu uppskattats minska med cirka en procent per decennium och
            dessvärre i en ökande takt.
          </p>
          <p xml:id="i-RX7Aor8Mvm9pUUHz4mJEUS">
            Om forskarnas scenarier har underskattat effekterna, kanske våldsamt,
            av den minskande upptagningsförmågan får utsläppen större påverkan
            på klimatet än vad som hittills har varit fallet, eftersom de
            hittills har räknat bort hälften. Ökande osäkerhet om naturliga
            sänkor har angetts som en av 2011 års vetenskapliga överraskningar.
            1
          </p>
          <p xml:id="i-KVdq5X21jem6XPyWNGxkgL">
            Mot denna bakgrund är det rimligt att ifrågasätta en av slutsatserna
            i en studie från FN:s miljöprogram Unep som anger att en medveten
            politik för att öka upptaget av kol i skog och mark från atmosfären
            påverkar stabiliseringskurvornas utseende så att utsläppsutrymmet
            från andra sektorer kan öka. 2
          </p>
          <head xml:id="i-Vgkv9yRwyfTVZM3pEeWTxp" type="h2">
            4.1 Sänkor och klimatpolitiken
          </head>
          <p xml:id="i-TrR4S3WdhQ3iLPgK9zNpte">
            Miljöpartiet anser att tre preliminära slutsatser kan dras av
            detta.
          </p>
          <p xml:id="i-Fm1Ta2GmZfvzhhdeHMrV6V">
            Sänkor spelar en helt central roll för att minska konsekvenserna
            av människans utsläpp av växthusgaser. Vi bör göra allt som vi
            rimligen kan för att upprätthålla eller öka sänkornas upptag.
          </p>
          <p xml:id="i-YGUu5C84YCocWCJq1UHVWc">
            Vetenskaplig osäkerhet gör dock att vi inte kan räkna hem åtgärder
            för att öka markens förmåga att ta upp växthusgaser. Att kvitta
            utsläpp mot uppskattade sänkor är i dagens läge ovetenskapligt
            och oansvarigt.
          </p>
          <p xml:id="i-5DFUayzSdbfVFnn48ErQia">
            I internationella förhandlingar bör Sverige arbeta för att industriländerna
            ökar sina sänkor men inte använder uppskattade sänkor till att
            kvitta utsläpp.
          </p>
          <p xml:id="i-VaWPedgVVCjpnko1QQ4WLh">
            Beräkningen av sänkor är en viktig klimatpolitisk fråga på alla
            nivåer. Om länder med stora skogsinnehav som Sverige kan tillgodoräkna
            sig sänkor genom till exempel ökad skogstillväxt, minskar intresset
            för och trycket på att minska koldioxidutsläppen i dessa länder.
          </p>
          <p xml:id="i-3Xs5TnMWSxLBZw6kx4fto9">
            Dessvärre finns det mycket som tyder på att regeringen väljer
            denna väg. I regeringens vision om ett Sverige utan nettoutsläpp
            ingår av allt att döma att sänkorna i Sverige kan kvittas mot
            utsläpp.
          </p>
          <p xml:id="i-UmuFGyuDSsKv7n1RsWKPBc">
            Miljöpartiet de gröna anser att vetenskap och långsiktighet bör
            prägla klimatpolitiken. Vi anser därför att användningen av sänkor
            för avräkning mot utsläpp är en riskfylld och vetenskapligt förkastlig
            strategi. Sverige bör vidta åtgärder för att bibehålla och öka
            sänkornas upptag i den mån det går. Teoretiskt beräknade sänkor
            kan dock inte räknas av mot faktiska utsläpp. Detta bör riksdagen
            ge regeringen tillkänna som sin mening.
          </p>
          <head xml:id="i-YRrNzdg9yuR7Z8zyvgpvcu" type="h2">
            4.2 Framtidens klimatpolitik?
          </head>
          <p xml:id="i-E2NsadFo5PVSrBNAC2unKc">
            Ett samarbete mellan LKAB och Sveaskog ger ett exempel på hur
            sänkor kan komma att användas i framtiden. LKAB betalar Sveaskog
            för åtgärder för att öka skogstillväxten som går utöver vad som
            är ekonomiskt motiverat i ett traditionellt skogsbruk . 3 I praktiken
            gödslar Sveaskog med avloppsslam från Stockholm. De räknar ut
            hur mycket koldioxid som binds i den därmed skapade tillväxten
            i träden. Däremot räknar de inte med den lustgas som kan frigöras,
            och vars växthusgaseffekt kan överstiga den bundna koldioxidens.
          </p>
          <p xml:id="i-TG6deQgmupytpsgtGqqc6u">
            Sveaskog säljer detta beräknade upptag som så kallade koldioxidkrediter
            eller sänkkrediter till LKAB som därmed får ett verktyg för att
            kompensera en del av sina utsläpp av växthusgaser . 4 Transaktionen
            är en del av ett demonstrationsprojekt som företagen driver i
            Övertorneå och som ska synliggöra den svenska skogens outnyttjade
            potential att göra klimatnytta . 5 Nuvarande regelverk tillåter
            inte att LKAB kvittar dessa sänkkrediter mot utsläpp, men LKAB
            vill att EU godkänner att den extra koldioxid som binds i träden
            genom gödningen får förvandlas till utsläppsrätter, enligt rapporter
            i medier. Detta agerande från två statligt ägda företag visar
            hur ovetenskapligt det är att kvitta sänkor mot faktiska utsläpp.
          </p>
          <head xml:id="i-62yTJjF6xXwq5sCJa1Z4V2" type="h2">
            4.3 Snart i en skog nära dig
          </head>
          <p xml:id="i-ENTSoDnkkYXM18F3nnJEc3">
            Samtidigt har regeringen genom landsbygdsminister Eskil Erlandsson
            (C) av klimatskäl argumenterat för ökade avverkningar även om
            det är kalhyggen för att ersätta fossila råvaror och bränslen
            med biomassa. Erlandsson menar att avverkning faktiskt är en klimatåtgärd
            eftersom skogsråvaran behövs för att ersätta bensin, diesel och
            fossil gas. Ju mer desto bättre.
          </p>
          <p xml:id="i-PyAfrXASZG4THioRkJoFZy">
            Men kolflöden är komplexa och fem forskare argumenterar i en
            debattartikel 6 i DN att detta är feltänkt. De menar att kalhyggen
            omvandlar skogen från en sänka till en källa för koldioxidutsläpp.
            Under åtminstone det första decenniet efter avverkningen släpper
            hygget ut betydligt mer växthusgaser än vad den uppväxande skogen
            lagrar. Däremot skulle ett hyggesfritt skogsbruk kunna vara en
            kolsänka eftersom avgången av växthusgaser från skogsmarken då
            är lägre. Hur stor denna sänka skulle vara är dock osäkert.
          </p>
          <head xml:id="i-BBaHow2goZ8K3PWqTekBiA" type="h2">
            4.4 Biokol
          </head>
          <p xml:id="i-BUqH87FGvMpwQXe4rYyVvD">
            En annan metod som diskuteras för att öka sänkan är att producera
            och gräva ner biokol i marken. Biokol är helt enkelt träkol eller
            motsvarande kol gjort av annan biomassa än trä. Processen går
            i princip ut på att man använder biobränslen för el- och värmeproduktion
            precis som idag, men istället för att bränna dessa tills det bara
            återstår aska tillämpas en pyrolytisk process där man stryper
            lufttillförseln, som i en gammeldags kolmila, och bränslet blir
            träkol. Då binds koldioxiden i kolet i tusentals år istället för
            att frigöras till atmosfären.
          </p>
          <p xml:id="i-848PG5ME7QyQ8upAqqmJy9">
            De senaste åren har forskning visat att tillsats av biokol kan
            förbättra jorden genom att bland annat öka förmågan att binda
            vatten och näringsämnen i former tillgängliga för växter, minska
            läckage av fosfor och kväve, gynna mikroorganismer och göra jorden
            mer lättbearbetad.
          </p>
          <p xml:id="i-LdPhZAVU9t2K83HMcC57pB">
            Dessa exempel illustrerar att vissa åtgärder ökar markens, skogens
            och de andra ekosystemens förmåga att binda kol, men det är svårt
            att veta hur mycket. Mer forskning behövs, både om hur man kan
            göra bindningen på ett bra sätt och om vilka effekter det får.
            Redan nu finns dock tillräckligt med indikationer för att man
            ska satsa på att främja dessa aktiviteter.
          </p>
          <head xml:id="i-RZaapB24DgeAgLqEeQgzED" type="h1">
            5 Laga EU:s utsläppstak
          </head>
          <p xml:id="i-4oSLYryRnaUL2768iQfte3">
            Svenska anläggningar i den handlande sektorn, det vill säga nästan
            alla industrier och energianläggningar i landet, står för cirka
            40 procent av utsläppen av växthusgaser i Sverige. Utsläppen har
            varit oförändrade sedan 1990, men anläggningarna ingår inte i
            regeringens klimatmål om en reduktion med 40 procent till år 2020.
            (Av målet ska endast 27 procent reduceras inhemskt, och 40-procentsmålet
            innebär mindre än 17 procents inhemsk minskning när även den handlande
            sektorn räknas in, se 6 nedan.) Sektorn omfattas inte heller av
            samma styrmedel som gäller för andra branscher i den svenska klimatpolitiken.
            Exempelvis betalar anläggningarna en mycket låg koldioxidskatt
            eller ingen alls.
          </p>
          <p xml:id="i-EGLDdJEfeCLfiYF7zQTTwZ">
            Sedan EU:s utsläppshandel infördes 2005 är tanken att alla anläggningar
            i EU ska ha samma villkor och styras av ett utsläppstak. Principen
            är att EU sätter ett tak eller en bubbla för hur stora de sammanlagda
            utsläppen av koldioxid och vissa andra växthusgaser får vara från
            anläggningarna under kommande år. Utifrån detta utfärdas ett antal
            tillstånd för utsläpp utsläppsrätter 7 som delas ut till anläggningarnas
            ägare. Företagen får sedan handla som de vill med dessa rättigheter.
          </p>
          <p xml:id="i-FzohfdZi7BcSFvrsJga4tp">
            Taket ska sedan sänkas successivt och därmed ska det uppstå en
            brist på utsläppsrätter, vilka följaktligen får ett värde och
            ett pris. Företag som vill öka sina utsläpp måste köpa fler tillstånd
            medan företag som minskar sina utsläpp får utsläppsrätter över
            som de kan sälja. Anläggningarna ska i princip undantas från andra
            styrmedel för att handeln ska fungera som avsett.
          </p>
          <p xml:id="i-N8JBeqv41Cr1B2JUX8Ybjx">
            Tanken är att de anläggningar som har lägst kostnad för att minska
            sina utsläpp gör det. Om utsläppen ökar på ett ställe i EU kommer
            de med automatik att minska på ett annat. Taket sänks med 1,7
            procent per år i överensstämmelse med EU:s klimatmål: att minska
            utsläppen med 20 procent till år 2020. Detta mål är emellertid
            inte i linje med vad vetenskapen säger behövs, eller med EU:s
            långsiktiga mål till 2050: att minska utsläppen med mellan 80
            och 95 procent 8 . Det är inte heller i nivå med de krav som ställs
            av svensk klimatpolitik.
          </p>
          <head xml:id="i-JR8QAeKthfxmmDyvxhdvsf" type="h2">
            5.1 För högt tak, för många utsläppsrätter
          </head>
          <p xml:id="i-PGcGQwRjXirL2WufSfF9k9">
            Systemet har många svagheter så som det är utformat idag, men
            oavsett dessa och oavsett vilka för- och nackdelar som finns med
            utsläppshandel som politiskt verktyg, kan vi enkelt konstatera
            att den handlande sektorn har ett mycket lägre klimatmål än andra
            sektorer i Sverige. Och då ska vi ha i åtanke att inte heller
            det svenska klimatmålet svarar upp mot vad som krävs för att undvika
            en farlig klimatförändring.
          </p>
          <p xml:id="i-CoRzBK9giEioiUZp6kjzBA">
            Det låga klimatmål som EU har antagit, 20 procents reduktion
            till år 2020, har kritiserats länge och många krav har framförts
            på att målet ska skärpas. Ett realistiskt krav är att taket sänks
            till 40 procent, men åtminstone en 30-procentig minskning är fullt
            möjlig och nödvändig för att närma sig EU:s långsiktiga mål, en
            reduktion med 80 till 95 procent till år 2050.
          </p>
          <p xml:id="i-2Mr5rDUuNCWGsHkRreqH91">
            I praktiken är EU:s tak verkningslöst idag. Anläggningarna som
            ingår i utsläppshandeln behöver inte ens använda alla de utsläppsrätter
            som delas ut. EU delade ut två miljarder utsläppsrätter för 2011,
            men bara 1,85 miljarder har använts. Taket är 150 miljoner ton
            CO 2 , nästan tio procent, högre än vad företagen behöver. I Sverige
            är situationen likartad: anläggningarna fick 22,7 miljoner utsläppsrätter,
            men har bara använt 19,8 miljoner. 9
          </p>
          <p xml:id="i-KpDpGvb1bpMBP5VZHmdCXJ">
            Många företag sparar nu utsläppsrätterna för framtida behov,
            och marknaden för utsläppsrätter har mer eller mindre havererat:
            priset för en utsläppsrätt är idag cirka sju euro, istället för
            det pris som man räknade med när systemet infördes: 30 euro.
          </p>
          <p xml:id="i-CaScFNWRU2BT3NjCYwZcgR">
            Miljöpartiet anser att EU:s reduktionsmål till 2020 behöver skärpas
            från 20 till 40 procent. En följd av detta är att även taket för
            den handlande sektorn behöver sänkas.
          </p>
          <p xml:id="i-5rAiEoRZU9yYiBxoMgu7fx">
            För närvarande är tilldelningen av utsläppsrätter långt över
            efterfrågan och det finns ett stort antal oanvända utsläppsrätter.
            Naturvårdsverket menar att övertilldelningen av utsläppsrätter
            inom EU riskerar att leda till en situation där det finns lika
            många oanvända utsläppsrätter som hela sänkningen av utsläppstaket.
            I praktiken finns det därför inget tak.
          </p>
          <head xml:id="i-2KPTW4DaH9hCcDXirUGfEo" type="h2">
            5.2 Sänk taket, minska tilldelningen
          </head>
          <p xml:id="i-3VoFUpgv7jFoaNCDfhXCRj">
            Om Sverige ska ta sin del av ansvaret för att nå temperaturmålen
            behöver utsläppen från den handlande sektorn i Sverige liksom
            i resten av EU minska snabbt och betydligt snabbare än vad EU:s
            utsläppstak medför. Sverige bör inom EU kraftfullt och tydligt
            arbeta för att minska tilldelningen av utsläppsrätter. Utsläppstaket
            bör sänkas till 40 procent till 2020 och ett långsiktigt tak läggas
            fast som svarar mot EU:s och Sveriges långsiktiga mål. Detta bör
            riksdagen ge regeringen tillkänna som sin mening.
          </p>
          <head xml:id="i-RhxPo8bawqsJ2i7zCYDWHz" type="h1">
            6 Mål i klimatpolitiken
          </head>
          <p xml:id="i-EJ1m1CLUqpRzTujiaCRvX2">
            Det grundläggande målet i allt internationellt klimatarbete är
            sedan länge att undvika farlig klimatförändring till följd av
            mänsklig påverkan. Det finns en mycket stor konsensus kring detta
            mål. Det är också målet för FN:s klimatkonvention UNFCCC som undertecknades
            för 20 år sedan.
          </p>
          <p xml:id="i-JVXJvTjVaG8g9QTCRQwJeg">
            Men vad som är en farlig klimatförändring har diskuterats sedan
            dess, liksom vad detta mål egentligen medför i praktiken. Vetenskapen
            har naturligtvis ingen uppfattning om vad som är farligt det är
            ett moraliskt och politiskt avgörande. Det politiska svaret är
            vagt, men går ut på att en temperaturökning som leder till sammanbrott
            i ekosystem och infrastruktur, stora förändringar i folkhälsa
            och ökad risk för konflikter är en sorts referenspunkt.
          </p>
          <p xml:id="i-Ct7uu2reEzaMN5as5waUDm">
            Mot den bakgrunden fördes det fram att en temperaturökning med
            två grader under detta århundrade jämfört med förindustriella
            nivåer är en uppvärmningstakt som kunde anses acceptabel. En snabbare
            takt skulle kunna medföra extrema konsekvenser och riskera att
            skapa en självgående spiral som inte kan hejdas av mänskliga åtgärder.
            Även en uppvärmning med två grader skulle få mycket allvarliga
            konsekvenser, men inte utgöra ett hot mot ekosy­stemens och den
            mänskliga civilisationens existens.
          </p>
          <p xml:id="i-5RPtHjwWP8y6uneFp7BPPJ">
            Det vetenskapliga underlaget för antagandet var skakigt, men
            det var ändå något att hålla sig till och tvågradersmålet föddes.
            Med tiden har en del av frågetecknen rätats ut och allt tyder
            på att gränsen är alltför högt satt. Många ledande forskare menar
            idag att de effekter som man tidigare förutsåg skulle inträffa
            vid två graders uppvärmning antagligen inträffar vid betydligt
            lägre temperaturökningar. Verkligheten visar också att flera av
            dem inträffar redan nu, trots att uppvärmningen hittills endast
            är cirka 0,7 grader.
          </p>
          <p xml:id="i-B4Xf7MN1dpSihRJNDr6sTR">
            Men under tiden har tvågradersmålet kommit att bli accepterat
            inom politiken. Det antogs av EU redan 1996, av G8-länderna 2009
            och av ett stort antal länder vid klimatförhandlingarna i Köpenhamn
            2009 samt i Cancún 2010.
          </p>
          <head xml:id="i-2JPjYSZicdHhWrYrG1f2fF" type="h2">
            6.1 Temperaturmål
          </head>
          <p xml:id="i-259fzAmpZEN5ssarHyX2rJ">
            Miljöpartiet de gröna anslöt sig för länge sedan till målet att
            begränsa jordens uppvärmning till högst två grader Celsius, men
            omvärlden har förändrats och forskningen är idag tydlig med att
            en temperaturökning med två grader kommer att få större konsekvenser
            än vad forskarna tidigare ansåg. Många ledande forskare och en
            majoritet av världens länder, främst utvecklingsländer, menar
            att målet bör sänkas till 1,5 grader. Inom ramarna för Köpenhamns­ackordet
            ska möjligheterna att nå 1,5-gradersmålet utredas de närmaste
            åren och tas upp till prövning som nytt mål för de globala förhandlingarna.
          </p>
          <p xml:id="i-LjqsF32yYw7AwtK7TKUaof">
            Miljöpartiet menar att tvågradersmålet inte längre är adekvat
            för att uppfylla det övergripande målet: att undvika en farlig
            klimatförändring. Målet bör istället sättas till en temperaturökning
            med 1,5 grader Celsius. Detta bör riksdagen ge regeringen tillkänna
            som sin mening.
          </p>
          <head xml:id="i-FVBEMVgQEwhBjyvWyZn3UH" type="h2">
            6.2 Utsläppsmål
          </head>
          <p xml:id="i-3FhKWDeqA2WUGokWj6886Q">
            I enlighet med vetenskapliga underlag och med målet att begränsa
            temperaturökningen till två grader Celsius har Miljöpartiet arbetat
            för att utsläppen i Sverige ska minskas med 40 procent till år
            2020 och med 90 procent till år 2050.
          </p>
          <p xml:id="i-QMpAZ8K9XdbHoWUgcsC1as">
            Detta är mycket ambitiösa mål men likväl otillräckliga för att
            klara Sveriges ansvar när temperaturmålet ändras från 2 till 1,5
            grader. För att klara 1,5-gradersmålet behöver de globala utsläppen
            helt upphöra till 2050 och utsläppen i rika länder vara nära noll
            redan år 2030 för att ge fattiga länder utrymme för ökade utsläpp.
          </p>
          <p xml:id="i-2UTo5WkKWvai1yNCiULWpq">
            Studier som har gjorts över möjligheten att minska utsläppen
            i Sverige antyder dock att en så snabb minskning inte är möjlig
            utan mycket stora social-ekonomiska konsekvenser. Klimatarbetet
            har gått alldeles för långsamt de senaste 1020 åren för att det
            ska vara realistiskt.
          </p>
          <p xml:id="i-HZjfguvQoDxMnGrV8Cei95">
            Utrymme för fattiga länder kan dock också skapas genom att vi
            i rika länder finansierar klimatåtgärder i fattiga länder, så
            att dessa kan bygga upp sitt välstånd på ett mindre kolintensivt
            sätt än vad vi en gång gjorde.
          </p>
          <p xml:id="i-GsftMwHTV19Se8R9WzEzWY">
            Miljöpartiet de gröna anser därför att Sveriges ansvar ska uppfyllas
            genom att vi inhemskt minskar våra utsläpp till nära noll år 2050
            enligt en linjär minskning från 2012. Det innebär en reduktion
            av Sveriges utsläpp till 2020 med nästan 40 procent och en minskning
            med 66 procent till 2030 jämfört med 1990. Detta bör riksdagen
            ge regeringen tillkänna som sin mening. Som framgår av nästa avsnitt
            anser vi att Sverige dessutom bör ta ansvar enligt GDR-modellen
            för de globala utsläppen genom att finansiera utsläppsminskningar
            i andra länder.
          </p>
          <head xml:id="i-S3sbV6TcpoJrawf32ayzV" type="h3">
            6.2.1 Är 40 procent av 72 verkligen 13,5?
          </head>
          <p xml:id="i-TJKech8V86LsmKzkgqgD8b">
            Regeringen gör det lättare för sig, åtminstone på kort sikt.
            Även deras utsläppsmål är att minska utsläppen med 40 procent
            till 2020 jämfört med 1990. Utsläppen 1990 var 72,7 miljoner ton
            (mton), vilket borde innebära att de ska minskas med 29,1 mton.
          </p>
          <p xml:id="i-9rV9FDenfSW3F3m4Umvpjm">
            Men regeringen avgränsar målet till att endast gälla för den
            icke-handlande sektorn, vars utsläpp 1990 var cirka 50 mton. Reduktionen
            till år 2020 ska därmed bara vara 20 mton istället för 29,1. En
            tredjedel av reduktionsbehovet försvann.
          </p>
          <p xml:id="i-NZ4UmL16Faheqd8voDJt7F">
            Dessutom ska en stor andel av reduktionen göras genom att köpa
            tveksamt utsläppsutrymme i fattiga länder. Den reduktion som återstår
            att göra i Sverige mellan 1990 och 2020 är då 13,5 mton.
          </p>
          <p xml:id="i-Tw258Jky5X84YLp2s38My6">
            Resultatet av regeringens politik är att de svenska utsläppen
            minskar förhållandevis lite fram till 2020. Istället för en 40-procentig
            reduktion blir resultatet att utsläppen endast minskar 18,6 procent.
            Med nuvarande takt skulle det ta nästan 200 år att nå EU:s utsläppsmål
            till 2050.
          </p>
          <p xml:id="i-6Epo1wgQ9prudqY1Vy62P7">
            Miljöpartiet de gröna anser att detta är ett svek mot klimatet
            och framtida generationer. Det är dessutom ett falskt sätt att
            redovisa utsläpp som bara skapar otydlighet och förvirring i debatten
            och hos allmänhet och näringsliv. Vi anser att metoder för beräkning
            och redovisning av utsläpp och mål bör vara konsistenta och transparenta.
            Det är ett tydligt exempel på den urholkning av klimatarbetet
            som motiverar ett klimatpolitiskt regelverk (se 2 ovan).
          </p>
          <head xml:id="i-VKathxaAst9oCiAb4AhogG" type="h3">
            6.2.2 Är noll nettoutsläpp verkligen noll utsläpp?
          </head>
          <p xml:id="i-DNCFLV7areTyxVDS3m2fi1">
            Regeringens långsiktiga utsläppsmål är att Sverige år 2050 ska
            ha noll nettoutsläpp. Men vad detta innebär är mycket osäkert.
            Regeringen har tillsatt en utredning, Färdplan 2050, som bland
            annat ska definiera vad målet innebär. Allt tyder idag på att
            tonvikten snarare kommer att ligga på netto än på noll. Genom
            att räkna in vetenskapligt osäkra sänkor och en ökning av tveksamma
            insatser i andra länder (mekanismen för ren utveckling) kommer
            man att räkna hem målet utan att göra några förändringar av betydelse
            för att minska utsläppen.
          </p>
          <p xml:id="i-NHfYbT97GbUVBxQcougH9M">
            Miljöpartiet vänder sig mot denna beräkningsmodell. Vi anser
            att utsläppen i princip ska upphöra helt i Sverige, men det finns
            vissa utsläpp som i praktiken är omöjliga att stoppa, såsom läckage
            av växthusgaser från mark. Utsläppsreduktioner i andra länder
            ska ske utöver reduktioner i Sverige och sänkor kan inte räknas
            av på ett vetenskapligt trovärdigt sätt. Utsläppen i Sverige år
            2050 bör vara så nära noll de kan vara.
          </p>
          <head xml:id="i-VR1jfSiFTpPqsrGC3Zuja6" type="h1">
            7 Globalt ansvar
          </head>
          <p xml:id="i-Ab1VWBNqnLo2QYNTH7NJwg">
            Sex miljoner barn dör av hunger varje år, och en miljard människor
            lever utan el. Att ge dessa människor tillgång till grundläggande
            välstånd och utveckling är en central uppgift för Miljöpartiet
            de gröna. Det kan inte vänta, det behöver ske nu.
          </p>
          <p xml:id="i-2XybL6vN8ZMvcBy43RviC3">
            En helt central del i detta är att de får tillgång till energi
            på villkor som liknar våra. Tyvärr innebär det än så länge att
            de behöver tillgång till bensin, olja, diesel och kol. De förnybara
            energislagen har ännu inte slagit igenom tillräckligt för att
            undvika en sådan konsekvens. För en lantbrukare i Indien kan räddningen
            ur fattigdom fortfarande vara en dunk olja. Den innehåller mer
            energi och rikedom än vad hela byn kan skapa tillsammans för hand
            under hela året. Den är biljetten till hopp om ett värdigt liv
            utan hunger och sjukdomar.
          </p>
          <p xml:id="i-CWsLUBXitE8KG33Vd3hbEy">
            Insikten om detta är även ingången till utformningen av FN:s
            klimatkonvention (UNFCCC). Där anges tydligt att fattiga länder
            har rätt till utveckling med fossila bränslen, medan det är de
            redan rika ländernas ansvar att minska sina utsläpp för att skapa
            utrymme för en sådan utveckling och samtidigt finansiera det globala
            klimatarbetet, det vill säga åtgärder för anpassning och utsläppsreduktioner
            i utvecklingsländer.
          </p>
          <p xml:id="i-7FdYBo4hwucH9LEGqbUvUF">
            Det är också vad de rika länderna under många år har utlovat,
            men inte uppfyllt. Under tiden visar allt fler rapporter att läget
            är mer akut än vad forskare tidigare trott. Den stora utmaningen
            är därför hur världen framöver ska ge de fattiga länderna möjlighet
            att utvecklas utan att för den skull begå samma misstag som de
            rika länderna gjort tidigare.
          </p>
          <p xml:id="i-QFQfVkXqT6V2iZCeiiCxuz">
            Många pekar på att investeringarna i grön omställning är en nyckelfaktor
            och behöver öka kraftigt globalt. Därför bär länder, som Sverige,
            ett stort ansvar att inspirera fler länder att säkerställa att
            dessa investeringar ökar.
          </p>
          <head xml:id="i-9B477X3MZz1Zb7iBn6qsdq" type="h2">
            7.1 Rättvisa och fördelning
          </head>
          <p xml:id="i-5JZAW2QkVHXbLd72u15QQv">
            Det finns en rad olika modeller för att beräkna hur ett globalt
            utsläppsmål kan differentieras för olika länder med syftet att
            fördelningen ska bli rättvis. Greenhouse Development Rights (GDR),
            Contraction &amp; Convergence, Cap and Dividend och individuella
            utsläppsrätter är några av dem som figurerar i debatten. Vilken
            av dessa som man väljer att utgå från får konsekvenser för de
            utsläppsmål som sedan sätts nationellt.
          </p>
          <p xml:id="i-MBAPbFj2r4SCRGzRf5kZ6j">
            För Miljöpartiet de gröna är rättvisa en hörnsten i politiken.
            I linje med detta har Miljöpartiet uttryckt stöd för en ansvarsfördelning
            enligt GDR och även föreslagit denna modell som utgångspunkt för
            klimatpolitiken i samhället. Anledningen är att detta är den modell
            som har bedömts ge störst rätt till utveckling i fattiga länder
            kombinerat med utsläppsminskning och andra viktiga faktorer såsom
            effektivitet och genomförbarhet.
          </p>
          <p xml:id="i-7hkgX3w5LDgJvGDB9h8LJy">
            Som alla andra modeller är GDR ett principiellt förhållningssätt
            till ansvars- och fördelningsfrågorna, inte ett färdigt politiskt
            förslag med utarbetade detaljer och färdiga lösningar för hur
            det ska tillämpas i praktiken. Modellen utgår från ländernas historiska
            ansvar för utsläpp och deras ekonomiska förmåga. Sedan fastställer
            den hur stort ansvar varje land har för minskningar av de globala
            utsläppen inte bara de nationella.
          </p>
          <p xml:id="i-SoZok5shCkBqar5inuKa2Q">
            Ansvaret beräknas utifrån utsläpp sedan 1990 och den ekonomiska
            förmågan beräknas efter antalet personer i landet med en inkomst
            över en viss nivå. För länder med stora utsläpp sedan 1990 och
            en stor befolkning av jämförelsevis rika människor blir ansvaret
            stort, medan länder med små utsläpp och fattiga befolkningar har
            ett mindre ansvar.
          </p>
          <p xml:id="i-2nunvyrm8KE7SdJgzoAomb">
            För ett land som Sverige blir ansvaret för utsläppsminskningar
            större än våra samlade utsläpp. Det innebär att vi inte bara har
            ansvar för att fasa ut våra egna utsläpp utan också för att finansiera
            utsläppsminskningar i fattiga länder.
          </p>
          <p xml:id="i-GqkCysGBS52mTieMjiw7Qg">
            Figur 1: Sveriges och Indiens rättvisa utsläppsutrymme enligt
            GDR med 1,5-gradersmål
          </p>
          <table xml:id="i-Brm6Uy7SH3e5EBo82KTqCS">
            <row xml:id="i-WSmq9rNnzhVA98WDx8rfqP">
              <cell>
                Sverige
              </cell>
              <cell>
                Indien
              </cell>
            </row>
          </table>
          <p xml:id="i-LaW7FLQKAPdNF6WyqeDCaW">
            Det gula fältet visar utsläpp enligt prognos och den breda linjen
            visar rättvisa utsläpp enligt GDR. Sverige har redan förbrukat
            sitt rättvisa utrymme år 2015 medan Indien har möjlighet att öka
            sina. Om Sverige minskar utsläppen med cirka 40 procent till 2020
            och når nära nollutsläpp år 2050 (prickad linje) återstår ett
            ansvar att finansiera reduktioner även i utvecklingsländer (streckat
            fält), exempelvis i Indien.
          </p>
          <p xml:id="i-A7LDjWuuAgcGPFduNECDLN">
            Källa: Greenhouse Development Rights calculator, Hansen-style
            350 ppm Mitigation Pathway. 10
          </p>
          <p xml:id="i-FUEjUvYiMMH9rr4eMkGauh">
            Hur en sådan överföring bör ske anges inte i GDR-modellen. Miljöpartiet
            de gröna har en kritisk hållning till mekanismen för ren utveckling,
            ett verktyg som vi anser behöver revideras i grunden. Tills detta
            har skett bör det endast användas med måtta och då under förutsättning
            att de allra högsta kraven så kallad Gold Standard uppfylls samt
            att de minskningar av utsläppen som projekten anses bidra till
            inte räknas av mot det nationella målet.
          </p>
          <head xml:id="i-2RrCi2MJQUXE2iAx4ybS3G" type="h2">
            7.2 Sveriges del av ansvaret
          </head>
          <p xml:id="i-8eofY2xRXH9Y52pJrhNzCd">
            Sverige kommer inte att leva upp till sitt ansvar enligt GDR
            enbart genom reduktioner på hemmaplan. Utsläppsminskningen här
            hemma behöver kompletteras med åtgärder och investeringar i andra
            länder, främst utvecklingsländer.
          </p>
          <p xml:id="i-51yTgJbThiu3WSqgPMyYYb">
            Ett första steg är att hedra de skarpa löften om finansiering
            som Sverige och EU har gett i samband med de internationella klimatförhandlingarna.
            Inför COP 15 i Köpenhamn enades de rika länderna om att medverka
            till att cirka 100 miljarder US-dollar per år skapas för klimatarbete
            från år 2020. Beloppet har sedan kommit att accepteras i debatten
            men ligger långt under vad de flesta anser kommer att behövas.
            Det finns många olika uppskattningar som figurerar i debatten,
            de flesta mycket högre, exempelvis uppgifter från olika FN-rapporter
            som nämner belopp som är 46 gånger högre. Det finns alltså inget
            underlag för att säga just 100 miljarder US-dollar det var nog
            bara en rund siffra som man kunde enas kring.
          </p>
          <p xml:id="i-LtsJSD9R4fKAtkmEZBMPWb">
            Av dessa 100 miljarder US-dollar anses cirka 30 procent vara
            Europas rättvisa del av ansvaret. Detta motsvarar cirka 210 miljarder
            kronor för EU och ett antal miljarder för svenskt vidkommande.
          </p>
          <p xml:id="i-CCDTj2U6p5WVt7AxAXijUw">
            Även om det är mycket pengar bör det jämföras med de beräkningar
            som har kommit från G 77 i de internationella klimatförhandlingarna:
            mellan 0,5 och 1 procent av de rika ländernas BNI, vilket för
            Sveriges del motsvarar 1530 miljarder kronor. Vissa utvecklingsländer
            har föreslagit betydligt mer än så: 45 procent av BNI.
          </p>
          <p xml:id="i-TjS4ifGUV9qQhGU6eUZ3rJ">
            På sikt handlar det alltså om en mycket stor transferering av
            kapital. Utan andra liknelser talar vissa om en ny Världsbank
            i storleksordning.
          </p>
          <head xml:id="i-YJ8NES9hDMCt27XWe322qU" type="h2">
            7.3 Behovet av finansiering
          </head>
          <p xml:id="i-R3hAXLnaEpHBr5LgQesvkG">
            Två frågor infinner sig snabbt: Varifrån ska dessa pengar komma
            och hur ska de föras över till kloka ändamål i fattiga länder?
            Dessa frågor ställs nu över hela världen i samband med klimatförhandlingarna,
            även om beloppens storlek varierar.
          </p>
          <p xml:id="i-X7GakXGmxeomv7PHxpX3gm">
            Hittills har Sveriges bidrag i realiteten varit nära noll. I
            statsbudgeten finns en post på 580 miljoner kronor, men hela beloppet
            utgörs av redan befintligt bistånd som har fått en ny etikett
            och det är oklart hur mycket som egentligen har med klimatarbete
            att göra. Miljöpartiet anser att detta strider mot Klimatkonventionen,
            som tydligt anger att finansieringen ska vara utöver bistånd.
          </p>
          <p xml:id="i-8KQr3F6DyY2n9NtSXeUnH5">
            På sikt är det uppenbart att finansieringen inte endast kan ske
            över statsbudgeten och att det behövs fungerande kanaler för överföringen.
            Under de närmaste åren saknas en specifik och allmänt accepterad
            process för överföringen, men den så kallade Gröna fonden växer
            nu fram inom klimatkonventionen. Avsikten är att den ska kunna
            distribuera medel för klimatarbete till fattiga länder och idag
            verkar det som om den kan vara operationell någon gång efter år
            2015.
          </p>
          <p xml:id="i-2WRtTVuiFXjNug8JDPfiS5">
            När det gäller finansieringen är situationen likartad; alla väntar
            på de så kallade innovativa finansieringsmekanismerna, som behöver
            utgöra större delen av finansieringen. Det handlar då om internationella
            överenskommelser, avtal och skatter på exempelvis sjöfartens och
            flygets bunkerbränslen, finansiella transaktioner etc. Det pågår
            också diskussioner om resurser som kan frigöras när miljöskadliga
            subventioner tas bort liksom om hur till exempel pensionskapital
            kan placeras. Öronmärkning av inkomsterna från auktioneringen
            av utsläppsrätterna, vilka 2013 beräknas till 1,3 miljarder, är
            ett konkret förslag. Tyskland har öronmärkt 100 procent av intäkterna
            för klimatinsatser. Det bör Sverige också göra.
          </p>
          <p xml:id="i-8hXpAncaWfCMWwZway9iHz">
            Dessvärre utvecklas dessa mycket långsamt idag, vilket väcker
            en tredje fråga: Hur ska vi avsätta pengar under de närmaste åren,
            innan finansieringsmekanismer finns på plats och den Gröna fonden
            byggs upp?
          </p>
          <p xml:id="i-UUh2c72oLGNnwpCBGCyN8g">
            Miljöpartiet anser att Sverige på sikt ska ta sitt ansvar för
            finansieringen av det internationella klimatarbetet i enlighet
            med GDR-modellen. På sikt kommer det att innebära överföring av
            stora belopp som bör finansieras med hjälp av nya mekanismer.
            Sverige har hittills haft en mycket avvaktande, för att inte säga
            bromsande, inställning till utvecklingen av finansieringen. Sverige
            bör ta ledningen i det arbetet och föreslå vilka mekanismer som
            bör användas.
          </p>
          <p xml:id="i-59KJgMWqbHoKc3EZVqi3yj">
            I väntan på att dessa utvecklas behöver vi ta det ansvar som
            vi har lovat i internationella förhandlingar utan att tumma på
            biståndet. Sverige bör öronmärka en del av denna finansiering
            till uppbyggnaden av Gröna fonden så att den kan komma igång så
            snart som möjligt. Detta bör riksdagen ge regeringen tillkänna
            som sin mening. Till detta kommer ett ansvar för rika länder att
            hjälpa fattiga länder med anpassningsåtgärder.
          </p>
          <head xml:id="i-FxLNNnuMUES9fWppJeDPu9" type="h2">
            7.4 Nationell rättvisa
          </head>
          <p xml:id="i-LBhkgJbVDjV6tHpWhckHzH">
            Klimaträttvisa är inte bara en global fråga. Användning av fossila
            bränslen och klimatförändringar är i högsta grad en fråga om rättvisa
            mellan generationer: någon annan får betala priset för vår generations
            överdrifter. Klimaträttvisa är också en nationell fråga. Om åtgärder
            för att minska utsläppen får negativa fördelningseffekter inom
            vårt land och inom den nuvarande generationen, bör dessa kompenseras.
          </p>
          <p xml:id="i-FaJV9zedJ53MnnxM2izjUe">
            Ett förslag som diskuterats är individuella utsläppskvoter som
            kan köpas och säljas, ett slags ransonering eller utsläppshandelssystem
            på individnivå. Detta bör utredas närmare, men det är viktigt
            att förslaget inte ses som ett sätt för politiken att undandra
            sig ansvar. Andra förslag går ut på att hitta andra sätt att kompensera
            utsatta grupper genom en annan fördelningspolitik, till exempel
            höjt grundavdrag, höjd grundpension och liknande. Att avstå från
            klimatpolitiska åtgärder på grund av fördelningseffekter inom
            en generation är en uppgivenhetspolitik som i praktiken innebär
            en omfördelning mellan generationer, till nackdel för framtiden.
            Åtgärder för att minska utsläppen som i sig bidrar till en mer
            rättvis fördelning bör prioriteras.
          </p>
          <head xml:id="i-EW7EehJ7imR8etR4sPVC2d" type="h1">
            8 Utvinning av fossila bränslen
          </head>
          <p xml:id="i-MFupSTLQHX11M8d1yWxKw1">
            För att undvika en storskalig klimatförändring behöver utsläppen
            av koldioxid och andra växthusgaser minska kraftigt. Detta har
            stått klart för forskare och politiker länge och ledde fram till
            skapandet av FN:s klimatkonvention 1993. Några år senare trädde
            Kyotoprotokollet i kraft, med bindande mål om utsläppsminskningar
            i industrialiserade länder.
          </p>
          <p xml:id="i-XwAxJ9xevRdQwyKVcAhHUZ">
            Under samma period, mellan 1992 och 2007, ökade utsläppen av
            växthusgaser med 38 procent trots att Sovjetunionens sönderfall
            medförde en kraftig utsläppsminskning i öststaterna. En tillbakablick
            visar att klimatkonventionen och Kyotoprotokollet inte ens har
            skapat ett hack i kurvan över ständigt ökande utsläpp under 2000-talet
            har ökningen snarare varit större än tidigare. De senaste åren
            har utsläppen varje år slagit rekord, precis som halten koldioxid
            i atmosfären, jordens temperatur och antalet extrema väderhändelser.
          </p>
          <p xml:id="i-7k6QLXjEdfgCErkUiAhoVe">
            Figur 2: Utsläpp av växthusgaser globalt 19702005, miljarder
            ton CO 2
          </p>
          <p xml:id="i-XWD7pq4Mhe5KAYoGJSFLJF">
            Källa: International Energy Agency (IEA).
          </p>
          <p xml:id="i-UzqdTNtHZp24tCSDALGmpr">
            År 2011 uppgick utsläppen till 31,6 miljarder ton, den högsta
            nivån någonsin. Inom bara några år behöver kurvan plana ut och
            dyka brant, men det finns ingenting som tyder på att det kommer
            att ske. Tvärtom produktionen av fossila bränslen är större än
            någonsin, liksom investeringarna i att utvinna och producera kol,
            olja och fossil gas. Och det är i investeringarna som problemet
            ligger. Det finns en närmast omättlig efterfrågan på energi, och
            fossil energi är den energiform som bolagen fortfarande investerar
            i.
          </p>
          <head xml:id="i-JcMXtAqxVPSHGjam6iKpxb" type="h2">
            8.1 Varje droppe används
          </head>
          <p xml:id="i-DZASecvYpR5rNZwNiKgKRk">
            Nyligen visade forskare i den ansedda tidskriften Nature att
            mänskligheten inte kan använda ens en bråkdel av jordens kända
            reserver av kol, olja och gas om vi ska undvika en storskalig
            klimatförändring. Faktum är att vi inte ens kan använda hälften
            av de fossila bränslen som idag är ekonomiskt lönsamma att utvinna.
          </p>
          <p xml:id="i-XNY9jTktt5rvP6v5CFmTbu">
            Medan det politiska systemet försöker hitta sätt att begränsa
            användningen av fossila bränslen, fortsätter energikoncerner som
            Vattenfall och Exxon att investera mer och pumpa upp mer. Medan
            många av världens politiker undviker frågan, eller i bästa fall
            filar på skattesatser, stöd och handelssystem för att begränsa
            användningen av fossila bränslen, fortsätter bolagen att gräva,
            schakta och borra i jakten på mer. Och en sak kan man vara säker
            på: varje droppe olja som pumpas upp, varje kolbit som grävs fram,
            kommer att användas och leda till ännu större klimatpåverkan.
          </p>
          <head xml:id="i-TYaqTiY6VDjvnVroDqMTN7" type="h2">
            8.2 Låt oljan ligga
          </head>
          <p xml:id="i-ScmrF9DPQLePSZ24mCeuS2">
            Länge har den politiken varit inriktad på att begränsa användningen
            av fossila bränslen. Längst i denna strävan har kanske EU kommit,
            sedan unionen 2005 införde ett tak för utsläpp från industrianläggningar
            och sedan delade ut utsläppsrätter under detta tak. Inom andra
            sektorer, såsom transporter och bostäder, har EU främst använt
            skatter och andra styrmedel för att minska användningen.
          </p>
          <p xml:id="i-5Mgu7XoAykLDyc5VPZGUgT">
            De nedslående resultaten av arbetet med EU:s utsläppshandel,
            där tilldelningen av utsläppsrätter ligger långt över efterfrågan
            och det i praktiken inte finns något utsläppstak idag, visar tydligt
            behovet av att prova andra vägar. Likaså utgör svårigheterna att
            införa gemensamma skatter på utsläpp eller att enas kring mål
            för effektivisering inom EU ett tydligt vittnesmål om de politiska
            svårigheter som förknippas med åtgärder mot användning.
          </p>
          <p xml:id="i-3CeZeFCg7Q1aqmjWYdP3xW">
            Vi kan inte lita på att alla världens politiker på kort tid ska
            vakna upp och genomföra åtgärder som begränsar användningen av
            fossila bränslen i den utsträckning som krävs, eller förlita oss
            på att ett internationellt system för handel med utsläppsrätter
            får tillräckligt genomslag tillräckligt fort. Problemet bör även
            angripas vid dess bokstavliga källa: utvinningen av fossila bränslen.
          </p>
          <p xml:id="i-RESKNJ63bCjxsa91LAqQZ8">
            En självklar och nödvändig strategi är då att begränsa utvinningen
            av fossila bränslen så att den inte överskrider det utrymme för
            utsläpp som finns de närmaste 50100 åren. Kolet i form av olja,
            kol och gas måste få ligga kvar i marken. Detta bör vara en del
            av den lösning som förhandlas i kommande klimatavtal. Hur det
            ska utformas är inte givet, men det är rimligen enklare och mer
            effektivt att reglera utvinningen som trots allt sker på ett fåtal
            ställen och av ett mindre antal aktörer än att reglera alla användare
            och små utsläppskällor som finns.
          </p>
          <p xml:id="i-5BBZNi8ZGEHHniW9FW8hXN">
            Situationens allvar ställs på sin spets i Arktisområdet. Där
            återfinns en stor del av världens outnyttjade tillgångar av naturgas,
            kol och olja. När havsisarna nu smälter till följd av den globala
            uppvärmningen slåss Danmark, Ryssland, Norge, Kanada och USA om
            att få exploatera de fyndigheter som då blir tillgängliga. Samma
            utveckling kan vi se i djuphaven och i känsliga markområden: i
            takt med att den billiga oljan tar slut flyttas utvinningen till
            områden där risken för störningar är större och där tekniken är
            outvecklad och riskfylld.
          </p>
          <p xml:id="i-2fi38HtuuEPPjc8V7GrU23">
            Även på land förskjuts fronten för utvinning av fossila bränslen
            ständigt framåt mot ekologiskt eller socialt känsliga områden
            och bedrivs med allt mer riskfyllda eller miljöpåverkande metoder.
            Ett exempel är när bolag, främst i Nordamerika än så länge, gräver
            upp så kallad oljesand, vilket ödelägger stora markområden, förorenar
            vattnet och är mycket energikrävande. Ett annat exempel är hydrologisk
            spräckning av berg för att utvinna fossil gas som finns lagrad
            i skifferlager långt under markytan, så kallad fracking. I processen
            pumpas vatten blandat med kemikalier ned i borrhål under högt
            tryck för att pressa ut gasen som sedan leds upp till ytan. Metoden
            är förenad med nedsmutsning av grundvatten, spridning av kemikalier
            och hälsorisker.
          </p>
          <p xml:id="i-BztXLQx7xLaBr6JLfaB6uD">
            För att stoppa denna skenande utveckling måste det tas globala
            initiativ för att bromsa exploateringen av nya fyndigheter i känsliga
            områden och utvinning med miljöfarliga eller osäkra metoder.
          </p>
          <p xml:id="i-65sGYP1h8zf4N1h3NDJCqP">
            Sverige ska ha en konsekvent linje i klimatfrågan och bör gå
            i framkant. Därför bör minerallagen ändras så att ett tydligt
            förbud mot såväl prospektering som utvinning av kol, olja och
            naturgas skrivs in. På så sätt visar Sverige att vi sätter kampen
            mot klimatförändringarna före kortsiktiga ekonomiska nationella
            intressen.
          </p>
          <p xml:id="i-YGkesmjgtQihnYojDCQLKM">
            Regeringen bör även verka internationellt för att få andra länder
            att införa restriktioner mot utvinning av fossila bränslen inom
            sina territorier. I Arktiska rådet bör Sverige ta initiativ till
            att göra Arktis till en skyddad zon på ett liknande sätt som har
            skett i Antarktis. Detta bör riksdagen ge regeringen tillkänna
            som sin mening.
          </p>
        </div>
        <div xml:id="i-7H3jaXrmy619fHUeA4iire" type="signatureBlock">
          <list xml:id="i-L7hJ6BNtf2EKtk8u21vC7f">
            <item xml:id="i-Rc6dMZHzs4PAEB6bSsyUze" who="i-ST3KmJ7dwych9bUEkWZEu6" type="signature">
              Åsa Romson (MP)
            </item>
            <item xml:id="i-4cwPS3Kk8vQBJus2ZvWYKx" who="i-WG11xmCpAW9nyyXv1sJFAK" type="signature">
              Helena Leander (MP)
            </item>
            <item xml:id="i-5m2YQzmuZqG7XowWsiVXJS" who="i-iThmkGNxBe7XUsT8b92pZ" type="signature">
              Jabar Amin (MP)
            </item>
            <item xml:id="i-FBJumcmXLZq92QBnbbURCr" who="i-XSuWURvcJRjSbVSYUBBuD2" type="signature">
              Stina Bergström (MP)
            </item>
            <item xml:id="i-QPhEsR5rS5nTiHkte8m1Sp" who="i-C2s3YhmmVmNkgvznmmnD4x" type="signature">
              Per Bolund (MP)
            </item>
            <item xml:id="i-WaNfTcQBQCJbJpp8GWh7aK" who="i-Vx7eV6CLwK4q8nMYx4Sry4" type="signature">
              Agneta Börjesson (MP)
            </item>
            <item xml:id="i-4DBNGK5UQ9wQcSVDasv85U" who="i-34FRvyXQKUigF3Qr9AwKJe" type="signature">
              Bodil Ceballos (MP)
            </item>
            <item xml:id="i-Jiwnverjro2qxAhf5deseA" who="i-SNtv8jZRB19Jr8oegj1mGK" type="signature">
              Esabelle Dingizian (MP)
            </item>
            <item xml:id="i-Pv9UjqhKJJgV1BUu7DdCkz" who="i-UFTZBKNRWWLXUXAtcCcVfH" type="signature">
              Tina Ehn (MP)
            </item>
            <item xml:id="i-QmusudsBag3ou15JuFfPK4" who="i-Xw3dNbwa4hjDiSrSfFCZsz" type="signature">
              Magnus Ehrencrona (MP)
            </item>
            <item xml:id="i-QVjh6nF573hzj29wshE699" who="i-7YbH6oTUwG4Qn94QEVE6as" type="signature">
              Gunvor G Ericson (MP)
            </item>
            <item xml:id="i-5LVWg8Cs39uP2PpshZA5k4" who="unknown" type="signature">
              Jonas Eriksson (MP)
            </item>
            <item xml:id="i-B39RJRSmb6PSTM6kCd3v5u" who="i-9BUsH2Bn1bGihptNC5r7uq" type="signature">
              Peter Eriksson (MP)
            </item>
            <item xml:id="i-79TFHpHvwkWijkTyLhX5Ag" who="i-HsGsAzKWHQY5pjyAYNXAz7" type="signature">
              Maria Ferm (MP)
            </item>
            <item xml:id="i-Mc8YkAeB4wSVJkh7EUC525" who="i-Q6T8pKy9pERdSQEuTcARyR" type="signature">
              Lotta Hedström (MP)
            </item>
            <item xml:id="i-XEp6Xsi7UJGHrgqz95GNN5" who="i-9x2nw6aosA3pyEJfJTc1eD" type="signature">
              Ulf Holm (MP)
            </item>
            <item xml:id="i-JtdkTZe7gpNbz1M7f4pEpm" who="i-FfCiJc8kVZcwio9wsCvVkH" type="signature">
              Mehmet Kaplan (MP)
            </item>
            <item xml:id="i-PQV2DzaTjkVs4Zj27qQtBD" who="i-DLt3BwBDVwBxqxVEki5m5B" type="signature">
              Annika Lillemets (MP)
            </item>
            <item xml:id="i-7NA7NMhoAtpeKKDTLXB4Pt" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
            <item xml:id="i-J11v58kB98HgDSwBLnSotb" who="i-D7mgFwiCKxywz1E18YrEuZ" type="signature">
              Agneta Luttropp (MP)
            </item>
            <item xml:id="i-NDjESkBYCEaDXJDrmyfRGm" who="i-FeVXF7pVocmUfQoPXGuJKR" type="signature">
              Valter Mutt (MP)
            </item>
            <item xml:id="i-MSApTuhaq2bDX83aKhcXr6" who="i-LSGLGKPPdgKqe7pxwHn9sf" type="signature">
              Lise Nordin (MP)
            </item>
            <item xml:id="i-H62eASDcWZ7khZFA83nvr9" who="i-V1piU7dAy9T73Gqt6tm91j" type="signature">
              Kew Nordqvist (MP)
            </item>
            <item xml:id="i-N4Cpm7jNpSjv9CFwn76m9n" who="i-2GE534P2Foy3WpqKPVNeW8" type="signature">
              Mats Pertoft (MP)
            </item>
            <item xml:id="i-RXxjm9EuKh6LcA7fyU4XGF" who="i-2EZPhWWR7yHztg3zN2aNvh" type="signature">
              Peter Rådberg (MP)
            </item>
          </list>
        </div>
      </div>
    </body>
  </text>
</TEI>
