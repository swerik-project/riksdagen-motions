<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__fk__322/mot_1938__fk__322-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            i Motioner i Första kammaren, Nr 322, 19
          </p>
          <p>
            Nr 322.
          </p>
          <p>
            Av herr Asplund m. fl., i anledning av Kung. Maj:ts proposition
            med förslag till omläggning av den di- rekta statsbeskattningen
            m. m.
          </p>
          <p>
            I Kungl. Maj:ts proposition nr 258 till årets riksdag med förslag
            till om- läggning av den direkta statsbeskattningen m. m. föreslås
            bland annat vissa ändrade bestämmelser rörande avdrag för värdeminskning
            av inventarier m. m. Beträffande ett härmed närbesläktat avdrag
            nämligen för substans- minskning å naturtillgångar föreslås däremot
            icke någon saklig ändring i vad som nu gäller. Det har emellertid
            av departementschefen erkänts, att detta avdrag har ett stort
            aktuellt intresse för särskilda företag och vissa kom- muner (sid.
            220). På sid. 237 i propositionen får man även upplysning om,
            att det åsyftade företaget är det av staten hälftendelägda Luossavara-
            Kiirunavaara aktiebolag samt att Jukkasjärvi kommun gjort framställning
            om att ifrågavarande avdragsrätt skulle bindas vid räkenskaperna
            ävensom att länsstyrelsen i Norrbottens län hemställt, att denna
            fråga skulle under- kastas närmare utredning. Om man emellertid
            tager del av innehållet i den av Kungl. Maj:t om- nämnda framställningen
            skall man finna, att det inte bara är sagda kommun inklusive Gällivare
            kommun och Luleå stad samt Norrbottens läns lands- ting, som ha
            intresse av att bestämmelsen utformas på begärt sätt, utan även
            att svenska staten har ett så betydande intresse därav, att det
            knappast torde vara försvarat, att i tysthet förbigå saken. Av
            skriften framgår, att Luossavaara-Kiirunavaara aktiebolag (LKAB)
            — ehuru bolaget enligt 1927 års malmavtal icke är skyldigt att
            på grund av malms bortförande göra avskrivning å själva malmfyndigheterna
            — likväl enligt bilagan till deklarationen gottgör sig ett substansminskningsavdrag
            av 50 öre per ton bortfraktad malm, vilket avdrag torde få anses
            orimligt högt tilltaget samtidigt som det icke motsvaras av någon
            som helst bok- föringsmässig nedskrivning av tillgångens d. v.
            s. malmfyndigheternas bok- förda värde. Genom det sätt, varpå
            statens rätt till inlösen av 'Trafikaktiebolaget Grängesberg—Oxelösund
            (TGO) tillhöriga aktier i LKAB är utformad, är det icke likgiltigt
            för staten, huru detta substansminskningsavdrag verk- ställes.
            Om detta avdrag gjorts även i bokföringen, torde detta innebära,
            att medelnettovinsten för bolaget per ton sänktes med 50 öre,
            vilket i sin tur skulle medföra, att det lösenbelopp, som staten
            enligt avtalet har att gälda i händelse av inlösen skulle bli
            icke mindre än 26,562,500 kronor lägre än vad det nu blir. (12.5
            X 4,250,000 xX 0,5 = 26,562,500.)
          </p>
          <pb facs="riksdagen-motions-pdf/data/1938/mot_1938__fk__322/mot_1938__fk__322-002.pdf"/>
          <p>
            20 Motioner i Första kammaren, Nr 322.
          </p>
          <p>
            Det som här ovan anförts giver oss anledning att framföra vissa
            ändrings- yrkanden med anledning av den kungl. propositionen.
            Det är visserligen sant, att tolkningen av gällande skattelags
            bestämmelser rörande det här aktuella avdraget för närvarande
            ligger under regeringsrättens prövning. Men detta sakförhållande
            torde väl icke utgöra något hinder för att vid stiftande av ny
            lag vidtaga sådana förtydliganden eller tillägg, som kunna anses
            lämpliga och motiverade. Departementschefen har i annat samman-
            hang — i en debatt i andra kammaren erkänt, att de i Jukkasjärvi
            kom- muns ovan angivna skrift påtalade förhållanden synas hava
            fog för sig. Han yttrade härvid: »Det förekommer vissa dunkla
            punkter i fråga om skattelagstiftningen i detta hänseende, vilka,
            såvitt jag förstår, verkligen kunna ge anledning till att se efter,
            vad som på den punkten kan vara riktigt eller lämpligt i lagstiftningsväg,
            men innan man fått full klarhet över vad som är gällande rätt,
            förefaller det, som om dessa frågor böra uppskjutas.&gt; (Riksdagens
            protokoll 1938 Andra kammaren nr 9 sid. 9—10). Även om vi med
            en viss tillfredsställelse tagit fasta på förra delen av detta
            yttrande, kunna vi dock icke förstå, att ett dylikt avvaktande
            kan vara be- hövligt, då även statsrådet erkänner att gällande
            bestämmelser, sådana de förut utformats och oförändrade upptagas
            i propositionen, innehålla »dunkla punkter». Sådana punkter böra
            enligt vårt förmenande, så långt det är möjligt — då det nu är
            fråga om en allmän översyn av lagstiftningen — bortelimineras,
            då de kunna giva anledning till tolkningar, som av ett all- mänt
            rättsmedvetande kunna mötas med ogillande. Om det är så, att den
            rätt till årlig avskrivning, som gällande rätt med- ger, i förevarande
            avseende icke är ett synonymt begrepp med den i 1927 års malmavtal
            använda samma lokution »avskrivning», så torde man fråga sig,
            vad det kan finnas för hinder att vid en översyn av avdragsbestämmel-
            serna rätta till förhållandet, så att det överensstämmer med vad
            en allmän rättsopinion och en förnuftig syn på saken fordra. Häremot
            skulle må- hända kunna genmälas, att om det vid ingåendet av 1927
            års malmavtal för bolaget ansågs existera en rätt att, oberoende
            av bokföringsmässig nedskriv- ning av naturtillgången, i taxeringshänseende
            tillgodoföra sig ett skäligt avdrag därför i deklarationen, så
            skulle det innebära ett övergrepp från statens sida, att nu använda
            sin lagstiftningsmakt och sätta stopp härför. Men så vitt vi ha
            oss bekant ha några sådana förbehåll aldrig existerat. Att bolaget
            till en början satte likhetstecken mellan ordet avskrivning i
            malmavytalet och skattelagen torde väl få anses bevisat därav,
            att bolaget först i 1932 års deklaration framställde yrkandet
            om skatteavdrag för sub- stansminskning utan motsvarande avdrag
            i bokföringen. Hade LKAB an- sett sig ha den rätt, det nu påyrkar,
            torde bolaget icke ha låtit särskilt ett sådant högkonjunkturår,
            som verksamhetsåret !/120 1928—39/9 1929 passera utan avdrag.
            — Sakförhållandet är nog i stället det, att bolaget på ett eller
            annat sätt blivit uppmärksamgjort på, att ett försök att på nu
            praktiserade sätt tillgodoföra sig avdrag borde göras, enär det
            för TGO:s del vore syn- nerligen värdefullt. Samtidigt som TGO
            tillgodoför sig avdragsrätten,
          </p>
          <pb facs="riksdagen-motions-pdf/data/1938/mot_1938__fk__322/mot_1938__fk__322-003.pdf"/>
          <p>
            Motioner i Första kammaren, Nr 322. 21
          </p>
          <p>
            mister det ju intet i inlösenhänseende. Vår uppfattning på denna
            punkt är däremot denna: om bolaget skall tillåtas göra betydande
            substansminsk- ningsavdrag vid beskattningen med därmed följande
            ekonomisk fördel i form av minskning av bolagets skatt till stat,
            landsting och kommuner, då skall bolaget också vara skyldigt att
            genom en motsvarande avskrivning i bokföringen taga den konsekvens,
            som medför en därav föranledd lägre för- säljningssumma vid en
            blivande försäljning till staten. Det som härovan anförts motiverar
            alltså enligt vår mening, att resp. bestämmelser på denna punkt
            utformas så, att det substansminskningsavdrag för gruva, som tillåtes
            enligt skattelagstiftningen, bindes samman med skyl- digheten
            att i bokföringen göra samma avdrag. Detta är av särskild vikt
            då det gäller de gruvor, som här ovan berörts, men det torde väl
            knappast finnas några skäl att frångå nämnda princip, då det gäller
            gruvor i all- mänhet. Det hemställes alltså,
          </p>
          <p>
            att riksdagen vid behandlingen av proposition nr 258 måtte utforma
            lagstiftningen rörande rätt till skatteavdrag för sub- stansminskning
            vid gruva på sådant sätt, att rätten till sådant avdrag bindes
            samman med skyldighet att i bokföringen göra avdrag av samma storlek.
          </p>
          <p>
            Stockholm den 21 april 1938.
          </p>
          <p>
            C. I. Asplund. D. Hansén. P. Sandström. C. F. Carlström. 0. Bergqvist.
          </p>
        </div>
      </div>
    </body>
  </text>
</TEI>
