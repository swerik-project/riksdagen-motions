<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__11/mot_1970__fk__11-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Första kammaren, nr 11 år 1970 7
          </p>
          <p>
            Nr 11
          </p>
          <p>
            Av herrar Sveningsson och Svenungsson, om en undersökning av
            samtliga allmänna vägars tillstånd.
          </p>
          <p>
            (Lika lydande med motion nr 11 i Andra kammaren)
          </p>
          <p>
            För att kunna göra en bedömning av vilka vägar som bör bli föremål
            för ombyggnad, förstärkningar eller ett bättre underhåll är det
            nödvändigt med en kvalitetsgradering av alla allmänna vägar. Vid
            1969 års riksdag framförde vi förslag i syfte att uppnå detta
            resultat. Motionen vann dock inte riksda- gens bifall. Vad beträffar
            riksvägar och genomgående länsvägar med en sammanlagd väglängd
            av 26 000 km har en sådan kvalitetsbedömning avslutats under första
            hälften av 1960-talet. För resterande del av vägnätet som brukar
            be- nämnas ”Övriga länsvägar” och som omfattar en längd av ca
            74 000 km har någon totalinventering ej genomförts. Under år 1964
            har dock insamlats vissa data och skett en bedömning av 28 000
            km eller 38 Z av detta vägnät. Även om många tusental kilometer
            av riksvägarna och genomgående länsvägar är i behov av ombyggnad
            och stora förbättringsarbeten så är länsvägarna i övrigt i ännu
            större behov av ombyggnad och förbättringar. Väganslagen har under
            en lång följd av år varit så sparsamt tilltagna att de till mycket
            liten del har gått till dessa mindre vägar. Många av dessa vägar
            är i dag i ett ytterst dåligt skick på grund av bristande upprustning
            och un- derhåll. Som vi uttalade i vår motion förra året är det
            ytterst sällan som något nytt grus påföres vägbanan på de vägar
            som saknar någon form av perma- nentbeläggning. Förutom att själva
            vägbanan ofta är utsliten får buskar och gräs år efter år växa
            i vägkanterna utan att bli bortröjda. När väghy- veln någon gång
            under året drar fram över den gamla vägbanan blir på sina ställen
            ofta resultatet enbart att befintliga jordstenar i själva vägkroppen
            blir mera framträdande. Vägdikena har i stor omfattning fyllts
            igen dels genom väghyvelns arbete och dels genom att tunga lastfordon
            tynger ned vägkanterna. Det finns långa vägsträckor som är helt
            i avsaknad av vägdi- ken. En neutralisering av den stora eftersläpning,
            som förekommit inom väg- området, kommer att medföra mycket stora
            kostnader. Statens vägverk har vid skilda tillfällen uttalat att
            insatserna för underhåll och förbättring måste ökas om inte det
            i vägarna nedlagda kapitalet skall spolieras.
          </p>
          <pb facs="riksdagen-motions-pdf/data/1970/mot_1970__fk__11/mot_1970__fk__11-002.pdf"/>
          <p>
            8 Motion i Första kammaren, nr 11 år 1970
          </p>
          <p>
            I inventeringen och klassificeringen av de 74 000 km, som inte
            ingår i be- teckningen genomgående länsvägar, kommer ingen redovisning
            att framläg- gas för varje särskild väg. Någon jämförelse kan
            således inte göras mellan riksvägnätet och genomgående länsvägar.
            Den gjorda undersökningen av dessa icke genomgående länsvägar
            är således av litet värde. Vad som kan utläsas av detta material
            är att både den mindre del som blivit undersökt och de nära 50
            000 km som inte alls blivit undersökta är i ett mycket dåligt
            skick och inte alls följt med trafikutvecklingen. Från rapporten
            angående standarden på dessa 74 000 km vägar kan följan- de citeras:
          </p>
          <p>
            Vägens bärighet har bedömts i samråd med respektive lokalförvaltning.
            Bedömningen är utförd under hänsynstagande till dagens trafik.
            Förekoms- ten av broar med nedsatt bärighet eller dylikt har ej
            påverkat bedömningen av vägens bärighet. Att få någon klar bild
            av dessa vägars allmänna tillstånd är inte möjligt. Vi vill därför
            föreslå att en allmän undersökning sker av samtliga vägars egentliga
            tillstånd. De mindre trafikerade vägarna bör således inte uteläm-
            nas, då dessa har en stor uppgift att fylla i respektive bygder.
            För planering av vägväsendets framtida utveckling är det därför
            angeläget att en under- sökning och bedömning av vägarnas tillstånd
            snarast kommer till utförande genom statens vägverks försorg.
            Med stöd av vad ovan anförts hemställes, att riksdagen i skrivelse
            till Kungl. Maj:t måtte anhålla att en undersökning av samtliga
            allmänna vägars tillstånd snarast kommer till stånd.
          </p>
          <p>
            Stockholm den 14 januari 1970
          </p>
          <p>
            Ragnar Sveningsson (m) Arne Svenungsson (m)
          </p>
        </div>
      </div>
    </body>
  </text>
</TEI>
