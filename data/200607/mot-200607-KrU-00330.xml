<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-KrU-00330">
  <teiHeader>
    <fileDesc>
      <titleStmt>
        <title>Kulturupplevelser</title>
        <author corresp="i-TVwo4mCECu692GW3ntqQzo i-JchxQfU1zc3XVbvadFgBSn">av Kurt Kvarnström och Marita Ulvskog (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kulturupplevelser</title>
          <idno type="rdwebb">GU02Kr330</idno>
          <rs type="number">Kr330</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GU02Kr330/text</ref>
          <ref type="dokument_url_html">http://data.riksdagen.se/dokument/GU02Kr330</ref>
          <ref type="dokumentstatus_url_xml">http://data.riksdagen.se/dokumentstatus/GU02Kr330</ref>
          <ref type="doc">http://data.riksdagen.se/fil/D71BB7FC-0786-4813-803A-73EB6F262EDD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JchxQfU1zc3XVbvadFgBSn</idno>
            <name>Marita Ulvskog</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JeVACw4x2sUFvheqNZbDJi" type="signed"/>
        <correspContext corresp="i-JeVACw4x2sUFvheqNZbDJi">
          <note type="signatory" corresp="i-TVwo4mCECu692GW3ntqQzo"/>
          <note type="signatory" corresp="i-JchxQfU1zc3XVbvadFgBSn"/>
        </correspContext>
        <correspAction xml:id="i-8BaGMtwEQ6YjWYehStcoRq" type="referral">
          <date when="2006-11-07"/>
        </correspAction>
        <correspAction xml:id="i-9WoFmmfXriEZq4myzvybJ8" type="dismissal">
          <date when="2006-11-07"/>
        </correspAction>
        <correspAction xml:id="i-3iu4HeLw9jRvRnoByLj1Rm" type="numbering">
          <date when="2006-11-02"/>
        </correspAction>
        <correspAction xml:id="i-KEQn3Q36sJf12nSwYMuzpC" type="submission">
          <date when="2006-10-31"/>
        </correspAction>
        <correspAction xml:id="i-GPZqMSo3PbH13z3TNPmaCC" type="transfer">
          <date when="2006-10-31"/>
        </correspAction>
        <correspAction xml:id="i-Dj6U4Pxew1HRFohQUcomvb" type="assigned"/>
        <correspContext corresp="i-Dj6U4Pxew1HRFohQUcomvb">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-JeVFmjRiyLnoU98xTEvjyj">
            Förslag till riksdagsbeslut
          </head>
          <p xml:id="i-KDR4og1k3QYWeWVNEh5XYv">
            Riksdagen tillkännager för regeringen som sin mening vad i motionen
            anförs om att staten fortsätter att stötta regionala viktiga aktörer
            som Dalhalla så att kulturupplevelser är levande i hela Sverige.
          </p>
        </div>
        <div type="motContent">
          <head xml:id="i-Nd8yA9YTX5TCiD4bw7TfJS" type="h1">
            Kulturupplevelser
          </head>
          <head xml:id="i-N6KdQfNWcuDDNzD6QU3RaL" type="h1">
            Motivering
          </head>
          <p xml:id="i-Ajk8pkSG3pREzxjQ4cUaMn">
            Med följande text beskriver Dalhalla på deras hemsida historien
            så exemplariskt att den får stå som argument för vårt yrkande.
          </p>
          <p xml:id="i-Uqf1eX7NcgUvconBaedyAV">
            För 360 miljoner år sedan föll en meteor ner ifrån rymden. Den
            föll över Dalarna och resultatet blev Siljansringen och den omkringliggande
            Siljansbygden, ett av Sveriges vackraste områden. Hur hela traktens
            berggrund påverkades kan man se i Dalhalla kanske tydligare än
            någon annanstans i en spännande sammansättning i färgrika vertikala
            ränder. Dalhalla, eller Draggängarna som det hette förut, är namnet
            på ett kalkbrott, där brytningen upphörde 1990. Av idel lyckliga
            tillfälligheter har denna brytning ägt rum på ett sådant sätt
            att en alldeles naturlig amfiteater skapats. Under dryga femtiotalet
            år sprängde och grävde man fram det som nu blivit förutsättningen
            för Dalhalla. Ingen kunde väl då ana att man samtidigt åt Rättvik
            skapade en resurs som torde ha få motsvarigheter i världen. Längd,
            bredd och djup är ca 400x175x60 meter, mått som bildar ett slags
            idealiskt gyllene snitt, fast i tre dimensioner.
          </p>
          <head xml:id="i-W5N5eZM4d2DNnnYXWGiGJa" type="h1">
            Dalhalla föds
          </head>
          <p xml:id="i-MFiEcNHoZjjhGb3BD9N7Mx">
            Pingsten 1991 väcktes Dalhalla som då hette Draggängarna ur sin
            anonymitet. Margareta Dellefors, tidigare operasångerska och radioproducent,
            som länge letat efter en festivalplats för sommarbruk, och Åsa
            Nyman, dåvarande kulturchef i Rättvik, fann den och visionen föddes.
            Efter många utlåtanden och en serie sammanträden anslog kommun
            och län pengar och en projektgrupp bildades med Margareta Dellefors
            som projektledare. Ett nytt internationellt gångbart namn måste
            hittas: En scen som hämtad ur Wagners värld, som ligger i Dalarna
            namnet blev Dalhalla. Platsen i sig är en upplevelse för öga och
            öra. Läget är idealiskt, långt borta från all bebyggelse och väl
            avskärmat mot störande buller från vägtrafik och industri. Akustiska
            mätningar har bekräftat en osedvanligt låg bullernivå nere i brottet.
            Ljudproven har också bekräftat att de höga, nästan vertikala bergväggarna
            ger en mycket bra klang utan störande eko. Med en akustiskt utformad
            scen och med publiken sittande ner i amfiteatern kan Dalhalla
            jämställas med kända scener i antikens Grekland och Italien.
          </p>
          <head xml:id="i-Tcd4tLxf2QEnB7FAmNnBRZ" type="h1">
            Utvecklingen
          </head>
          <p xml:id="i-4K8QJWVgexZcuD17vwLVH3">
            I juni 1993 genomfördes en mycket framgångsrik provkonsert med
            inbjuden publik, press och TV. I augusti samma år bildades föreningen
            Dalhallas Vänner. Arbetet för etapp två påbörjades, vilket innebar
            säkring av brottet, sprängning och utplaning av kalkmassorna till
            publikutrymme och scen. Den 23 juli 1994 ägde den första konserten
            rum. Dalhallas Vänners hedersordförande Birgit Nilsson sköt startskottet.
            Sommaren 1995 var det dags för etapp tre. Då blev publikkapaciteten
            utbyggd till 3 000 platser. Parkeringsplatser i anslutning till
            brottet färdigställdes och en skyddad gångväg ned till publikutrymmet
            blev klar. Den officiella invigningen av Dalhalla ägde rum den
            21 juni 1995 med en stor operakonsert. Svensk Television sände
            konserten och Dalhalla blev känt i hela landet. Även utländsk
            press bevakade evenemanget. Den första provföreställningen av
            opera ägde rum 1996, med korta scener ur Wagners Nibelungens Ring
            som året därpå fick en uppföljning med en helaftonsföreställning
            i en kompaktversion. Föreställningen väckte stor uppmärksamhet,
            även internationellt och det blev en stor succé.
          </p>
          <p xml:id="i-NTjTwQ4W9Wos7ajsvZeaut">
            1998 togs de första stegen med ett internationellt operasamarbetet
            med Lettiska Nationaloperan i Riga och Nabucco.
          </p>
          <p xml:id="i-TmBu3PgMVmHLZbJFg55Foe">
            1999 kunde Dalhalla genomföra sin första Dalhallaopera, med fem
            olika operauppsättningar. Musiksäsongen hade nu utökats att omfatta
            28 olika evenemang. Utvecklingen har fortsatt.
          </p>
          <p xml:id="i-LFd4y1r34iv7NCz4SXpvLE">
            Sommaren 2000 inleddes ett efterlängtat samarbete med Savonlinna
            operafestival i Finland, vilket även fortsatte 2001, då det också
            var premiär för ett gästspel med den Estniska Nationaloperan.
          </p>
          <p xml:id="i-4Yr8bJpBBMoa6SPmLwtxdm">
            Malmö Opera och Musikteater satte upp sin bejublade Aida 2003
            i Dalhalla.
          </p>
          <p xml:id="i-31YUokdD8R8p8D5Da2uSxg">
            2004 ägde det första amerikanska samarbetet rum, då New York
            Harlem Theatre presenterade Porgy and Bess. Dalhalla gjorde en
            egenproduktion med Jan Guillous Arntriologi som grund: Arn ett
            musikaliskt äventyr. Här kunde Dalhallas unika förutsättningar
            tas till vara på ett sätt som aldrig tidigare.
          </p>
          <p xml:id="i-CshwPSC6sSEg7TsGCkZDBo">
            Under 2005 utökades antalet evenemang till 30. Genremässigt har
            konsertutbudet breddats och inkluderar nu även pop, rock och show.
            Men kärnan i verksamheten är opera. Detta år har inbjudan ställts
            till det stora landet i öster: Ryssland. Den anrika Bolsjojteatern
            från Moskva gästar Dalhalla med Turandot och en operakonsert.
          </p>
          <head xml:id="i-RY3QNNPE7N6nyZjNbTypjU" type="h1">
            Investeringar
          </head>
          <p xml:id="i-PxNeRnXTiag8TquJLH4L5B">
            I Dalhalla har Sverige fått en utomhusscen av internationell
            lyskraft, fullt jämförbar med de allra främsta i Europa. Nu har
            Dalhalla 4 000 sittplatser. Rättvik har genom Dalhalla fått en
            plats på den internationella musikkartan.
          </p>
          <p xml:id="i-4QxD71jcWr3x4CVzaEcy74">
            Hittills är ca 60 miljoner kronor investerade i Dalhallas anläggning.
            Artistområdet är utbyggt till ett funktionellt och vackert område.
            Ytterligare planerade investeringar omfattar att förbättra publikområdet
            och trafiklogistik.
          </p>
          <head xml:id="i-HW9hGjCbo3z3d4gLqBKAwD" type="h1">
            Dalhalla Opera
          </head>
          <p xml:id="i-SHskV6qxMn2EFy2AaCXF1p">
            Genom Dalhalla har Sverige och Dalarna fått en utomhusarena för
            opera. Arenan har blivit etablerad utomlands och omnämns t.ex.
            av Festspielse Magazin som en av världens främsta arenor för opera.
          </p>
          <p xml:id="i-SJPru8BrtEeLziSKaMpsuK">
            Samtidigt går Dalhallas operaverksamhet med stora underskott
            varje år, ca 4 miljoner kronor som måste täckas via övriga intäkter.
          </p>
          <p xml:id="i-LWS6iAWUn2nvSnAJsVBS4Q">
            Dalhalla har blivit ett stort turist- och besöksmål för både
            svenskar och utländska besökare. De utländska besökarna söker
            sig nästan uteslutande till operaevenemangen. Flera internationella
            researrangörer återkommer regelbundet med gäster, t.ex. Traveller
            for Arts från England och Kulturreisen från Tyskland.
          </p>
          <p xml:id="i-ML3VvxjqoKFLhoPSBTn43Z">
            Dalhalla betyder naturligtvis oerhört mycket som motor för turist-
            och näringsliv i Dalarna och Sverige.
          </p>
          <p xml:id="i-TmVNZSy79ciqqgaGT8hzom">
            Enligt turistekonomiska beräkningar tillför Dalhallas besökare
            2007 minst 120 miljoner kronor i ökad turism!
          </p>
        </div>
        <div type="motSignatures">
          <list>
            <item xml:id="i-C3MYWJfpp1MSRLudjWi5gQ" who="i-TVwo4mCECu692GW3ntqQzo">
              Kurt Kvarnström (s)
            </item>
            <item xml:id="i-N84ZKDZQb1u38RSb4hKH3o" who="i-JchxQfU1zc3XVbvadFgBSn">
              Marita Ulvskog (s)
            </item>
          </list>
        </div>
      </div>
    </body>
  </text>
</TEI>
