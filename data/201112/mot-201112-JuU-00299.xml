<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-JuU-00299">
  <teiHeader>
    <fileDesc>
      <titleStmt>
        <title>Sexuella övergrepp mot barn</title>
        <author corresp="i-RZNwwHohbyBgLVVG4Dy1Bj i-KTYc2rBrcxPNyJRR5s4dQD">av Carin Runeson och Peter Hultqvist (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sexuella övergrepp mot barn</title>
          <idno type="rdwebb">GZ02Ju299</idno>
          <rs type="number">Ju299</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GZ02Ju299/text</ref>
          <ref type="dokument_url_html">http://data.riksdagen.se/dokument/GZ02Ju299</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ju299</ref>
          <ref type="doc">http://data.riksdagen.se/fil/004B6D0C-D85C-4376-992C-9847A012AF63</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KTYc2rBrcxPNyJRR5s4dQD</idno>
            <name>Peter Hultqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Nbbt1VzbXvwnVnXSMGBJJx" type="signed"/>
        <correspContext corresp="i-Nbbt1VzbXvwnVnXSMGBJJx">
          <note type="signatory" corresp="i-RZNwwHohbyBgLVVG4Dy1Bj"/>
          <note type="signatory" corresp="i-KTYc2rBrcxPNyJRR5s4dQD"/>
        </correspContext>
        <correspAction type="numbering" xml:id="i-k1j2gHXACQ7FYJveyk28r">
          <date when="2011-10-06"/>
        </correspAction>
        <correspAction type="submission" xml:id="i-7Xj6rmJ5rCCeWuZZ7Fx52r">
          <date when="2011-10-04"/>
        </correspAction>
        <correspAction type="transfer" xml:id="i-XFYCPAyoRM2oEr7EJ96ZGi">
          <date when="2011-09-23"/>
        </correspAction>
        <correspAction type="assigned" xml:id="i-QyXoHWFQ6ufthMS6XgrJNX"/>
        <correspContext corresp="i-QyXoHWFQ6ufthMS6XgrJNX">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-D5J44kyoktbh7KKX9ySHUj">
            Förslag till riksdagsbeslut
          </head>
          <p xml:id="i-3o5ihC5gBg4ZTjUdCfAmeL">
            Riksdagen tillkännager för regeringen som sin mening vad som
            anförs i motionen om sexuella övergrepp mot barn.
          </p>
        </div>
        <div type="motContent">
          <head type="h1" xml:id="i-WzruZbBcZ3hhnawBLUhSTY">
            Motivering
          </head>
          <p xml:id="i-Cqc6JiwGTqUA6wxbpcYsnN">
            Många barn och ungdomar i Sverige utsätts varje år för sexuella
            övergrepp. Socialstyrelsens statistik visar att mellan en och
            två polisanmälningar per 1 000 barn under 15 år görs varje år
            angående misstänkta sexuella övergrepp.
          </p>
          <p xml:id="i-6ri9WKswmSWHpYuQbKAQqA">
            Precis som när det gäller vuxna kvinnor sker merparten av övergreppen
            i hemmet av pappan, en släkting eller någon annan vuxen närstående.
            På senare år har det dessutom i allt högre grad uppmärksammats,
            att sexuella övergrepp förekommer inom olika verksamheter för
            barn såsom barnomsorg, familjehem och idrottsverksamhet.
          </p>
          <p xml:id="i-37974gtdaNEjU1kWP8XNf9">
            För en adekvat handläggning av ett ärende, som rör sexuella övergrepp,
            krävs stor kunskap om vilka reaktionsmönster och symtom som barn
            i olika åldrar uppvisar såväl på kort som på lång sikt. Barnets
            berättelse är central i utredningen.
          </p>
          <p xml:id="i-LSMeYXRpuWWkhMvQr8YcQn">
            Socialtjänstens roll i det här sammanhanget är av största vikt.
            Men för att kunna göra en helhetsbedömning i ett ärende, som rör
            ett barn som far illa, och för att kunna ge barnet och familjen
            rätt stöd och hjälp är socialtjänsten beroende av ett gott samarbete
            med andra myndigheter och instanser i samhället.
          </p>
          <p xml:id="i-Fj3tVLPEtrvKS4iLjGPTta">
            Socialtjänsten har också genom en sekretessbrytande regel möjlighet
            men ingen skyldighet att göra polisanmälan vid misstanke om sexuella
            övergrepp.
          </p>
          <p xml:id="i-W7SXZmNSFYU1xotKDavPF4">
            Varje år söker många kvinnor skydd och stöd på kvinnojourerna
            runt om i landet på grund av misstanke om att deras barn är utsatt
            för sexuella övergrepp av man eller sambo. Ibland har mannen dessutom
            misshandlat såväl kvinnan som barnet. Dessa kvinnor ställs inför
            stor problematik och möts ibland av okunskap och misstro.
          </p>
          <p xml:id="i-NT2nhneZzXo1tyDDo5PGQG">
            I brottmålsprocessen betraktas sexuella övergrepp mot barn vara
            den svåraste måltypen av alla, vilket visar sig inte minst genom
            att de flesta brottsutredningar om sexuella övergrepp mot barn
            läggs ned. Det går helt enkelt inte att bedöma om något övergrepp
            har skett, eller också går det inte att bevisa vad som skett.
          </p>
          <p xml:id="i-kaVWJNf91etWyip1iZqwe">
            När det gäller behandling av barn och unga, som utsatts för sexuella
            övergrepp, bedrivs den med många olika terapier som grund och
            med olika metoder. Forskningen visar entydigt, att de barn som
            fått bearbeta upplevelserna i behandling generellt sett mår bättre
            än de barn som inte fått tillfälle till detta.
          </p>
          <p xml:id="i-HaTa97VBbshw691UV1MMFi">
            De barnahus som startats på vissa orter i landet, är en av flera
            bra modeller för de barn som utsätts för sexuella övergrepp och
            för barn som upplever någon annan typ av våld. Minst ett barnahus
            behövs i varje län, där socialtjänsten, polismyndigheten, barnpsykiatrin
            med flera aktörer gemensamt arbetar för att ge bästa möjliga medicinska,
            psykologiska och sociala hjälp till de berörda barnen.
          </p>
          <p xml:id="i-SCQuTr8qTeJVFYSkD3tsNX">
            På grund av mörkertalen när det gäller de utsatta barnen, är
            det emellertid svårt att veta problematikens verkliga omfattning.
            Därför är det av största vikt att mer forskning på det här området
            prioriteras.
          </p>
          <p xml:id="i-5C6vbVfPgcnV5oPhKYV46B">
            Det är också viktigt, att på olika sätt uppmana och stimulera
            socialtjänst och andra myndigheter till ett djupare samarbete
            för de sexuellt utsatta barnens bästa.
          </p>
        </div>
        <div type="motSignatures">
          <list>
            <item xml:id="i-P88FqasYA9Ueo8F8u6JEs9" who="i-RZNwwHohbyBgLVVG4Dy1Bj">
              Carin Runeson (S)
            </item>
            <item xml:id="i-Fp9CZvLZE4GTRdVAgK4FWv" who="i-KTYc2rBrcxPNyJRR5s4dQD">
              Peter Hultqvist (S)
            </item>
          </list>
        </div>
      </div>
    </body>
  </text>
</TEI>
