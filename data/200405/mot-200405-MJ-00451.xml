<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_451/mot_200405_MJ_451-0001.pdf"/>
      <pb facs="riksdagen-motions-pdf/data/200405/mot_200405_MJ_451/mot_200405_MJ_451-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ451 pnr: kd772
          </p>
          <p>
            Motion till riksdagen 2004/05:MJ451
          </p>
          <p>
            av Gunilla Tjernberg och Erling Wälivaara (kd)
          </p>
          <p>
            Pristillägg på renkött
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om en översyn av gällande regler rörande pristillägg på
            renkött i syfte att uppnå de intentioner som anges i motionen.
          </p>
          <p>
            Motivering
          </p>
          <p>
            Renskötseln är den huvudsakliga inkomstkällan för många samer.
            Idag tvingas många samer kombinera renskötseln med andra näringar
            för att klara sin försörjning. För att få bedriva renskötsel måste
            man enligt svensk lag vara medlem i sameby. Samebyarna finns i
            Norrbotten, Västerbotten samt Jämtland. De flesta samebyar finns
            i Norrbotten. Antalet renar som samerna får äga fastställs av
            respektive länsstyrelse. Tillgången på renbetesmarker är avgörande
            för antalet renar. Idag betalas pristillägg ut vid slakt. Detta
            ska ses som ett viktigt stöd till renskötselföretagaren för att
            öka möjligheten att kunna försörja sig på sitt renskötselföretag.
            Regeringen drog förra året ner på anslaget till pristillägg vilket
            var förödande. Regeringen har nu återställt stödet till nuvarande
            nivå vilket var en nödvändighet. Förordningen om pristillägg på
            renkött är reglerat i livsmedelslagen. Där står: Pristillägg lämnas
            endast för renkött som godkänts vid köttbesiktning enligt föreskrifter
            som meddelats med stöd av livsmedelslagen (1997:511). Har renar
            som tillhör en renägare som bedriver renskötsel i Sverige slaktats
            i Norge eller Finland lämnas dock pristillägg om köttet godkänts
            vid besiktning enligt de bestämmelser som gäller i landet i fråga.
            Detsamma gäller om en sådan renägare har sålt sina renar till
            slakt i Norge eller Finland. Pristillägg lämnas dock inte om renarna
            transporterats levande från Sverige. Problem uppstår när en renskötselföretagare
            vid slakttillfället befinner sig med sina renar nära gränsen till
            Norge eller Finland och ett slakteri finns i något av dessa länder.
            För att få del av prisstödet måste renägaren enligt
          </p>
          <pb facs="riksdagen-motions-pdf/data/200405/mot_200405_MJ_451/mot_200405_MJ_451-0002.pdf"/>
          <p>
            2004/05:MJ451
          </p>
          <p>
            svensk lag först avliva renen i Sverige och därefter transportera
            renen til detta slakteri och som på grund av närheten är det mest
            praktiska. Det borde vara möjligt att uppbära pristillägg på renar
            slaktade i Norge eller Finland även om renarna transporterats
            levande från Sverige över gränsen. Med transport menas här att
            renarna drivs och inte lastas. Härigenom skulle också mobila slakterier
            som är till gagn för både djuren och miljön få en möjlighet att
            utvecklas. Detta skulle underlätta väsentligt för renskötaren
            och ses som en förbättrad möjlighet att försörja sig på sitt renskötselföretag.
            Mot denna bakgrund upprepar vi vårt krav om att en översyn av
            nu gällande lagstiftning bör genomföras i syfte att möjliggöra
            att levande renar kan transporteras til Norge eller Finland och
            vid slakt ha rätt till prisstöd på renkött.
          </p>
          <p>
            Stockholm den 30 september 2004 Gunilla Tjernberg (kd) Erling
            Wälivaara (kd)
          </p>
        </div>
      </div>
    </body>
  </text>
</TEI>
