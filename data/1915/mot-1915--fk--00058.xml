<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1915/mot_1915__fk__58/mot_1915__fk__58-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner 1 Första kammaren, Nr 58. 11
          </p>
          <p>
            Nr 58.
          </p>
          <p>
            Av herr Olsson, Oscar m. fl. angdende skrivelse till Kungl. Maj:t
            i syfte att kristendomsundervisningen i folkskolan måtte enbart
            grundas på bibelläsning, med borttagande av katekesundervisningen,
            samt att den därigenom inbe- sparade tiden måtte användas till
            utökande av den histo- riska kursen i folkskolan.
          </p>
          <p>
            Religionsfrihet är principiellt tillerkänd varje svensk medborgare,
            men trots detta utövas i vårt land i mycket stor utsträckning
            ett sam- vetstvång, som kännes tyngre och mera förödmjukande i
            den mån den allmänna kulturnivån höjes. Från alla håll ha höjts
            klagomål mot skolornas kristendomsundervisning. För den ene är
            denna undervisning inte nog bibeltrogen, för den andre kommer
            den i strid med förnuftets och vetenskapens vittnesbörd; en spårar
            förflackande »modernism&gt;, en annan dödande bokstavsträldom och
            dogmtro o. s&amp; v. I ett fall tyckas alla de klagande vara ense:
            däri, att föräldrarnas samvetsfrihet kränkes genom den nuvarande
            kristendomsundervisnirgen. Och här i landet skulle ju ingen ha
            rätt »att någons samvete tvinga eller tvinga låta». Enda sättet
            att nå den fulla samvets- och religionsfriheten torde vara att
            gå de vägar, som anvisats dels av andra kammaren genom dess beslut
            av den 8 maj 1909, då den med 115 röster mot 98 biföll väckt motion
            (nr 217), vari hemställdes om skrivelse med anhållan, att »det
            täcktes Kungl. Maj:t låta verkställa en allsidig utredning om
            och på vad sätt det nuvarande sambandet mellan kyrkan och staten
            lämp- ligen må varda upplöst samt till riksdagen inkomma med de
            förslag, vartill denna utredning må giva anledning», dels av herr
            Knut Kjell- berg 1 hans motion i andra kammaren nr 291 vid 1911
            års riksdag, i vilken han vill ersätta den nuvarande kristendomsundervisningen
            med en objektiv historisk undervisning i religionskunskap. Den
            stora majoriteten i andra kammaren mot herr Kjellbergs motion
            tyder emellertid på att betänkligheterna ännu äro för stora för
          </p>
          <pb facs="riksdagen-motions-pdf/data/1915/mot_1915__fk__58/mot_1915__fk__58-002.pdf"/>
          <p>
            12 Motioner i Första kammaren, Nr 58.
          </p>
          <p>
            att man på den vägen skall komma fram till religions- och samvets-
            frihet inom den närmaste framtiden. Men en annan väg torde finnas,
            som, om den inte för till full religionsfrihet, dock undanrödjer
            de svå- raste missförhållandena för närvarande. Under debatten
            om herr Kjellbergs motion betonade herr Fridtjuv Berg, liksom
            biskop von Schéele, nödvändigheten av att i skolan med- delades
            undervisning i kristendom, inte i kristendomskunskap eller reli-
            gionskunskap. Nu torde man väl nödgas medgiva, att kristendom
            och svenska kyrkans lära inte äro alldeles synonyma begrepp, och
            för statsmakterna torde det ovedersägligen vara av större betydelse
            att — om möjligt — få till stånd en kristendomsundervisning, som
            inte kräc- ker någons samvetsfrihet, än att få meddelat en undervisning
            i svenska kyrkans lära, om vilken för närvarande tyckes råda den
            allra största meningsskiljaktighet till och med bland kyrkans
            tjänare. Så länge kristendomsundervisningen i skolan sysslar med
            kyrkans dogmer, kom- mer den aldrig att ens kunna tillfredsställa
            alla de olika riktningarna inom statskyrkan själv, än mindre de
            utanför stående. Resultaten av den kristendomsundervisning, särskilt
            i barnskolorna, som avsett att ge inblick i den »rätta» kristliga
            »trosläran», ha dock varit allt annat än uppmuntrande. Synnerligt
            beaktansvärt är det ut- talande av rektor L. M. Wern, som citeras
            i herr Kjellbergs ovan nämnda motion: »Kristendomskunskapen intager
            hos oss en högt pri- vilegierad ställning såsom läroämne. Den
            möter de unga från första stunden de inträda i skolan och ledsagar
            dem genom alla dess klasser; den fullföljes därefter med största
            intensitet i konfirmationsskolan. I folkskolan och folkskollärareseminarierna
            är kristendomskunskapen det stora dominerande huvudämnet, och
            i överensstämmelse med gällande föreskrifter ägna de skolvårdande
            myndigheterna detta ämne en sär- skild omsorg och tillsyn. Det
            oaktat bliva resultaten av kristendoms- undervisningen icke blott
            otillfredsställande, utan fastmer sådana, att man kan ha skäl
            ifrågasätta, om ej hela det intensiva arbetet är för- spilld möda.
            Hur är det möjligt, att vårt folk inom stora lager ännu kan vara
            så rått, så vilt, så fullständigt oberört av allt vad kristlig
            anda heter, då det i flera århundraden varit föremål för kyrkans
            upp- fostran, och då vi nu redan i 60 år hava haft en obligatorisk
            folk- undervisning, inom vilken den kristna religionsläran spelar
            huvudrollen? Var ligger felet? Det är en fråga, som med all rätt
            må riktas till målsmännen för den anstalt som är satt att vara
            en vårdare av folkets högsta livsintressen.» Underdebatten påpekades
            visserligen, att kristen- domsundervisningen inte var grunden
            till denna råhet, ett tämligen
          </p>
          <pb facs="riksdagen-motions-pdf/data/1915/mot_1915__fk__58/mot_1915__fk__58-003.pdf"/>
          <p>
            Motioner i Första kammaren, Nr 58. 13
          </p>
          <p>
            onödigt försvar, då något sådant aldrig påståtts. Vad som påstås
            är, att det intensiva arbetet tycks vara förspilld möda, och att
            det således torde finnas något fel i kyrkans och skolans religiösa
            och moraliska uppfostran. Första villkoret för att kristendomen
            skall kunna uppnå det med densamma avsedda resultatet är, att
            lärjungarna med verklig glädje gå till dessa lektioner, således
            få ett levande intresse för vad som då meddelas. Detta är ju ett
            önskemål, som uppställes även för alla andra ämnen, men för intet
            torde det vara viktigare än för kristendomsunder- visningen, så
            länge med denna avses något annat och mera än ett objektivt meddelande
            av kunskap. Det är helt enkelt ett ofrånkomligt krav, om läraren
            skall nå fram till att hos lärjungen utveckla ett reli- glöst
            sinnelag. Även ämnets mest intresserade målsmän måste erkänna,
            att ett sådant sinnelag inte kan åstadkommas genom än så samvetsgrant
            in- lärande av skolläxor. I detta ämne kan man komma till den
            kunskap som är nödvändigt för ett fruktbart tillägnande av de
            djupt liggande sanningarna, endast genom fullt frivilligt arbete,
            och varje tvång och tryck kan här åstadkomma obotlig eller åtminstone
            svårbotlig skada. En vanlig uppfattning även bland svenska kyrkans
            prästerskap är, att redan barnen måste »lära» de »heliga sanningarne»
            — även om de på sin utvecklingsståndpunkt inte kunna ha någon
            riktig eller ens redig uppfattning av dem — emedan de sedan i
            livet, då de bättre förstå dem, ha ett gott stöd av vad som under
            barnaåren säkert nötts in i deras minne. Man betänker då inte,
            att även om detta kan vara sant för en persons vidkommande, det
            samtidigt väl finnes tio, som tack vare denna pedagogiska princip
            få en väl stadgad avoghet mot att, sedan de väl sluppit skolan,
            vidare syssla med dessa kunskapens fruk- ter, som redan från första
            början befunnits så onjutbara. En betydligt säkrare väg vore väl
            ändå att låta kristendomstimmarna i barndoms- skolan bli rena
            uppbyggelsetimmar, skolans ljusaste minnen, som även sedan locka
            till ett djupare inträngande i de religiösa frågorna. Men sådana
            timmar tåla inte läxläsning eller läxförhör, inte ens efter »en
            för barnens ståndpunkt avpassad kristen tros- och sedelära» i
            stället för den nuvarande katekesutvecklingen. En sådan »tros-
            och sedelära» skulle ändå inte kunna låta bli att syssla med de
            kristna grunddogmerna, således metafysiska spekulationer, som
            inte kunna undgå att åstadkomma en hopplös förvirring i barnasinnets
            uppfattning av de religiösa sanningarna.
          </p>
          <pb facs="riksdagen-motions-pdf/data/1915/mot_1915__fk__58/mot_1915__fk__58-004.pdf"/>
          <p>
            14 Motioner + Första kammaren, Nr 58.
          </p>
          <p>
            Inlärandet av de för barnen fullkomligt meningslösa åskådningarna
            om treenigheten, sakramenten och annat, som ligger högt över deras
            nivå men som de måste tillägna sig som en läpparnas bekännelse,
            finner inte ens stöd i den vanliga frasen, varmed man försvarar
            så mycket ofog på detta område: att »de äro avpassade efter barnens
            uppfattningsförmåga». De bidraga emellertid tillika med den sålunda
            »avpassade» uppfattningen i andra stycken (t. ex. framställningen
            av den mosaiska skapelseläran) att avtrubba barnens religiösa
            intresse för fortsatt sökande genom ett för tidigt avslutande
            i fast formulerade för dem obegripliga sanningar. Bekännelsen
            blir på så sätt inte bara en vana utan en slentrian, som i många
            för att inte säga de flesta fall stänger vägen för personliga
            religiösa erfarenheter genom att ständigt hänvisa på dessa mycket
            ofullständigt förstådda, genom traditionen bevarade formuleringar
            i längesen förflutna tiders uttryckssätt. Naturligtvis kan det
            aldrig undvikas, att barnen i sina religiösa föreställningar inlägga
          </p>
          <p>
            en god del materialism -— det är på deras ståndpunkt en nödvändig
            förutsättning för att de skola få någon uppfattning av dem — men
            att
          </p>
          <p>
            fastlåsa dessa föreställningar i en dogmatisk form medför ovillkorligen
            i allt för många fall en rätt så grov materialistisk uppfattning
            av de religiösa värdena hela livet igenom. Och det inte bara i
            fråga om t. ex. de religiösa belöningarna och straffen utan även
            i fråga om själva guds- begreppet och den gudomliga uppenbarelsen.
            Då man så tar i be- traktande den stora mängd, som inte heller
            utanför kristendomsläxorna får några som helst religiösa intressen,
            är det resultat, som framlägges i Werns ovan citerade ord, knappt
            att förvåna sig över från kristlig synpunkt. Alla de här påtalade
            svagbeterna i kristendomsundervisningen skulle i hög grad avhjälpas,
            om denna inskränktes till bibelläsning ett par, tre timmar i veckan.
            Om dessa timmar skulle ge den djupa glädje med åtföljande intresse,
            som de i bästa fall skulle kunna skänka, ställa de stora fordringar
            både på läraren och på barnens mottaglighet. Där- för få de inte
            vara så många i veckan, att fara uppstår för trötthet och liknöjdhet.
            Alla kristna äro ju, åtminstone i teorin, överens om att Jesu
            personlighet i evangelierna framträder i en sådan sanning och
            kraft, att ingen oförvillad människa kan undgå att gripas av den,
            och att den kristna livsåskådningen just här framställes i en
            även för den enfaldige fullt påtaglig och tillfredsställande form.
            Om barnens lärare vid bibelläsningen avhålla sig från att ingå
            på teologiska me- ningsskiljaktigheter och i fria samtal med barnen
            över den lästa texten hjälpa dem till rätta med de rent mänskliga
            problem, som i så rikt
          </p>
          <pb facs="riksdagen-motions-pdf/data/1915/mot_1915__fk__58/mot_1915__fk__58-005.pdf"/>
          <p>
            Motioner i Första kammaren, Nr 58. 15
          </p>
          <p>
            mått behandlas, vinnes därigenom i första hand, att de få en
            god både religiös och moralisk grund att bygga sin livsuppfattning
            på. Och denna grund borde från kristlig synpunkt bli säkrare genom
            att folket redan från barndomen vänjes att med kärlek och intresse
            gå till bibeln direkt och fördjupa sig i den än genom låt vara
            aldrig så trägna mänskliga utläggningar och funderingar över bibelns
            mening. Men dessutom vunnes också något annat, även det synnerligen
            värdefullt. Alla de, som klaga över samvetstvånget med den nuva-
            rande kristendomsundervisningen, skulle i stort sett bli tillfredsställda.
            Då hela kristendomsundervisningen bestode i läsning av evangelierna
            och den uppbyggelse, som kunde hämtas ur dem och samtal över dem,
            skulle de, som älska kalla sig »bibeltroende» ej längre ha något
            att beklaga sig över. »Fritänkarna» ha nog inte heller så mycket
            att anmärka mot bibelläsning i skolorna, endast det dogmatiska
            framställ- ningssättet undvikes. Naturligtvis finnes det många
            föräldrar, som fordra, att deras barn skola få undervisning inte
            bara genom bibeln, utan även i vad som för dem är »den rätta läran».
            Men de ha ju konfirmationsskolan att sända sina barn till omedelbart
            efter folkskole- kursens, inhämtande, om de äro statskyrkliga,
            sina söndagsskolor, om de äro frikyrkliga. 9Statskyrkans medlemmar
            kunna också genom en sådan reform få tillfälle att låta sina barn
            i konfirmationsskolan inhämta trosläran i denna dogmatiska formulering
            av prästman, som helt delar deras uppfattning, utan att barnens
            uppfattning förut kunnat bli i någon mån avvikande genom folkskollärarens
            möjligen olikartade framställning. En gammal, uppslitande tvistefråga
            i vårt skolväsende skulle om inte bli fullständigt löst, dock
            föras betydligt närmare sin lösning, åtmin- stone för folkskolans
            vidkommande. Vad gamla testamentet beträffar kunde ju valda delar
            därav, så långt de äro nödvändiga för uppfattningen av evangelierna,
            samman- föras i en läsebok (ej läxbok) att under lärarens ledning
            läsas i klassen vid sidan om evangelierna.
          </p>
          <p>
            2
          </p>
          <p>
            Folkundervisningskommittén har i sitt betänkande angående folk-
            skolan delvis följt samma linje, som här ovan antytts. Den har
            be- aktat bibelläsningens betydelse och därför avskaffat bibliska
            historien som lärobok. Att kommittén i särskilda textböcker sammanfört
            de delar av bibeln, som böra läsas, medför nog vissa fördelar,
            ehuru denna anordning kan medföra fara för bibelläsningens neddragande
            till ett
          </p>
          <pb facs="riksdagen-motions-pdf/data/1915/mot_1915__fk__58/mot_1915__fk__58-006.pdf"/>
          <p>
            16 Motioner i Första kammaren, Nr 58.
          </p>
          <p>
            vanligt läxämne. Vidare har kommittén inskränkt katekesundervisnin-
            gen till de två sista skolåren samt velat förbjuda utanläsning
            av katekes- utvecklingen. Med dessa otvivelaktiga förbättringar
            i kristendomsundervisningens metodik kvarstår dock i stort sett
            alla de gamla olägenheterna, om kommitténs förslag genomföres.
            MSamvetsfriheten blir fortfarande lika svårt kränkt, och katekesen
            blir inte begripligare för barnen genom att behandlas på en bråkdel
            av den tid, som förut ansetts nödvändig. Den dogmatiska sammanfattning
            katekesundervisningen avser går vida över ett barns horisont.
            Kommittén erkänner själv oförbehållsamt, att detta gäller för
            11-åringarna (folkskolans tredje klass), varför den egent- ligen
            önskat kunna vänta med katekesundervisningen till folkskolans
            högsta klass. Det är tydligt, att kommittén gjort sig skyldig
            till en halvhet, då den inte tagit steget fullt ut och alldeles
            befriat folkskolan från katekesundervisningen. Riksdagen har därför
            så mycket större skäl att påkalla denna åtgärd. Åven den, som
            håller före, att det från vissa pedagogiska synpunkter kunde vara
            lämpligt att söka få det bibliska läroinnehållet begreppsmässigt
            sammanfattat i en skolbok för barnen, måste erkänna, att en sådan
            — frånsett de så gott som oöver- vinneliga svårigheterna att finna
            ett för barnens nivå tilltalande och förståeligt uttryckssätt
            — dock alltid skulle röna motsägelse och mot- stånd från religiöst
            oliktänkande. Samvetstvånget skulle kännas lika olidligt som förr
            — låt vara av andra grupper, om en modärnare teologisk åskådning
            finge vara bestämmande vid utarbetandet av en ny lärobok av detta
            slag. Och slutresultatet av ett fortsatt motstånd mot ett fortsatt
            samvetstvång i form av inlärandet av dogmatiska lärosatser kan
            i så fall ej bli mer än ett — kristendomens avlägsnande som ämne
            på folkskolans läsplan.
          </p>
          <p>
            Pe
          </p>
          <p>
            Borttagandet av katekes- och läxplugg i kristendomsundervisningen
            skulle dessutom kunna föra med sig ännu en stor fördel. Tid kan
            vinnas, så att det verkligen går för sig att uppfylla folkundervisnings-
            kommitténs önskan, att enkla berättelser om några av de största
            kristna personligheterna från olika tider må ingå i undervisningen.
            Av allra största betydelse är, att dessa kunde ställas i sitt
            rätta sammanhang genom att plats beredes på läsordningen för en
            framställning av de största personligheterna och de viktigaste
            händelserna i allmänna histo-
          </p>
          <pb facs="riksdagen-motions-pdf/data/1915/mot_1915__fk__58/mot_1915__fk__58-007.pdf"/>
          <p>
            Motioner 7 Vörsta kammaren, Nr 58. 17
          </p>
          <p>
            rien. Det är här inte fråga om en fullständig sammanhängande
            läro- kurs i allmänna historien som ett fristående ämne utan endast
            om en utsikt över de viktigaste världshändelserna och de största
            personlig- heterna i anknytning till den svensk-historiska kursen,
            möjliggjord genom ett något ökat timantal för historien i folkskolans
            båda högsta klasser. Att även kristendomsundervisningen härigenom
            skulle vinna i värde är tydligt; barnen finge ju härigenom något
            klarare uppfatt- ning av den betydelse de religiösa rörelserna
            hafti världsutvecklingen. Den betydelse någon i folkskolan vunnen
            kännedom om allmänna historien skulle ha för vårt folks historiska
            intresse och bildning kan inte överskattas. Det kanske allra bästa
            är, att denna utvidgning av den historiska kursen kan göras utan
            ökning av skolans sammanlagda timantal, sådant det föreslagits
            av folkundervisningskommittén. Denna har föreslagit tre timmars
            kristendomsundervisning i folkskolans första och andra klass (tredje
            och fjärde skolåret), fyra timmar i tredje och fjärde klass- serna.
            De fyra av folkskolans lärare, som sitta kommittén och således
            där måste anses representera erfarenheten och sakkunskapen, förklara
            emellertid enstämmigt, att tre timmar gott räcka till även i de
            båda högsta klasserna t. o. m. för den av kommittén föreslagna
            kursen. Således räcka de ännu mycket bättre till, om katekesundervisningen
            och läxläsningen i kristendom avskaffades. Därigenom kunde således
            vinnas: 1) en för barnasinnet tilltalande och mera fattbar kristendoms-
            undervisning; 2) avskaffandet av samvetstvånget för folkskolans
            barn och deras föräldrar; 3) tillfälle att meddela folkskolans
            barn en ojämförligt mycket bättre historisk kunskap, vilket också
            finge betydelse för deras upp- fattning om det religiösa livets
            insats i kulturutvecklingen. På grund av vad som sålunda anförts,
            hemställa vi, att riks- dagen ville i skrivelse till Kungl. Maj:t
            anhålla,
          </p>
          <p>
            att Kungl. Maj:t täcktes låta utarbeta sådana be- stämmelser
            i den nya mnormalplanen för folkskolan, att undervisningen i kristendom
            måtte komma att helt grunda sig på läsning av bibeln eller i särskilda
            läseböcker sammanförda bibeltexter utan användande av dogmatiska
            utläggningar i form av läro- och läx- böcker, samt Bihang till
            riksdagens protokoll 1915. 3 saml. 25 häft. (Nr 56-58.) 3
          </p>
          <pb facs="riksdagen-motions-pdf/data/1915/mot_1915__fk__58/mot_1915__fk__58-008.pdf"/>
          <p>
            18 Motioner i Första kammaren, Nr 58.
          </p>
          <p>
            att den härigenom från kristendomsundervisnin- gen inbesparade
            tiden på folkskolans läsplan använ- des till utökande av den historiska
            kursen i folk- skolan på sätt som i motiveringen antytts.
          </p>
          <p>
            Stockholm den 3 februari 1915.
          </p>
          <p>
            Oscar Olsson. Ernst Klefbeck. J. Sandler.
          </p>
          <p>
            Stockholm, K. L. Beckmans Boktr., 1915.
          </p>
        </div>
      </div>
    </body>
  </text>
</TEI>
