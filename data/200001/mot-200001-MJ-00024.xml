<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0024/mot_200001_MJ_0024-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ24 pnr: fp1131
          </p>
          <p>
            Motion till riksdagen 2000/01:MJ24
          </p>
          <p>
            av Lennart Kollmats m.fl. (fp) med anledning av prop. 2000/01:57
          </p>
          <p>
            Sammanhållen rovdjurspolitik
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om behovet av ökad information och kunskap till
            allmänheten om våra svenska rovdjur. 2. Riksdagen tillkännager
            för regeringen som sin mening vad i motionen anförs om behovet
            av att införa tre rovdjurscentrum i Dalarna, Värmland och Lappland.
            3. Riksdagen tillkännager för regeringen som sin mening vad i
            motionen anförs om skyddsjakt. 4. Riksdagen tillkännager för regeringen
            som sin mening vad i motionen anförs om höjning av anslaget för
            ersättning av skador som rovdjur orsakar bl.a. på renar.
          </p>
          <p>
            5. Riksdagen tillkännager för regeringen som sin mening vad i
            motionen anförs om behovet av ett utökat nordiskt samarbete i
            frågan om rovdjuren.
          </p>
          <p>
            Inledning
          </p>
          <p>
            Rovdjursfrågan är sedan länge en omdebatterad och kontroversiell
            fråga i vårt land. De fem stora rovdjursarterna som behandlas
            i proposition 2000/01:57 om en sammanhållen rovdjurspolitik —
            björn, varg, lo, järv och kungsörn — har tidigare under lång tid
            varit utsatta för en omfattande jakt och förföljelse. Till viss
            del sker det fortfarande, framför allt beträffande järv och kungsörn.
            Under olika perioder har de funnits så få individer av varje rovdjursart
            att det förelegat en överhängande risk att de helt skulle försvinna
            ur den svenska faunan. Genom olika typer av åtgärder, såsom fridlysning,
            har stammarna av åtminstone björn, lo och varg åter kunnat växa.
            Debatten om rovdjurspolitiken — främst vargen — handlar om en
            klassiskt liberal fråga, naturvården. Det är för oss mycket viktigt
            att vi skapar en helhetssyn vad gäller synen på rovdjur. För liberala
            miljövänner är debatten mycket angelägen och viktig. Allt sedan
            liberaler och frisinnade startade
          </p>
          <p>
            45
          </p>
          <pb facs="riksdagen-motions-pdf/data/200001/mot_200001_MJ_0024/mot_200001_MJ_0024-0002.pdf"/>
          <p>
            2000/01:MJ24
          </p>
          <p>
            46
          </p>
          <p>
            Naturskyddsföreningen och formulerade en = naturvårdspolitik
            har förvaltarskapstanken — idén att vi människor inte har rätt
            att förbruka naturmiljö utan ett ansvar att förvalta den för kommande
            generationer — varit en utgångspunkt för liberal miljöpolitik.
            För Folkpartiet är således bevarande och utökande av den biologiska
            mångfalden en central utgångspunkt. Att bevara och skydda den
            biologiska mångfalden kan handla om att skydda skog i naturreservat
            och nationalparker, eller att skydda de fyra orörda norrlandsälvarna
            och andra hotade älvsträckor. Det handlar likaså om att skydda
            de stora rovdjursarterna björn, varg, lo, järv och kungsörn från
            utrotning. Mest brännande nu är frågan om vargen. Det är vargen
            som löper störst risk att utrotas, men vargen är kanske också
            det rovdjur som förorsakar störst rädsla bland människor.
          </p>
          <p>
            Konflikter och attityder
          </p>
          <p>
            På den norra delen av jordklotet delar miljontals människor livsrum
            med de rovdjur som behandlas i denna motion. Vi vet att det inträffar
            en mängd olika möten mellan rovdjur och människor utan att det
            leder till några allvarliga incidenter. Den grundläggande inställningen
            hos många människor är att rovdjuren utgör en central och viktig
            tillgång i vår svenska fauna. Intresset för våra stora rovdjursarter
            har likaså ökat under den senaste tiden. Detta märks inte minst
            i det antal rovdjurscentra som etablerats i Sverige på platser
            där rovdjuren framförallt lever. Men rovdjuren förorsakar även
            rädsla hos många människor, rädsla för den egna säkerheten och
            för barnens. Rovdjurens farlighet för människor har de senaste
            åren debatterats flitigt. Detta gäller i synnerhet varg och björn.
            Oavsett vilken inställning den enskilde individen har i denna
            frågan, anser vi att det är självklart att denna rädsla måste
            bemötas med respekt och tas på största allvar. Det är därför av
            avgörande betydelse att vi finner lämpliga metoder för att hantera
            detta. Erfarenhet från bl.a. Orsa Grönklitt Rovdjurscentra visar
            tydligt att ökad information och kunskap om rovdjuren förbättrar
            möjligheterna för rovdjur och människor att leva i mer fredlig
            samexistens. I regeringens proposition 2000/01:57 ges även ett
            exempel från Superior National Forest i Minnesota som har en vargstam
            på flera hundra djur. Där har man omkring 19 miljoner besökare
            per år, och det finns inte ett fall där någon människa blivit
            vare sig attackerad eller skadad. Att vargen dock kan döda människor
            är belagt och ingenting som kan bestridas. Viktigt att påpeka
            är dock att inga dödsfall i modern tid har ägt rum i Sverige.
            Förr uppehöll sig vargar tämligen nära människor eftersom de i
            stor utsträckning levde på boskap då brist på vilda bytesdjur
            ofta var stor. Förhållanden mellan då och nu är så annorlunda
            att en jämförelse av riskerna
          </p>
          <p>
            för angrepp i nutid utifrån dessa händelser blir missvisande.
            I andra delar av världen där angrepp mot människor har skett i
            modern tid finns likheter med dåvarande förhållanden i Sverige.
            För att i möjligaste mån bredda och fördjupa allmänhetens kunskaper
            om våra största rovdjur föreslår vi att tre stycken rovdjurscentra
            byggs i landet —
          </p>
          <pb facs="riksdagen-motions-pdf/data/200001/mot_200001_MJ_0024/mot_200001_MJ_0024-0003.pdf"/>
          <p>
            förslagsvis i Dalarna, Värmland och Lappland. I Lycksele finns
            t ex redan en god kompetens inom området. I dessa landskap är
            förekomsten av rovdjur särskilt hög.
          </p>
          <p>
            Mål för antal
          </p>
          <p>
            En av de mest kontroversiella aspekterna på vargfrågan är hur
            många vargar det krävs för att säkra artens överlevnad. Åsikterna
            går på denna punkt kraftigt isär. Antalet vargar i Sverige uppgår
            idag i runda tal till 100 stycken. Jämfört med en rad andra länder
            i Europa är detta en låg siffra. Spanien har cirka 1500 vargar,
            Polen mellan 850 och 900, Baltikum cirka 1500-2000 och Rumänien
            cirka 2500 vargar. Vi vet idag att vargpopulationens genetiska
            framtid är osäker. Framförallt om alla nu levande vargar härstammat
            från det par som fortplantade sig första gången 1983 kan negativa
            effekter av inavel komma att visa sig. Vargen har dock en unik
            förmåga att vandra långa sträckor. Detta faktum talar för att
            möjligheten till ett visst genetiskt utbyte mellan den skandinaviska
            och den finsk-ryska stammen kan ske. Inträffar dock en genetisk
            utarmning av vargstammen, föreligger en överhängande risk att
            inavelsproblem åter börjar uppträda. Då skulle antalet vargar
            i Skandinavien åter komma att minska. På uppdrag av Rovdjursutredningen
            har den samlade svenska expertisen vad gäller varg tillfrågats
            om hur stort antal vargar som behövs för att säkra vargstammens
            fortsatta överlevnad. Enligt deras uppfattning behövs för kortsiktigt
            bevarande minst 500 individer. Dock föreslog utredningen ett etappmål
            om 200 individer för den svensk-norska stammen. Enligt regeringens
            förslag skall etappmålet för vargstammen i Sverige vara 20 föryngringar
            per år, vilket motsvarar totalt ca 200 individer, vilket således
            överstiger utredningens förslag. Folkpartiet anser att det är
            ett väl avvägt förslag, inte minst med tanke på de forskarrapporter
            som ändå pekar på att det antalet räcker för en livskraftig vargstam.
            Samtidigt anser vi att vargen också ska kunna finnas inom renbetesområdet.
            Det är inte rimligt att undanta ett så stort område av Sverige.
            Det skulle också underlätta den uppblandning av vargar från de
            finsk-ryska stammarna som är viktig för att undvika inavel i den
            svensk-norska stammen.
          </p>
          <p>
            Nödvärnsjakt och skyddsjakt
          </p>
          <p>
            Vi anser att nödvärnsjakten — rätten att försvara sig och de
            sina vid fara — är självklar. Nödvärnsjakt har ingenting att göra
            med vargens rätt att existera. Rätten till sådan jakt regleras
            i brottsbalken och inte i jaktlagstiftningen. Självfallet skall
            nödvärnsjakt vara tillåten på såväl varg som björn. Ökad information
            och kunskap om våra rovdjur spelar i detta avseende en viktig
            roll, inte enbart för att undanröja folks rädsla utan också för
            att förhindra jaktbrott.
          </p>
          <p>
            2000/01:MJ24
          </p>
          <p>
            47
          </p>
          <pb facs="riksdagen-motions-pdf/data/200001/mot_200001_MJ_0024/mot_200001_MJ_0024-0004.pdf"/>
          <p>
            2000/01:MJ24
          </p>
          <p>
            48
          </p>
          <p>
            En av de svåraste frågorna är vilken typ av jakt på varg som
            skall få bedrivas i syfte att förebygga skador av vilt, så kallad
            skyddsjakt. Eftersom vargen utgör en viss fara framförallt för
            renar, tamdjur och jakthundar, har det sedan långt tid rests krav
            på att det skall ges möjlighet att bedriva jakt på den vargstam
            som idag existerar. Vi anser dock att vi har ett ansvar för att
            möjliggöra att vargstammen tillåts växa. Vi avstyrker därför annan
            jakt än nödvärnsjakt när det gäller varg, utom i renskötselområden
            där vi vill tillåta skyddsjakt. Viktigt att påpeka i sammanhanget
            är dock att skyddsjakt måste, liksom all annan jakt, bedrivas
            på ett etiskt försvarbart sätt. Ett mycket viktigt krav är att
            honor inte skjuts ifrån sina ungar. Vi anser att Naturvårdsverket
            skall ha ansvar vad gäller att besluta i skyddsjaktsfrågor för
            varg. Beträffande beslut om skyddsjakt anser vi att Naturvårdsverket
            skall kunna delegera det till berörd länsstyrelse oavsett vilket
            rovdjur det är frågan om. När vargstammen nått ett antal på 200
            kan man enligt vårt förmenande också tänka sig en något utvidgad
            jakträtt i renskötselområdet t.ex. genom ett system där renägarna
            får betalt för att garantera att det finns ett visst antal vargar
            i området.
          </p>
          <p>
            Bidrag och ersättning
          </p>
          <p>
            Vi anser att bidrag för att förebygga skador som har förorsakats
            av vilt och för att ersätta inträffade skador under vissa förutsättningar
            skall kunna lämnas av statsmedel. För att minska riskerna för
            illegal jakt är det viktigt att myndigheterna har en generös inställning
            till ersättning. Dessutom bör ersättning kunna utgå för att förebygga
            viltskador. Vi menar att förslaget om en miniminivå på 200 vargar
            i Sverige kommer att medföra att anslagen för ersättningar måste
            öka. Nuvarande anslag bör därför räknas upp med 20 mkr.
          </p>
          <p>
            Nordiskt samarbete
          </p>
          <p>
            Vargar finns i Norden och dess närområden förutom i Sverige också
            i Norge, Finland, Ryssland och de baltiska staterna. Inte minst
            vad gäller Sverige och Norge handlar det om vargar som rör sig
            fram och tillbaka över statsgränserna. Frågor som gäller hur vi
            hanterar rovdjurens framtid måste därför ses i ett gränsöverskridande
            sammanhang i Norden. Sverige bör därför inom ramen för det nordiska
            samarbetet ta initiativ till en gemensam nordisk rovdjurspolitik
            särskilt när det gäller vargar.
          </p>
          <p>
            Stockholm den 31 januari 2001
          </p>
          <p>
            Lennart Kollmats (fp) Yvonne Ångström (fp) Johan Pehrson (fp)
          </p>
        </div>
      </div>
    </body>
  </text>
</TEI>
