<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-CU-00238">
  <teiHeader>
    <fileDesc>
      <titleStmt>
        <title>Könsneutralt äktenskap och civil vigsel</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Könsneutralt äktenskap och civil vigsel</title>
          <idno type="rdwebb">GU02C238</idno>
          <rs type="number">C238</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GU02C238/text</ref>
          <ref type="dokument_url_html">http://data.riksdagen.se/dokument/GU02C238</ref>
          <ref type="dokumentstatus_url_xml">http://data.riksdagen.se/dokumentstatus/GU02C238</ref>
          <ref type="doc">http://data.riksdagen.se/fil/839DDF47-371B-4B15-962F-456FA6E45061</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SgaqbQq39zDSgZzMuUSUkh" type="signed"/>
        <correspContext corresp="i-SgaqbQq39zDSgZzMuUSUkh">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-2KhR385LbVHrEbeRYXWd7f" type="referral">
          <date when="2006-11-07"/>
        </correspAction>
        <correspAction xml:id="i-AG2gqJk3t61PBNb6iyxBsW" type="dismissal">
          <date when="2006-11-07"/>
        </correspAction>
        <correspAction xml:id="i-DzXWESnA4SaL2hR7P2B2As" type="submission">
          <date when="2006-10-31"/>
        </correspAction>
        <correspAction xml:id="i-UMGYPQwQNJTmKYRLqdU7aB" type="numbering">
          <date when="2006-10-30"/>
        </correspAction>
        <correspAction xml:id="i-X3wXbU5u7NZbYibAuATt8z" type="transfer">
          <date when="2006-10-26"/>
        </correspAction>
        <correspAction xml:id="i-W6wmqpc46FTZ1GH9fHPzZC" type="assigned"/>
        <correspContext corresp="i-W6wmqpc46FTZ1GH9fHPzZC">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-J8Rrp9xz4USLPuh1NygQNn" type="motBody">
        <div xml:id="i-GggZ6DtQj949Z2Y4xBN2Uw" type="motProposal" subtype="förslag">
          <head xml:id="i-77BwdRF3e8GGtSNmpkqeXR">
            1 Förslag till riksdagsbeslut
          </head>
          <list xml:id="i-B7tgizFqx4x3xSTtAjsSqm" style="ol">
            <item xml:id="i-SeChTuHrcaeWZsBA6ZDcyv">
              Riksdagen begär att regeringen lägger fram förslag till lagstiftning
              som innebär att äktenskapslagstiftningen görs könsneutral.
            </item>
            <item xml:id="i-126Fq6RpH2cqr3qYdy62P2">
              Riksdagen begär att regeringen lägger fram förslag till lagstiftning
              som innebär att partnerskapslagen avskaffas under förutsättning
              att äktenskapslagstiftningen görs könsneutral.
            </item>
            <item xml:id="i-2tyjBAKf6fhbrDoS8GTs5T">
              Riksdagen begär att regeringen lägger fram förslag till lagstiftning
              som innebär att vigselrätten tas bort från Svenska kyrkan och
              andra trossamfund.
            </item>
            <item xml:id="i-WACb9tvaboZgJmtUc2RDf6">
              Riksdagen begär att regeringen lägger fram förslag till lagändring
              som innebär att ett par som vill registrera partnerskap får möjlighet
              att söka dispens från 18-årsregeln.
            </item>
            <item xml:id="i-314xHrNNdF4d4RXsEm6Zy9">
              Riksdagen begär att regeringen lägger fram förslag till lagändring
              som innebär att anknytningskravet i lagen (1994:1117) om registrerat
              partnerskap tas bort.
            </item>
            <item xml:id="i-G7Pb9LkidMp62utLGi1Y1G">
              Riksdagen tillkännager för regeringen som sin mening vad i motionen
              anförs om att bestämmelserna i förordningen (1931:429) om vissa
              internationella rättsförhållanden rörande äktenskap, adoption
              och förmynderskap även ska vara tillämpliga på registrerat partnerskap.
            </item>
          </list>
        </div>
        <div xml:id="i-6tfJYcuJ5iYgi1J2WWAgFs" type="motContent">
          <head xml:id="i-LofpsQ6z7mkzgp8vM2hQRD" type="h1">
            Könsneutralt äktenskap och civil vigsel
          </head>
          <head xml:id="i-Y1rN8VzHyHrksjrpYU88ki" type="h1">
            2 Könsneutralt äktenskap
          </head>
          <p xml:id="i-XcVCG2cYgCR79V9uneSiL2">
            Enligt gällande lagstiftning är äktenskapet en heterosexuell
            förening mellan kvinna och man. Möjligheten att registrera partnerskap
            står sedan 1994 till buds för de samkönade par som vill gifta
            sig. Sedan lesbiska kvinnor den 1 juli 2005 fick tillgång till
            assisterad befruktning inom den svenska sjukvården finns det få
            skillnader kvar när det gäller rättsverkningarna mellan ett äktenskap
            och ett partnerskap (se 3 kap. lag [1994:1117 ] ) om registrerat
            partnerskap). Således är partnerskapslagen i stort sett en kopia
            av äktenskapsbalken varför Vänsterpartiet inte ser några sakliga
            skäl till att behålla denna särlagstiftning.
          </p>
          <p xml:id="i-QKVexWfjpCaXAbiYefqiKm">
            Partnerskapslagen är historiskt ett viktigt och stort steg i
            arbetet för sexuellt likaberättigande, men i dag fyller den inte
            samma funktion. Den blir i stället ännu en tydlig markering av
            hur lagstiftningen präglas av en särskiljandets logik där homosexuella
            separeras från heterosexuella. För oss är det självklart att äktenskapslagstiftningen
            ska göras könsneutral i likhet med sambolagstiftningen, som gäller
            lika för alla oavsett sexuell läggning. Partnerskapslagen ses
            som ett andra klassens äktenskap och ett bihang till äktenskapsbalken.
            Äktenskapsbalken ger heterosexuella par rätt att gifta sig. Denna
            rätt saknar homosexuella par trots att de befinner sig i en jämförbar
            situation.
          </p>
          <p xml:id="i-BQEUeQ2e37Z7qAWHpQ5pqK">
            Internationellt sett ligger Sverige i bakvattnet när det gäller
            könsneutral äktenskapslagstiftning. Senast var det Sydafrika som
            ändrade sin äktenskapslagstiftning så att den gäller lika för
            alla par. Tidigare har även Kanada, Holland, Belgien och Spanien
            infört könsneutralt äktenskap. Vi var det första partiet som fattade
            beslut om att driva frågan om en könsneutral äktenskapslagstiftning.
            För oss är det en central demokratifråga att lagstiftningen ska
            gälla lika för alla oavsett sexuell läggning. Det är vår självklara
            utgångspunkt att verka för att omintetgöra de rättsliga skillnader
            som finns mellan partner och makar.
          </p>
          <head xml:id="i-75AesvnyuKvkb4bCHv23jc" type="h1">
            3 Argument för en icke-diskriminerande lagstiftning
          </head>
          <p xml:id="i-5UXuKKLMiYZgkoy6GYvWrA">
            Det finns grupper i samhället som verkar för att äktenskapet
            ska behålla sin diskriminerande särställning. Namninsamlingar
            till stöd för att äktenskapet ska bevaras som det ser ut i dag
            startas och opinionsmöten arrangeras. Man hänvisar bl.a. till
            att en könsneutral äktenskapslagstiftning skulle innebära en diskriminering
            av alla andra former av möjliga relationer. Detta resonemang bygger
            på en missuppfattning av definitionen av begreppet sexuell läggning
            och på djupt rotade fördomar om homosexuella och bisexuella personer.
          </p>
          <p xml:id="i-CyTjarePinRxbQDZyJFenQ">
            Vi vill därför erinra om att sexuell läggning definieras som
            homosexualitet, bisexualitet och heterosexualitet. Vidare anser
            man inom dessa grupper att äktenskapet är en naturlig förening
            mellan kvinna och man som tryggar kärnfamiljens fortlevnad. Enligt
            naturrättsliga teorier finns det en av gud eller i naturen inneboende
            ordning som är oföränderlig. Vänsterpartiet menar att argument
            som hänvisar till en av gud given ordning inte kan ligga till
            grund för den moderna lagstiftning som krävs i en rättsstat.
          </p>
          <p xml:id="i-9Ug1PB2uDBWJogQUH7enew">
            Äktenskapet är en juridisk samlevnadsform som det är möjligt
            att förändra i takt med att värderingarna i samhället förändras.
            Den traditionella kärnfamiljen har spelat ut sin roll som samhällets
            grundval eftersom familjebildningar i dag kan se ut på många olika
            sätt. En familj kan t.ex. bestå av en vuxen med barn eller två
            särboende eller samboende vuxna av samma eller olika kön. Lagstiftningen
            måste för att inte bli omodern anpassa sig till verkligheten.
            Vi kan inte bortse från att det finns kvinnor och barn som lever
            i kärnfamiljer där de utsätts för våld och övergrepp av närstående
            män. Således utgör inte den traditionella kärnfamiljen generellt
            något särskilt bra exempel på den bästa miljön för ett barn att
            växa upp i. Om äktenskapet verkligen är den bästa och stabilaste
            grunden för familjen, barnen och samhället torde det dessutom
            finnas all anledning att ge alla typer av familjebildningar möjlighet
            att uppleva denna trygghet. Även samkönade föräldrar har barn.
          </p>
          <p xml:id="i-YYjtqYwGJg4FbRokgKCxDX">
            Vänsterpartiet har självfallet inga synpunkter på människors
            val av samlevnadsform och lägger därför inga värderingar i enskildas
            val att leva i en kärnfamilj. Vi ifrågasätter däremot kärnfamiljens
            normerande verkan för hur lagstiftningen ska se ut. Så länge lagstiftningen
            sorterar människor i olika fack beroende på sexuell läggning kommer
            diskrimineringen av homosexuella och bisexuella personer på alla
            samhällets områden att fortgå.
          </p>
          <head xml:id="i-XbqGxLY4wEmg9et2qL9vL7" type="h2">
            3.1 Tidigare utredning
          </head>
          <p xml:id="i-TrYxn9epw9UAcW5CcskyvD">
            År 1987 avvisade regeringen i förslaget till lag om homosexuella
            sambor tanken på en möjlighet för homosexuella par att ingå äktenskap
            (prop. 1986/87:124 ). Man hänvisade då till att värderingarna
            om äktenskapet som en institution för familjebildning mellan en
            man och en kvinna är så grundmurade i samhället att det inte är
            möjligt att införa bestämmelser som ger två personer av samma
            kön rätt att ingå äktenskap med varandra (prop. 1986/87:124, s.
            41). Lagutskottet delade regeringens uppfattning och tillade att
            en lagstiftning som medger äktenskap för två personer av samma
            kön skulle stå i strid med den allmänna uppfattningen inom ett
            centralt livsområde (bet. 1986/87:LU28 s. 5).
          </p>
          <p xml:id="i-6jxGP39tkvhPPj6zFGjZsh">
            Vänsterpartiet kan med glädje konstatera att allmänhetens värderingar
            förändrats sedan dess. I sitt betänkande (bet. 2003/04:LU22) ansåg
            lagutskottet att tiden var mogen för att brett och förutsättningslöst
            utreda frågan om en könsneutral äktenskapslagstiftning. Enligt
            utskottets uppfattning borde lämpligen en parlamentariskt sammansatt
            utredning få detta uppdrag, vilket riksdagen även gav regeringen
            till känna (bet. 2003/04:LU22).
          </p>
          <p xml:id="i-H7fk3LBG11r2zsnPURYK8x">
            Regeringen beslutade dock i januari 2005 att en särskild utredare
            ska ta ställning till om par av samma kön bör kunna ingå äktenskap.
            Utredaren biträds av två referensgrupper varav en består av företrädare
            för riksdagspartierna och en av företrädare för trossamfund. Enligt
            direktiven ska utredaren ha en nära kontakt med homosexuellas
            organisationer och andra berörda (dir. 2005:6). Vänsterpartiet
            hade helst sett att utredningen tillsatts parlamentarisk i enlighet
            med riksdagens tillkännagivande. Vi beslöt dock att godkänna regeringens
            förslag om en särskild utredare eftersom vi anser att det är viktigt
            att en lagändring kommer till stånd så fort som möjligt. Utredningen
            kommer att presentera sitt förslag i mars 2007.
          </p>
          <p xml:id="i-V3bQvHWw55ASUguSdVhPQ6">
            Vi är djupt oroade över att familjekonservativa krafter inom
            den nya regeringen kommer att blockera ett lagförslag om en könsneutral
            äktenskapsbalk (se mot. 2005/06:L313). Regeringen bör återkomma
            med förslag till lagstiftning som innebär att äktenskapslagstiftningen
            görs könsneutral.
          </p>
          <p xml:id="i-8ptgVW9GVZiWQZaKAqkk9J">
            Under förutsättning att äktenskapslagstiftningen görs könsneutral
            bör regeringen även återkomma med förslag till lagstiftning som
            innebär att partnerskapslagen avskaffas.
          </p>
          <head xml:id="i-VYGJC89BrbNBE7quZoJFXA" type="h1">
            4 Vigselrätten
          </head>
          <p xml:id="i-VLfENiikiSQXoS7TCA26ma">
            Ett kyrkligt äktenskap saknar i sig rättslig verkan då en rättsligt
            giltig vigsel enligt äktenskapsbalken förutsätter att äktenskapsbalkens
            regler har iakttagits. Däremot får civil vigsel förrättas av företrädare
            för vissa samfund efter särskilt förordnande från Kammarkollegiet.
          </p>
          <p xml:id="i-E5bDsmS7Faz2QJnkTyWwvw">
            När en person med ett sådant förordnande förrättar vigsel måste
            han eller hon följa äktenskapsbalkens regler. I det avseendet
            skiljer sig alltså inte en civilt giltig vigsel förrättad av en
            präst i Svenska kyrkan eller i något annat trossamfund från en
            vigsel förrättad i en borgerlig ordning. Den kyrkliga vigseln
            existerar således inte i rättslig bemärkelse (se artikel i FT,
            D. Hanqvist, Den sista enhörningen: på jakt efter den kyrkliga
            vigseln).
          </p>
          <head xml:id="i-DXV1cweJrZCMpEJMHsZ5Cw" type="h1">
            5 Statens neutralitet i religiösa frågor
          </head>
          <p xml:id="i-V4bD8NVavk14DTgmnuxgq1">
            Enligt gällande lagstiftning är det möjligt att vigas i Svenska
            kyrkan, annat trossamfund eller borgerligt. Delegeringen av vigselrätt
            till representanter för Svenska kyrkan och andra trossamfund leder
            inte sällan till ett intryck av att staten skulle erkänna en religiös
            vigsel. Det kan därmed uppfattas som att staten ställer sig bakom
            de olika överväganden och läror som ligger till grund för de religiösa
            ceremonierna.
          </p>
          <p xml:id="i-3m7iN3PLgg8Bahs4NFNQLz">
            Nuvarande ordning kan leda till att den rättsligt giltiga vigselordningen
            sammanblandas med de religiösa sedvänjorna eller tappas bort till
            förmån för sådana sedvänjor. Ordningen strider mot principen om
            statens neutralitet i religiösa frågor. Denna princip tydliggjordes
            då Svenska kyrkan skildes från staten den 1 januari 2000. För
            att anpassa lagstiftningen på området till den kulturella och
            religiösa situationen i det svenska samhället bör vigselrätten
            tas bort från Svenska kyrkan och andra trossamfund. Paret skulle
            liksom i dag kunna välja att ha en ceremoni med fritt valt innehåll
            i samband med den civila vigselförrättningen.
          </p>
          <p xml:id="i-HBJ5H7dLvz8Gctw8ZYbxXq">
            En sådan ordning skulle innebära ett enhetligt sätt att ingå
            äktenskap för alla par, oavsett sexuell läggning. Med utgångspunkt
            i principen om statens neutralitet i religiösa frågor menar Vänsterpartiet
            att det är rimligt att äktenskapet sekulariseras på så sätt att
            vigselrätten tas bort från Svenska kyrkan och andra trossamfund.
            Den religiösa ceremonin i samband med vigseln bör vara en privat
            angelägenhet för paret och staten ska inte ge sken av att ge sitt
            gillande av någon särskild religiös ceremoni.
          </p>
          <head xml:id="i-HzapnsX3u4sV1pENHc8xuN" type="h1">
            6 Utredningen
          </head>
          <p xml:id="i-D5CXDiYZmA3H7KcYVmGAoj">
            Av direktiven till utredningen om könsneutralt äktenskap framgår
            att utredaren ska ta ställning till formerna för ingående av äktenskap
            samt överväga om behörigheten för trossamfund att företräda det
            allmänna vid ingående av äktenskap bör finnas kvar eller om äktenskap
            endast bör få ingås civilt.
          </p>
          <p xml:id="i-UKbmMNzYSNUmnyjqRhrT9Q">
            Om utredaren anser att äktenskap även i fortsättningen bör kunna
            få ingås hos trossamfund ska det övervägas om några förändringar
            bör göras när det gäller denna behörighet (dir. 2005:6). Regeringen
            bör återkomma med förslag till lagändring som innebär att vigselrätten
            tas bort från Svenska kyrkan och andra trossamfund.
          </p>
          <head xml:id="i-HztbNzZZjqiAbmFymTpJSb" type="h1">
            7 I väntan på en könsneutral äktenskapslagstiftning
          </head>
          <p xml:id="i-NT2ithecJUW8Bv7ZLKq9Ep">
            I dag finns det få skillnader kvar mellan äktenskapsbalken och
            partner-skapslagstiftningen. Sedan 2003 är det möjligt för samkönade
            par att prövas som adoptivföräldrar på samma villkor som heterosexuella
            par. I juli 2005 fick lesbiska par tillgång till assisterad befruktning
            inom svensk sjukvård. Uppdragen som förrättare av vigsel och som
            förrättare av partnerskap likställdes i april 2006. Länsstyrelserna
            ska sedan lagändringen endast meddela förordnanden som ger behörighet
            att förrätta både vigsel och registrering av partnerskap (prop.
            2005/06:58).
          </p>
          <p xml:id="i-Qm1C9GUq8cvCZnq487t8t2">
            Vänsterpartiets principiella utgångspunkt är att partnerskapslagen
            ska avskaffas. Vi vill införa en äktenskapslagstiftning som gäller
            lika för alla, oavsett sexuell läggning. Vidare vill vi att vigselrätten
            tas bort från Svenska kyrkan och andra trossamfund. Vi är djupt
            oroade över att familjekonservativa krafter inom den nya regeringen
            kommer att leda till att regeringen bortprioriterar frågan om
            en könsneutral äktenskapslagstiftning.
          </p>
          <p xml:id="i-NYXUuXySVunYkKBHk3d2c8">
            Därför är det viktigt att reglerna i partnerskapslagen snarast
            likställs med de i äktenskapsbalken. Det är uppenbart att nuvarande
            lagstiftning bygger på fördomar mot homosexuella och bisexuella
            personer. Så länge nuvarande ordning med två skilda lagar gäller
            vill Vänsterpartiet att lagstiftningen i stället utgår från att
            likställdhet ska gälla mellan homosexuella par och heterosexuella
            par. En sådan ordning skulle undanröja de omotiverade rättsliga
            skillnaderna mellan makar och partner. Detta får enligt vår mening
            ses som ett första led i införandet av en gemensam äktenskapslagstiftning
            där sexuell läggning och könstillhörighet är ovidkommande.
          </p>
          <head xml:id="i-Ci6nYdGmUnxEMSJHxqzWYP" type="h1">
            8 En diskriminerande ordning
          </head>
          <head xml:id="i-ARVuqWi9Cp3vnJsbEepWDf" type="h2">
            8.1 Dispens enligt äktenskapsbalken
          </head>
          <p xml:id="i-VKX6Sy7ZHBhjuv9kXpHam1">
            I dag har heterosexuella par möjlighet att söka dispens från
            18-årsgränsen för att ingå äktenskap (2 kap. 1 § ÄktB). Tillstånd
            får meddelas endast om det finns särskilda skäl. Denna möjlighet
            saknas dock för samkönade par som önskar registrera partnerskap
            (1 kap. 3 § lag (1994:1117) ).
          </p>
          <p xml:id="i-9UZ5BERv5HCGrLEqMnaj3t">
            Vänsterpartiet vill självfallet inte att barnäktenskap ska vara
            tillåtna men menar att dispens i enlighet med äktenskapsbalken
            ska kunna beviljas om det finns särskilda skäl även enligt partnerskapslagen.
            I förarbetena till partnerskapslagen (bet. 1993/94:LU 28) företas
            inte någon ingående behandling av dispensregeln. Där anförs att
            de i 2 kap. äktenskapsbalken angivna äktenskapshindren, dvs. underårighet,
            nära släktskap och bestående äktenskap, bör ges motsvarande tillämpning
            på registrering av partnerskap.
          </p>
          <p xml:id="i-YDxR2q35Th3MgyYaXza56z">
            Lagutskottet föreslog i sitt betänkande (bet. 2003/04:LU19) att
            riksdagen skulle avslå en motion om möjlighet till dispens från
            18-årsregeln vid registrering av partnerskap. Utskottet hänvisade
            till avsaknad av beredningsunderlag men angav samtidigt att ställningstagandet
            inte innebar att frågan en gång för alla skulle vara avgjord (bet.
            2003/04:LU19, s. 13). I sina betänkanden (bet. 2004/05:LU14 och
            bet. 2005/06:LU19) avstyrkes lagutskottet motioner med krav på
            ändringar i partnerskapslagen med hänvisning till den pågående
            utredningen om äktenskap och partnerskap (dir. 2005:6). Vänsterpartiet
            anser att ett homosexuellt par som vill registrera partnerskap
            ska ha samma möjligheter att ansöka om dispens som ett heterosexuellt
            par som vill ingå äktenskap. Regeringen bör därför återkomma med
            förslag till lagändring som innebär att ett par som vill registrera
            partnerskap får möjlighet att söka dispens från 18-årsregeln.
          </p>
          <head xml:id="i-BKvgFtKASVeHyNrqVHRBEv" type="h2">
            8.2 Anknytningskravet i partnerskapslagen
          </head>
          <p xml:id="i-M2Yxr19JbgqtaCqgc9F4xi">
            Enligt partnerskapslagen 1 kap. 2 § måste en av partnerna ha
            hemvist i Sverige sedan minst två år för att det samkönade paret
            ska få registrera sitt partnerskap. Om en av partnerna är svensk
            medborgare kan hemvist för den personen ha förelegat sedan en
            kortare tid än två år. I förarbetena till partnerskapslagen anförs
            att man bör undvika att medverka till en registrering som inte
            får någon verkan i hemlandet, om partnerskapet saknar anknytning
            till det land där registreringen sker (bet. 1993/94:LU28 s. 16).
          </p>
          <p xml:id="i-KWemv2gzNSKRryUTZdpbRy">
            Kravet på anknytning till Sverige saknas för det heterosexuella
            par som önskar ingå äktenskap (ÄktB 3 kap 2 §). Lagutskottet har
            tidigare avstyrkt motioner med krav på att avskaffa anknytningskravet
            i partnerskapslagen med motiveringen att frågan ses över av den
            pågående utredningen om könsneu-tralt äktenskap (dir. 2005:6,
            bet. 2005/06:LU19 s. 10).
          </p>
          <p xml:id="i-MsK17vU3hx6WKDw7SrK5Ne">
            Regeringen bör återkomma med förslag till lagändring som innebär
            att kravet på anknytning till Sverige i partnerskapslagen avskaffas.
          </p>
          <head xml:id="i-XkG3PFGupBT4FEXw5FSdLm" type="h2">
            8.3 Den nordiska konventionen om privaträttsliga förhållanden
          </head>
          <p xml:id="i-DkwH9Htbc4wQ8hwYS7kT6p">
            Den svenska internationella privaträtten, IP-rätten, reglerar
            under vilka förutsättningar svensk domstol eller myndighet ska
            befatta sig med en fråga som har internationell anknytning och
            enligt vilket lands lag frågan ska avgöras.
          </p>
          <p xml:id="i-47FZwsGdnzdTKeBHoVLK69">
            Enligt partnerskapslagen 3 kap. 4 § är gäller inte bestämmelserna
            i förordningen (1931:429) om vissa internationella rättsförhållanden
            rörande äktenskap, adoption och förmynderskap för registrerade
            partners. Förutom Sverige är Danmark, Finland, Island och Norge
            anslutna till den konvention som ligger till grund för förordningen.
            Sedan år 2001 då Finland införde lagstiftning om partnerskap för
            samkönade par finns motsvarande lagstiftning i alla konventionsländerna.
            Därför bör även denna förordning vara tillämplig på registrerade
            partner av samma skäl som anförs ovan.
          </p>
          <p xml:id="i-38QB5eGP6a94PHHYFUsdqD">
            Bestämmelserna i förordningen (1931:429) om vissa internationella
            rättsförhållanden rörande äktenskap, adoption och förmynderskap
            ska även vara tillämplig på registrerat partnerskap. Detta bör
            riksdagen som sin mening ge regeringen till känna.
          </p>
        </div>
        <div xml:id="i-7VAY62mto2Z3eApmu3XjoL" type="motSignatures">
          <list xml:id="i-NmLDj9DnUFrGCBnqWniuyz">
            <item xml:id="i-SrcVyNRaz5gvs8D63wQN5m" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-UaTwjkBQ2XPAxnXk5vePhK" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-8vwyd8s5iPFmo3ngqZn9mE" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-MVWV45rpGAHxNadAt2hYsM" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-HjEqc33sTM6BsmLY7khNDD" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-Ja9jRpt4T5twBFMZ5rmC1V" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-Pm12g9HKDEsSsaSkyV8U9C" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-5ciyHp4E8GVzkrqdEvyoXR" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
