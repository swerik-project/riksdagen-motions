<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00900">
  <teiHeader>
    <fileDesc>
      <titleStmt>
        <title>Miljöpolitiken</title>
        <author>Jan-Erik Wikström m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Miljöpolitiken</title>
          <idno type="rdwebb">G702900</idno>
          <rs type="number">900</rs>
          <ref type="dokument_url_text">http://data.riksdagen.se/dokument/G702900/text</ref>
          <ref type="dokument_url_html">http://data.riksdagen.se/dokument/G702900</ref>
          <ref type="dokumentstatus_url_xml">http://data.riksdagen.se/dokumentstatus/G702900</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>KERSTIN EKMAN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NWjcGTLPrVzhsv5pBHnJbA</idno>
            <name>JÖRGEN ULLENHAG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ANsrQ5KvSLHUTpZTYeyKT5" type="signed"/>
        <correspContext corresp="i-ANsrQ5KvSLHUTpZTYeyKT5">
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-NWjcGTLPrVzhsv5pBHnJbA"/>
          <note type="signatory" corresp="i-9pZ6GzfD2R22bxSydJmuYz"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__900/mot_198384__900-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1983/84:900
          </p>
          <p>
            Jan-Erik Wikström m. fl. Miljöpolitiken
          </p>
          <p>
            Sammanfattning
          </p>
          <p>
            Vi förordar i motionen användning av ekonomiska styrmedel i miljöpolitiken
            och lägger synpunkter på hur miljöavgifter bör utnyttjas. I princip
            bör de av riksdagen nyligen beslutade miljöavgifterna återföras
            för nya insatser inom miljövårdssektorn. Vi föreslår anslagsökningar
            för vissa miljöinsatser (information, naturreservat, flora- och
            faunavård, inventering- ar och länsstyrelsernas naturvårdsenheter).
            Vi förordar att ett miljödeparte- ment inrättas och att den regionala
            och lokala miljöadministrationen förstärks.
          </p>
          <p>
            Folkpartiet lägger också fram en omfattande partimotion om naturvård.
            Hänvisningar görs här också till den motionen.
          </p>
          <p>
            Miljöavgifter m. m.
          </p>
          <p>
            Det finns en internationellt accepterad princip som säger att
            förorenaren betalar, dvs. att all produktion och annan verksamhet
            skall bära sina miljökostnader. Priset på en vara bör i princip
            innefatta alla kostnader i kedjan från råvara till slutlig hantering
            (avfallsdeponering eller återvinning). Principen tillämpas dock
            inte fullt ut. Det finns en rad ”miljökostnader” som inte räknas
            in i priset och som alltså får bäras av någon annan än den som
            producerar eller konsumerar. I stället för att betala för hela
            varan man köper övervältrar man en del av kostnaden på någon annan.
            Sådana kostnader kan vara påtagliga, som t. ex. renhållning på
            offentliga platser och längs vägarna eller statens kostnader för
            prövning och tillsyn av industriproduktion. De kan också vara
            mer svårgripbara, t. ex. förlust av naturvärden, förorenade sjöar
            och nedsmutsad luft. Om vi mer renodlat tillämpar ”förorenaren
            betalar”-principen, främst genom att använda miljöavgifter, kan
            vi komma åt vissa miljöproblem. Miljön står då inte längre gratis
            till förorenarens förfogande. Varor eller tjänster som medför
            stora miljökostnader, vilka nu inte finns inräknade i priset,
            blir dyrare och därmed mindre efterfrågade. Utsläppen kan begränsas.
            Nya ekonomiska resurser kan tillföras miljöarbetet. Miljöavgifter
            kan konstrueras på flera sätt. Man kan ibland mäta miljöskadorna
            och sätta avgifter därefter. Avgifter kan utnyttjas i avskräckningssyfte
            och för att förhindra kalkylerade överträdelser av bestämmelser.
          </p>
          <pb facs="riksdagen-motions-pdf/data/198384/mot_198384__900/mot_198384__900-002.pdf"/>
          <p>
            Mot. 1983/84:900 8
          </p>
          <p>
            Avgiftsintäkterna kan vara specialdestinerade. Exempel på det
            kan vara en avgift på olja för att finansiera bättre oljeskydd
            och insatser för att minska försurningens effekter, t. ex. kalkning
            av sjöar, tillsynsavgifter etc. De kan också vara generella. En
            viss verksamhet kan sägas medföra miljöskador som är svåra att
            mäta eller definiera. Avgifterna kan då gå till miljövårdssektorn
            eller statskassan. Då är emellertid skillnaden gentemot vanliga
            punktskatter liten. Ekonomiska styrmedel har i alltför liten utsträckning
            utnyttjats i svensk miljöpolitik. De har hittills avvisats med
            mer eller mindre vederhäftiga tekniska, ekonomiska eller fördelningspolitiska
            argument. Ett ökat intresse har dock visats på senare tid. Naturvårdsverket
            har i olika sammanhang redovisat förslag där ekonomiska styrmedel
            ingår. Hösten 1983 föreslog regeringen vidare införandet av avgifter
            för prövning och tillsyn enligt miljöskyddslagen, täktavgifter
            samt aviserade avgifter på gödselmedel och bekämpningsmedel. Detta
            är i och för sig ett viktigt genombrott. Det skedde dock som ett
            led i regeringens besparings- och skattehöjningspolitik. Enligt
            vår mening är det olämpligt att se de aktuella avgifterna som
            i första hand ett medel att förstärka statskassan. Dessa inkomster
            bör tillföras miljösektorn. Avsikten med avgifterna har ju förutom
            att minska miljöskadorna varit att få till stånd en uppryckning
            av i första hand tillsynsverksamheten som har alltför små resurser.
            I budgetförslaget föreslås dock bara symboliska anslagsökningar
            till länsstyrelsernas naturvårdsenhe- ter och koncessionsnämnden.
            Miljöanslagen drabbas så gott som genomgående av reala nedskärningar.
            Förslagen var till yttermera visso knapphändigt redovisade och
            hade sådana tekniska brister att vi trots en i grunden positiv
            inställning till de aktuella avgifterna tvingades reservera oss
            med krav på nya och bättre genomarbetade regeringsförslag. Även
            om förslaget alltså hade högst väsentliga brister får vi konstatera
            att riksdagen beslutat i enlighet med regeringens förslag. De
            aktuella avgifterna ger inkomster på bortåt 250 milj. kr., vilket
            gör det möjligt att förbättra miljövården utan att för den skull
            öka statens utgifter. I det följande föreslår vi höjningar av
            vissa miljöanslag. Det är vidare angeläget att viss del av de
            avgifter som tas in successivt kan komma kommunerna till del för
            att därigenom stimulera dem att åta sig vissa tillsynsuppgifter.
            Detta är möjligt men har ännu inte utnyttjats mer än marginellt.
          </p>
          <p>
            Anslag för miljövård
          </p>
          <p>
            Som vi påpekat innebär budgetförslaget en minskning av ambitionsnivån
            inom miljösektorn. Myndigheternas resurser skärs ned. Möjligheterna
            att skydda hotad natur minskas drastiskt samtidigt som behov av
            mycket stora insatser kunnat dokumenteras allt bättre och samtidigt
            som exploaterings-
          </p>
          <pb facs="riksdagen-motions-pdf/data/198384/mot_198384__900/mot_198384__900-003.pdf"/>
          <p>
            Mot. 1983/84:900 9
          </p>
          <p>
            trycket bara ökar. Även om statens finanser är dåliga finns det
            enligt vår mening starka skäl att undanta åtminstone vissa delar
            av miljövårdssektorn från besparingar. Hoten mot miljön är inte
            mindre därför att vi har ett budgetunderskott. Neddragningar av
            insatser nu kan innebära skadeverk- ningar senare som blir väsentligt
            dyrare att reparera och ibland omöjliga att reparera. Det senaste
            gäller särskilt bevarandet av urskogar där omedelbara åtgärder
            är nödvändiga.
          </p>
          <p>
            Miljövårdsinformation
          </p>
          <p>
            Medlen används dels för naturvårdsverkets egen information, dels
            för bidrag till vissa ideella organisationer såsom Svenska naturskyddsförening-
            en. De insatser som kan göras med dessa medel har stor genomslagskraft.
            Opinionsbildning är mycket viktig inte minst i nuvarande ekonomiska
            situation. Anslaget bör höjas med 0,8 milj. kr. och utgå med 4,2
            milj. kr. i enlighet med naturvårdsverkets äskande.
          </p>
          <p>
            Mark för naturvård
          </p>
          <p>
            Detta är ett anslag som socialdemokraterna successivt skurit
            ned. Man tog förra året bort överföringen från domänfonden och
            minskade därmed anslaget med realt mer än 10 milj. kr. I år sker
            en ytterligare nedskärning realt i och med att anslaget föreslås
            utgå med oförändrat belopp, 20 milj. kr. Anslaget hör till dem
            som naturvårdsverket prioriterat allra högst. Verket har också
            begärt medel på tilläggsbudget för att klara en mycket prekär
            situation. Vi har i vår motion om naturvården mer utförligt motiverat
            behovet av en ytterligare satsning och i den motionen också föreslagit
            att skogsbruket kollektivt skall bidra till bevarandet av främst
            vissa urskogar. Enligt vår mening bör vidare mark motsvarande
            ett belopp av 15 milj. kr. överföras från domänfonden till naturvårdsfonden,
            såsom skedde under mittenregeringens tid. Anslaget bör dessutom
            höjas till av naturvårdsverket föreslagna 40 milj.kr. Vi förutsätter
            vidare att vid de föreslagna nationalparksbildningarna domänverket
            liksom tidigare upplåter mark utan ersättning.
          </p>
          <p>
            Särskilda undersökningar inom miljövårdsområdet
          </p>
          <p>
            Detta anslag utnyttjas bl.a. för inventeringar. Vi har i vår
            naturvårdsmotion föreslagit ytterligare inventeringar. Anslaget
            bör därför ökas med 1 milj. kr. till 15 milj. kr.
          </p>
          <pb facs="riksdagen-motions-pdf/data/198384/mot_198384__900/mot_198384__900-004.pdf"/>
          <p>
            Mot. 1983/84:900 10
          </p>
          <p>
            Flora- och faunavård. Nytt anslag
          </p>
          <p>
            Vi har i vår motion rörande naturvården föreslagit ökade insatser
            till skydd för flora och fauna. För detta ändamål bör ett särskilt
            anslag inrättas. Riksdagen bör anvisa 1 milj. kr. under detta
            anslag.
          </p>
          <p>
            Länsstyrelserna m. m. (civildepartementets huvudtitel)
          </p>
          <p>
            Naturvårdsenheterna har drabbats av betydande nedskärningar till
            följd av direktiven till länsstyrelserna att spara. Detta har
            inneburit att kravet att utföra lagreglerade uppgifter på många
            håll inte kunnat uppfyllas. Än svårare har det varit att sköta
            den förebyggande miljövården. Den förstärkning som föreslås i
            budgetförslaget är helt otillräcklig. Vi föreslår att ytterligare
            4 milj. kr. tillförs länsstyrelsernas naturvårdsenheter. Detta
            borde göra det möjligt att kompensera de senaste årens personalinskränkningar.
          </p>
          <p>
            Miljödepartement
          </p>
          <p>
            Regeringens budgetförslag aktualiserar onekligen kravet på ett
            naturresurs- och miljödepartement. Det är enligt vår mening olämpligt
            att miljöfrågorna handläggs av det departement — jordbruksdepartementet
            — som har huvudansvaret för jordbruks- och skogspolitiken. Detta
            innebär risk för att avvägningar mellan miljövårdskraven och de
            areella näringarnas krav sker på fel nivå. Ytterligare en brist
            är att vissa miljöfrågor av främst historiska skäl handhas av
            ytterligare andra departement. Den starka kopplingen mellan naturresurshushållning
            och miljöpolitik gör det dessutom motiverat att bättre knyta samman
            den fysiska riksplaneringen, som nu handläggs av bostadsdepartementet,
            och miljöpolitiken. Enligt vår mening är det angeläget att ett
            naturresurs- och miljödepartement inrättas, huvudsakligen baserat
            på enheter från jordbruks- och bostadsdepartementen (miljö och
            planering). Till detta borde också föras vissa miljöfrågor som
            nu handläggs inom andra departement. Detta skulle ge naturresurs-
            och miljöfrågorna större tyngd och ett starkare genomslag. Ett
            statsråd skulle få det centrala ansvaret. En bättre samordning
            med övriga nordiska länder, som samtliga har miljödeparte- ment,
            skulle vidare uppnås.
          </p>
          <p>
            Hemställan
          </p>
          <p>
            Med hänvisning till det anförda föreslås” 1. att riksdagen som
            sin mening ger regeringen till känna vad som anförts rörande utnyttjandet
            av ekonomiska styrmedel och miljöavgifter,
          </p>
          <p>
            "Se även motion 1983/84:901.
          </p>
          <pb facs="riksdagen-motions-pdf/data/198384/mot_198384__900/mot_198384__900-005.pdf"/>
          <p>
            Mot. 1983/84:900 11
          </p>
          <p>
            2. att riksdagen som sin mening ger regeringen till känna vad
            som anförts rörande kommunernas möjligheter att utöva tillsyn
            enligt miljöskyddslagen, 3. att riksdagen som sin mening ger regeringen
            till känna vad som anförts rörande inrättandet av ett naturresurs-
            och miljödeparte- ment (miljödepartement), 4. att riksdagen beslutar
            att mark motsvarande ett värde av 15 milj. kr. årligen skall överföras
            från domänfonden till naturvårds- fonden i syfte att underlätta
            bildandet av naturreservat, 5. att riksdagen till Miljövårdsinformation
            för budgetåret 1984/85 anvisar ett reservationsanslag av 4 200000
            kr., 6. att riksdagen till Mark för naturvård för budgetåret 1984/85
            anvisar ett reservationsanslag av 40000 000 kr., 7. att riksdagen
            till Särskilda undersökningar inom miljövårdsområ- det för budgetåret
            1984/85 anvisar ett reservationsanslag av 15 000 000 kr., 8. att
            riksdagen till Flora- och faunavård för budgetåret 1984/85 anvisar
            ett reservationsanslag av 1000 000 kr.
          </p>
          <p>
            Stockholm den 20 januari 1984
          </p>
          <p>
            JAN-ERIK WIKSTRÖM (fp) KERSTIN EKMAN (fp) JÖRGEN ULLENHAG (fp)
            KARL ERIK ERIKSSON (fp)
          </p>
        </div>
      </div>
    </body>
  </text>
</TEI>
