<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-NU-00388">
  <teiHeader>
    <fileDesc>
      <titleStmt>
        <title>Svensk konkurrenskraft skall hävdas</title>
        <author corresp="i-GgyXv4xamqTouNVz7Tncke">av Anna Lilliehöök (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Svensk konkurrenskraft skall hävdas</title>
          <idno type="rdwebb">GR02N388</idno>
          <rs type="number">N388</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GR02N388/text</ref>
          <ref type="dokument_url_html">http://data.riksdagen.se/dokument/GR02N388</ref>
          <ref type="dokumentstatus_url_xml">http://data.riksdagen.se/dokumentstatus/GR02N388</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GgyXv4xamqTouNVz7Tncke</idno>
            <name>Anna Lilliehöök</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-H6Jdx2ptCxLEJTzRDyBsLx" type="signed"/>
        <correspContext corresp="i-H6Jdx2ptCxLEJTzRDyBsLx">
          <note type="signatory" corresp="i-GgyXv4xamqTouNVz7Tncke"/>
        </correspContext>
        <correspAction type="referral" xml:id="i-FQEH2n3GA768jCTVvFNFsX">
          <date when="2003-10-15"/>
        </correspAction>
        <correspAction type="dismissal" xml:id="i-BUaJEQtUMJdYkFtH53mQCg">
          <date when="2003-10-15"/>
        </correspAction>
        <correspAction type="submission" xml:id="i-V7pwx9eaB97Kpw9Zbb66oP">
          <date when="2003-10-07"/>
        </correspAction>
        <correspAction type="assigned" xml:id="i-5RCqx2ib3Pvj89nK6RFPq5"/>
        <correspContext corresp="i-5RCqx2ib3Pvj89nK6RFPq5">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_N_0388/mot_200304_N_0388-0001.pdf"/>
      <div type="motHeader" xml:id="i-HJLe2qh1RhAP1rgzgBtcV4">
        <div type="motTitle" xml:id="i-Pc73eeZxz2rsAth6jkPZBL"/>
        <div type="motSubmissionInfo" xml:id="i-UjpSo49Cp9NSgmdJ9VQdmr"/>
      </div>
      <div type="motBody" xml:id="i-8dDZx4cKdiDEDfVT3DsYrf">
        <div xml:id="i-T7W8AKG9H6uUsUgnvsnZsZ">
          <p xml:id="i-7hSiN3hSXZHrEHmVdnPHak">
            2003/04 mnr: N388 pnr: m1580
          </p>
          <p xml:id="i-55M4ejmsA7peumhGEdDtVp">
            Motion till riksdagen 2003/04:N388
          </p>
          <p xml:id="i-KoBPk5DutAtKtb4yfQLLhK">
            av Anna Lilliehöök (m)
          </p>
          <p xml:id="i-VZGaZ2mp6ffFUwAMhL1Z2U">
            Svensk konkurrenskraft skall hävdas
          </p>
          <p xml:id="i-Rek8Wvf6PKzDs5qPuYYW2k">
            Förslag till riksdagsbeslut
          </p>
          <p xml:id="i-DB6AVDLTHqAwf7zcaGEDtD">
            Riksdagen tillkännager för regeringen som sin mening vad i motionen
            anförs om åtgärder för att stärka konkurrenskraften.
          </p>
          <p xml:id="i-RaNLvEqAk2VUCKT7fYUjMz">
            Motivering
          </p>
          <p xml:id="i-D5yLSPkjRKp5y8B1yiFkHD">
            I årets regeringsdeklaration har stärkt konkurrenskraft satts
            som punkt nummer ett på regeringens prioriteringslista. Att konkurrenskraft
            och tillväxt skall sättas högst på dagordningen utgör en utmärkt
            förändring när det så sent som för ett år sedan betecknades som
            girigt att vilja tjäna pengar. En tillväxtvänlig politik måste
            grundas på att uppmuntra viljan att satsa och arbeta. Det behövs
            fler som vill arbeta för att tjäna pengar och det måste löna sig
            att arbeta. Att konkurrenskraften försvagats och klimatet för
            nya idéer och entreprenörskap försämrats visar sig när Patent-
            och registreringsverket noterat färre ansökningar om patent, färre
            nyregistreringar av företag och fler avregistrerade företag. Allt
            färre företag startas och allt fler verksamheter flyttar ut. Tiotusentals
            arbeten har försvunnit från de konkurrensutsatta näringarna. Antalet
            industriarbeten har minskat men det märks inte så länge den offentliga
            sektorn expanderat och sjukskrivningarna ökat, men drabbar tillväxten
            på sikt. Oförmågan att ta krafttag för att få ner sjukskrivningarna
            och i stället lägga över kostnaden på arbetsgivarna gynnar inte
            ett konkurrenskraftigt klimat för arbete och arbetsamhet. Socialpolitiken
            måste sätta lön före bidrag och få så många som möjligt i arbete.
            Modeller finns som kan spridas i hela landet. Ett exempel är den
            garanti om arbete inom sex dagar som tillämpas i Stockholmsförorten
            Skärholmen. Förslag om friår och förkortad arbetstid belastar
            företagens arbetsorganisation och tär på konkurrenskraften. Ansträngningarna
            behöver i
          </p>
          <pb facs="riksdagen-motions-pdf/data/200304/mot_200304_N_0388/mot_200304_N_0388-0002.pdf"/>
          <p xml:id="i-XFEJgxm5Jbvv5cnMZcUazY">
            2003/04:N388
          </p>
          <p xml:id="i-UaXdZrpajiL2HHcnBfovP">
            stället inriktas på att så många som möjligt är beredda till
            förändring och vågar satsa nytt. Det är oroande att andelen svenskar
            som flyttar mellan branscher eller mellan regioner nästan har
            halverats. Tiden mellan arbeten skall göras konstruktiv och bli
            en investering i nya kunskaper och nya vägar. Politiska beslut
            kan konkret stärka konkurrenskraften genom att skatte- och utjämningssystem
            ger människor betydligt mer kvar efter skatt och boendekostnader
            när de är beredda att flytta till regioner där arbete och tillväxt
            finns. Regeringen deklarerar att nu skall reglerna förenklas för
            företagare, vilket är utmärkt för ett bättre företagsklimat. Simplexenheten
            har arbetat under nio år utan mycket resultat och det är utmärkt
            att vi äntligen kan förvänta oss krafttag. Företagare skall ägna
            energi och tid till att utveckla produkter och kämpa med konkurrenter
            istället för med myndigheter. Lagarna för att komma åt bedragare
            och skattefifflare måste utformas så att de skapar legitimitet
            och förtroende. Risken är annars att de tillämpas så att de snarare
            leder till att misstänkliggöra företagsamhet och urholkar konkurrenskraften.
            Bedrägerier mot företag och privatpersoner måste högre upp på
            prioriteringslistan i förhållande till statens intressen för att
            skapa förtroende. Kompetens, kunskap, idékraft är grunden för
            stärkt konkurrenskraft för alla som är verksamma vare sig de är
            anställda eller företagare. Det är dags att överbrygga kategoritänkandet
            inom arbetsrätts- och socialförsäkringslagstiftning. Det är oacceptabelt
            att socialförsäkringsregler missgynnar den som genom att vara
            egen företagare redan tar på sig en större risk än att vara anställd.
          </p>
          <p xml:id="i-AXhocGyx24esnViaP367DC">
            Det är utmärkt när regeringen deklarerar att kapitalskatterna
            skall ses över. Att bygga verksamhet, investera i framtida tillgångar
            och skapa värden ger konkurrenskraft. Det är dyrbart för hela
            landet när ägare och företagare går och funderar på att flytta
            så snart företaget går bra eller behöver expandera. Det gynnar
            inte konkurrenskraften när svenskar diskrimineras som ägare av
            företag när det kostar extra att ha kapitaltillgångar i jämförelse
            med utländska ägare. Att det skapas särskilda undantag för miljardärer
            skapar inte en grund för bättre företagsklimat. Människor måste
            kunna bygga upp kapital för att kunna ta risker. Utrymmet för
            svenskar att bygga riskvilligt kapital måste ökas och riskvillighet
            kan aldrig hänvisas till speciella statliga fonder. De stora företagen
            finns världen över och flyttas lätt över gränserna. Samhällsmiljön
            måste bli konkurrenskraftig så att människor hellre flyttar hit
            med sina verksamheter än flyttar. Miljön behöver bli så lockande
            att huvudkontoren flyttas hit. Till huvudkontorens verksamhet
            knyts den mest värdefulla kompetensen och ofta forskning och utveckling.
            Det skapas goda cirklar som i sin tur ger utrymme för nya företag
            och nya verksamheter runt den centrala verksamheten. I dag är
            ett storföretag ofta kärnan i ett nätverk av en mängd mindre företag
            och underleverantörer. Ett klimat för stärkt konkurrenskraft för
            Sverige bevisas bäst av att människor tycker att det är bra att
            vara här i valet mellan Sverige och andra länder. Det måste vara
            attraktivt att arbeta i Sverige och fler skall vilja flytta hit,
            även om man inte är född i Sverige. Också en irländsk, italiensk
            eller tysk
          </p>
          <pb facs="riksdagen-motions-pdf/data/200304/mot_200304_N_0388/mot_200304_N_0388-0003.pdf"/>
          <p xml:id="i-44TW51yV3H43Q8csEXBkDc">
            familj skall vara beredd att flytta hit. Specialsänkta skatter
            för utländska experter är bara ett sätt att dölja försvagad konkurrenskraft.
            Några hundra experter lockas hit med skatterabatter medan vår
            egenkompetens flyttar ut när inte konkurrensförmåga och attraktivitet
            stärks i grunden. Konkurrenskraften stärks genom att företagsamhet
            odlas så att den blir en kultur som genomsyrar alla sektorer av
            näringslivet. Här kan politiska beslut direkt bidra genom att
            privatisera tjänster som av tradition produceras i offentlig regi.
            Att detta så sent som för ett år sedan kallades för att börsen
            flyttar in i operationssalarna bidrar till misstänksamhet och
            förbättrar inte klimatet. Det gynnar inte företagsklimatet när
            sjuksköterskor inte kan få F- skattsedel när landstinget är den
            enda möjliga uppdragsgivaren.
          </p>
          <p xml:id="i-X8XJ1WxMCqWYLcwPQmQyid">
            Stockholm den 7 oktober 2003 Anna Lilliehöök (m)
          </p>
          <p xml:id="i-6VFdXt5iAZrRcz8jQTC4wm">
            2003/04:N388
          </p>
        </div>
      </div>
    </body>
  </text>
</TEI>
