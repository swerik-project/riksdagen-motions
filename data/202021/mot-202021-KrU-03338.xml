<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KrU-03338">
  <teiHeader>
    <fileDesc>
      <titleStmt>
        <title>Ett hälsosamt Sverige genom idrott och friluftsliv</title>
        <author corresp="i-5BpKZwq8Nrrge7Ep1aDZB9">av Lotta Finstorp m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3338 av Lotta Finstorp m.fl. (M)</title>
          <idno type="rdwebb">H8023338</idno>
          <rs type="number">3338</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H8023338/text</ref>
          <ref type="dokument_url_html">http://data.riksdagen.se/dokument/H8023338</ref>
          <ref type="dokumentstatus_url_xml">http://data.riksdagen.se/dokumentstatus/H8023338</ref>
          <ref type="docx">http://data.riksdagen.se/fil/5DEC1DE0-3295-45E2-940A-746E0E071D56</ref>
          <ref type="pdf">http://data.riksdagen.se/fil/DEC15C73-2B79-4B4E-AF92-061CAD70A641</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5BpKZwq8Nrrge7Ep1aDZB9</idno>
            <name>Lotta Finstorp</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-GYDmDYBwvSBCyuntDBrarj</idno>
            <name>Viktor Wärnick</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8PbWf2k9tnioyY6DzYboST" type="signed"/>
        <correspContext corresp="i-8PbWf2k9tnioyY6DzYboST">
          <note type="signatory" corresp="i-5BpKZwq8Nrrge7Ep1aDZB9"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-G9cpXThuSAP5KSY32ApDCj"/>
          <note type="signatory" corresp="i-GYDmDYBwvSBCyuntDBrarj"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-HVNurMXeCe8w9FG2WJ148E"/>
        </correspContext>
        <correspAction xml:id="i-7wTc2FaPeeFnuN6963LxFg" type="submitted">
          <date when="2020-10-06"/>
          <time when="14:13:00"/>
        </correspAction>
        <correspAction xml:id="i-T9nwcTBJXbWvCme7eDDPDV" type="reviewed">
          <date when="2020-10-06"/>
          <time when="17:16:00"/>
        </correspAction>
        <correspAction xml:id="i-oeiiz6xSZL5Z4ptDgtp6Z" type="referred">
          <date when="2020-10-14"/>
        </correspAction>
        <correspAction xml:id="i-F2dFxXEunWjACpeAu2nf1Q" type="assigned">
          <date when="2021-10-18"/>
          <time when="12:56:37"/>
        </correspAction>
        <correspContext corresp="i-F2dFxXEunWjACpeAu2nf1Q">
          <ref type="assignedTo">Kulturutskottet</ref>
        </correspContext>
        <correspAction xml:id="i-XWQTTP5KLEaAWmJyCEMsTX" type="behandlas_i"/>
        <correspContext corresp="i-XWQTTP5KLEaAWmJyCEMsTX">
          <ref type="uppgift">2020/21:KrU1</ref>
          <ref type="ref_dok_id">H801KrU1</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7natTgxBmTdbFsq9698Lqt" type="behandlas_i"/>
        <correspContext corresp="i-7natTgxBmTdbFsq9698Lqt">
          <ref type="uppgift">2020/21:MJU13</ref>
          <ref type="ref_dok_id">H801MJU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU13</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AQbvg83VBoqDY1jDKL2ZoA" type="behandlas_i"/>
        <correspContext corresp="i-AQbvg83VBoqDY1jDKL2ZoA">
          <ref type="uppgift">2020/21:UbU11</ref>
          <ref type="ref_dok_id">H801UbU11</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU11</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WnkJe57JzVVALMx2TTajyY" type="behandlas_i"/>
        <correspContext corresp="i-WnkJe57JzVVALMx2TTajyY">
          <ref type="uppgift">2020/21:UbU12</ref>
          <ref type="ref_dok_id">H801UbU12</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU12</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WhQUqtTrese32QvUhzauNt" type="behandlas_i"/>
        <correspContext corresp="i-WhQUqtTrese32QvUhzauNt">
          <ref type="uppgift">2020/21:KrU2</ref>
          <ref type="ref_dok_id">H801KrU2</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU2</ref>
          <ref type="ref_dok_titel">Idrott, friluftsliv och spel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QSnh2QZKTrCk3ScvvAcfha" type="motHeader">
        <div xml:id="i-N6LtZZyWHuoFx6C8DDtyPf" type="motTitle">
          Motion till riksdagen 2020/21:3338 av Lotta Finstorp m.fl. (M)
          Ett hälsosamt Sverige genom idrott och friluftsliv
        </div>
      </div>
      <div xml:id="i-JdnRr3JUDrwEGcJZagiWSv" type="motBody">
        <div xml:id="i-RSMVY2r4fHTBNFtxtXP5qX" type="motProposal" subtype="förslag">
          <head xml:id="i-UZMU3kDyUKAjLiMVy4KPoC">
            Förslag till riksdagsbeslut
          </head>
          <list xml:id="i-GHfcet3EbHyM4WH3sTPmrV" style="ol">
            <item xml:id="i-RvgWUsXQ1kGwQn9fctLrud">
              Riksdagen ställer sig bakom det som anförs i motionen om att
              utreda formerna för ett stärkt samarbete mellan stat och idrottsrörelse
              i syfte att minska hinder för idrott kopplat till social, kulturell
              och religiös bakgrund eller medicinska begränsningar och tillkännager
              detta för regeringen.
            </item>
            <item xml:id="i-SFdUPk2BmQUQEWUdSDVWpW">
              Riksdagen ställer sig bakom det som anförs i motionen om att
              en utredning bör tillsättas i syfte att identifiera nya finansieringsformer
              för att stödja investeringar i anläggningar i kommuner och tillkännager
              detta för regeringen.
            </item>
            <item xml:id="i-9AePTbsmAVTmNTRqtjHHw">
              Riksdagen ställer sig bakom det som anförs i motionen om att
              regeringen bör ge Naturvårdsverket i uppdrag att ta fram riktlinjer
              för ljud för idrott, lek och fritid, och detta tillkännager riksdagen
              för regeringen.
            </item>
            <item xml:id="i-9hE78dJvPHSzA2iK5VDQE4">
              Riksdagen ställer sig bakom det som anförs i motionen om att
              utreda hur Idrottslyftet i ännu högre utsträckning kan riktas
              mot barn och ungdomar från socialt utsatta områden och tillkännager
              detta för regeringen.
            </item>
            <item xml:id="i-W2Nx1EXZXea4bAAURGVf4D">
              Riksdagen ställer sig bakom det som anförs i motionen om att
              utreda möjligheten att förändra befintlig lagstiftning så att
              även privata aktörer kan söka stöd för att bedriva barn- och ungdomsidrott,
              och detta tillkännager riksdagen för regeringen.
            </item>
            <item xml:id="i-PZgsAzzi6a3NWfDFXtfsyh">
              Riksdagen ställer sig bakom det som anförs i motionen om att
              stärka barns möjligheter till att nå rekommendationerna gällande
              daglig fysisk aktivitet genom ökad samverkan i skolan mellan fritidshem,
              idrottsföreningar och friluftslivsorganisationer och tillkännager
              detta för regeringen.
            </item>
            <item xml:id="i-RBKvGv3vSzQ5BfmnXVRMmT">
              Riksdagen ställer sig bakom det som anförs i motionen om att
              Svenskt Friluftsliv bör erhålla de beslutade medlen från Kammarkollegiet
              på samma sätt som Riksidrottsförbundet, och detta tillkännager
              riksdagen för regeringen.
            </item>
            <item xml:id="i-BwZ2H27XAZ8QmwmvYauKCW">
              Riksdagen ställer sig bakom det som anförs i motionen om att
              stärka och utveckla det nordiska samarbetet inom den gemensamma
              nordiska handlingsplanen för friluftslivet och tillkännager detta
              för regeringen.
            </item>
            <item xml:id="i-5zBoxJWjPqTiiDztd4CLVw">
              Riksdagen ställer sig bakom det som anförs i motionen om att
              allemansrätt, orientering och kartkunskap bibehålls som kunskapskrav
              i årskurs 6 och 9 i ämnet idrott och hälsa och tillkännager detta
              för regeringen.
            </item>
          </list>
        </div>
        <div xml:id="i-91Lv22PUKLff9drXNLSPXu" type="motContent">
          <head xml:id="i-FL6WjwUhAyUMwvCTVYW5bi" type="h1">
            Motivering
          </head>
          <p xml:id="i-6J17tcpzmYjj2yS6aQJiAG">
            Vi moderater vill se en fungerande och aktiv fritid för människor
            – ett hälsosamt Sverige – vilket för en del kan innebära att idrotta
            och för andra att vara ute och röra sig i naturen. Fysisk aktivitet
            i alla dess former är en av de viktigaste faktorerna för såväl
            fysisk som psykisk hälsa. En uttalad målsättning bör vara att
            bygga ett aktivt Sverige som är inkluderande och hållbart för
            alla invånare. Här ser Moderaterna att idrotten och friluftslivet
            är en naturlig och viktig part i detta arbete.
          </p>
          <head xml:id="i-9zje9DrWYcrq3uRAcBTK8Q" type="h2">
            Idrott och hälsa
          </head>
          <head xml:id="i-GK4NcGuhoYF4wVtp14hdeJ" type="h3">
            Barn- och ungdomsidrott för alla
          </head>
          <p xml:id="i-EvrDjP2cBkVEM4MU9oprFn">
            Barn- och ungdomsidrotten är viktig för folkhälsan, men också
            en väsentlig brobyggare som främjar social inkludering. Riksidrottsförbundet,
            med cirka 3,2 miljoner med­lemmar, är landets största folkrörelse
            och når därför personer i olika åldrar – inte minst många unga.
            De flesta barn i Sverige deltar i flera aktiviteter. Många föräldrar
            vittnar om svårigheter att begränsa dessa aktiviteter, i ett allt
            större utbud. Samtidigt blir andra grupper barn och ungdomar allt
            mer passiva. Dessa kommer inte sällan från socio­ekonomiskt utsatta
            miljöer.
          </p>
          <p xml:id="i-BGgTcN8p1MLbR1LGU92xxV">
            Människor som lever i utanförskap har sämre hälsa, kortare livslängd
            och sämre upplevd livskvalité. Moderaterna prioriterar kampen
            mot detta utanförskap. När hushåll får mindre marginaler är det
            inte sällan kultur- och idrottsupplevelser som först priori­teras
            bort. Familjer har helt enkelt inte längre råd att gå på fotbollsmatcher
            eller köpa utrustning till barnens idrottande. Därtill tvingas
            föräldrar från socioekonomiskt utsatta miljöer i många fall att
            säga nej till barnens önskan att åka på exempelvis cuper och träningsläger
            med laget eller föreningen.
          </p>
          <p xml:id="i-GjmoJC4b8LhhG2jRCf15TA">
            För Moderaterna är alla barns och ungdomars rätt till idrott
            viktig. Idrott erbjuder vägar för barn och ungdomar in i sociala
            sammanhang där de lär sig ta ansvar, anpassa sig till andra samt
            lägga grunden för en god fysisk hälsa i vuxen ålder. Givet detta
            behöver hinder kopplat till social, kulturell och religiös bakgrund
            eller medicinska begränsningar rivas ner. Initialt bör därför
            en utredning som kartlägger detta utan­förskap tillsättas.
          </p>
          <p xml:id="i-Lmu8T4kQkKe6C8fVLmSWuB">
            Idrottslyftet var en stor satsning från alliansregeringen som
            innebar att 500 miljoner kronor satsades årligen för att stimulera
            idrotten att nå fler och bryta strukturer. Tolv år har nu gått
            sedan reformen genomfördes och utvärderingar visar att satsningen
            varit både uppskattad och framgångsrik. Som alla reformer bör
            dock denna vårdas och förändras över tid. Därför vill Moderaterna
            utreda hur Idrottslyftet i ännu högre utsträckning kan riktas
            mot barn och ungdomar från socialt utsatta områden.
          </p>
          <p xml:id="i-PvbpEuSfBgbTupdqinLcMb">
            Det finns skillnader i flickors och pojkars idrottsutövande.
            Pojkar idrottar längre upp åldrarna i lag, medan flickor i högre
            grad ägnar sig åt individuella sporter som dans och ridning, ofta
            i privata dansstudior och stall. Kommunallagens förbud om otillbörligt
            gynnande av enskild innebär att pojkars idrottande i högre utsträckning
            finansieras via statligt och kommunalt stöd. Därför vill Moderaterna
            utreda möjligheten att förändra befintlig lagstiftning så att
            även privata aktörer kan söka stöd att bedriva barn- och ungdomsidrott.
          </p>
          <p xml:id="i-TinMW5MHw5qWXmpC5KLVAV">
            Forskning pekar på att fysisk aktivitet leder till att elever
            presterar bättre i alla ämnen. Att barn är fysiskt aktiva är avgörande
            för framtida folkhälsan: aktiva barn blir mer aktiva vuxna. I
            senaste PEP-rapporten från april 2020 framkom att endast en femtedel
            av de 9 000 barn och ungdomar som ingick i studien når den rekommenderade
            mängden om 60 minuter daglig fysisk aktivitet. Ett av fyra barn
            angav att de har idrotts­undervisning en gång per vecka. Skolan
            är den arena som når ut till alla barn och ung­domar och det är
            av vikt att skolidrotten kompletteras med fysisk aktivitet, så
            att alla barn oavsett förutsättningar eller hemmiljö, når upp
            till WHO:s rekommendationer om rörelse. Genom en ökad samverkan
            i skolan mellan fritidshemmen, idrottsföreningarna och friluftsorganisationen
            ges det bättre förutsättningar att nå rekommendationerna om fysisk
            aktivitet.
          </p>
          <p xml:id="i-Ct45qamxbtR1tDgobqW3qK">
            Unga människor, både pojkar och flickor, lever i en medial tid
            där orimliga kroppsideal ständigt marknadsförs. Unga människor,
            även inom idrottsrörelsen, far illa av detta. De senaste åren
            har flera stora idrottsstjärnor berättat om orimliga krav, ätstörningar
            och psykisk ohälsa. Idrott är en spegling av samhället, och idrottsrörelsen
            har ett särskilt ansvar att utbilda tränare som stärker sunda
            kroppsideal, stärker självförtroenden och utövar ett inkluderande
            och delaktigt ledarskap.
          </p>
          <head xml:id="i-RfCX7dNCpVpw1rR1j3KENu" type="h3">
            Fristående antidopingorganisation
          </head>
          <p xml:id="i-5Ddf6uiv47q7ZeMBt5cX65">
            Bruket av illegala hormonpreparat bland företrädesvis unga män
            som tränar styrke­träning och kampsport har ökat under de senaste
            decennierna. Samtidigt är antalet svenska elitidrottare som fälls
            för fusk genom dopning mycket få. Dopning har därmed gått från
            att vara ett idrottsproblem till att bli ett allvarligt samhällsproblem.
            Anti­dopningsarbetet i Sverige sker dock alltjämt inom Riksidrottsförbundet.
            Vi välkomnar att Riksidrottsstyrelsen nu fattat beslut om att
            ta nästa steg i att förändra detta och realisera en fristående
            svensk antidopingorganisation, vilket är helt i linje med nya
            Världsantidopingkoden.
          </p>
          <head xml:id="i-QzHw89AFyCfY1MYRAnc6pq" type="h3">
            Idrottsanläggningar
          </head>
          <p xml:id="i-HzjhNnAn9PLPfw6zEGWq58">
            För att kunna möta framtidens utmaningar inom folkhälsa, måste
            våra städer och tätorter tillgodose en växande befolknings behov
            av rörelse. Den hälsosamma staden måste kunna svara på hela sin
            befolknings behov i form av välbefinnande och känsla av sammanhang
            och samhörighet.
          </p>
          <p xml:id="i-Q3GLMExj6xChU45CFcQRtg">
            Det finns ett stort behov i landets kommuner att renovera och
            nyinvestera i idrotts­anläggningar. Dagens behov är annorlunda
            än gårdagens och i våra grannländer, främst Danmark och Norge,
            byggs anläggningar med multifunktioner med fokus på rörelse och
            samvaro över generationsgränserna.
          </p>
          <p xml:id="i-R1uJAAPQMGxAb1E7PL6Z1r">
            Många kommunala idrottsanläggningar byggdes på 1970-talet. De
            var optimala då för den tidens verksamhet, lagkrav och utövares
            behov. Men idag finns stora renove­rings- och nyanläggningsbehov
            i kommunerna, för att skapa goda förutsättningar att bibehålla
            och ytterligare stärka folkhälsan. Detta är väsentligt för social
            inkludering och god hälsa på individnivå, men också ur ett samhällsekonomiskt
            perspektiv. Inte sällan tvingas kommunerna dock prioritera bort
            renovering och nybyggnation av anläggningar/idrottsmiljöer på
            grund av ekonomiska skäl.
          </p>
          <p xml:id="i-ARHQn4y1ya9hK9nocYwU78">
            I Danmark finns sedan 1994 en nationell utvecklingsfond, den
            danska lokal- och anläggningsfonden. Den stödjer utveckling av
            samt delfinansierar och främjar arkitektoniskt och funktionellt
            nyskapande projekt inom idrott och fritidsliv i kommunerna. Moderaterna
            anser att en utredning bör tillsättas med syfte att identifiera
            nya finansieringsformer för att stödja investeringar i anläggningar
            i kommuner.
          </p>
          <p xml:id="i-XJfv1bUuoWxPLKbiKKZbkr">
            Barns och ungas engagemang och känsloyttringar hörs, och måste
            få höras på idrottsanläggningar. Men på flera håll i landet pågår
            rättsliga processer mot höga bullernivåer från närboende. Detta
            måste få en tillfredsställande lösning för samtliga inblandade
            parter. Det behövs riktlinjer för dessa ljudnivåer som är rimliga
            och tydliga så att idrott och närboende kan fungera i varandras
            närhet. Riktlinjer behövs även för bilsporten. Moderaterna anser
            därför att regeringen bör ge Naturvårdsverket i uppdrag att ta
            fram riktlinjer för ljud för idrott, lek och fritid.
          </p>
          <head xml:id="i-63rHw4EEQUA1Q1hg3GTkqV" type="h2">
            Friluftsliv
          </head>
          <p xml:id="i-F6wUzVMfYwjduxZp1CTLTT">
            Friluftslivet är en kulturyttring som har långa anor i Sverige
            och Norden. I Sverige ägnar sig 9 av 10 åt friluftsliv minst någon
            gång per år, och i en undersökning från Mittuniversitetet anger
            hälften av svenskarna att friluftsliv har påverkat deras val av
            bostadsort. Friluftsliv utövas på många olika platser – i fjällen,
            skogen, skärgården och det öppna kulturlandskapet. De skyddade
            områdena (naturreservat och nationalparker) är också viktiga för
            friluftslivet. Målet med Moderaternas friluftspolitik är att stödja
            människors möjlighet att vistas i naturen och utöva friluftsliv.
          </p>
          <p xml:id="i-NHYnmr3qpbp5TKM7Jr4Ueo">
            Friluftslivets organisationer är en viktig del av den svenska
            demokratin och civilsamhället, med cirka 1,6 miljoner medlemskap
            fördelade på drygt 7 000 ideella styrelser runt hela Sverige.
            Paraplyorganisationen Svenskt Friluftsliv organiserar 26 friluftsorganisationer
            och fördelar idag regeringens stöd till friluftslivets organisationer.
            Det vore en bättre lösning att Svenskt Friluftsliv erhöll medel
            från Kammarkollegiet på samma sätt som Riksidrottsförbundet. Idag
            fördelas medel till Svenskt Friluftsliv från Naturvårdsverket.
            Det vore en tydlig signal att idrott och friluftsliv har en stor
            betydelse för folkhälsan, varje organisation för sig men också
            tillsammans.
          </p>
          <p xml:id="i-4RJATsQFvbLL8UwtCq74yY">
            Friluftslivet skapar också många tiotusentals arbetstillfällen
            i Sverige varje år, ofta i glesbygd. Det handlar om såväl försäljning
            och produktion av friluftsutrustning som resor och uppehälle samt
            naturturism, och denna näring förväntas öka. Tack vare allemansrätten
            har envar möjlighet att besöka naturen som är en förutsättning
            för den ökande naturturismen. Samtidigt menar vi moderater att
            äganderätten är grundläggande och vi ser här en risk för konflikter,
            varför en ökande turism bör ske varligt.
          </p>
          <p xml:id="i-XUHpK1jTuvsZTqPjXGvvm8">
            Sveriges första friluftspolitik togs fram av alliansregeringen
            år 2010 (prop. 2009/10:238) som följdes upp av regeringens skrivelse
            2012 (skr. 2012/13:51). I dessa dokument fastslås tio mål för
            friluftspolitiken. Naturvårdsverket är ansvarig myndighet, dock
            har andra myndigheter ansvar för enskilda mål. De tio friluftspolitiska
            målen behandlar följande områden: tillgänglig natur för alla,
            starkt engagemang och sam­verkan, allemansrätten, tillgång till
            natur för friluftsliv, attraktiv tätortsnära natur, hållbar regional
            tillväxt och landsbygdsutveckling, skyddade områden som resurs
            för friluftslivet, ett rikt friluftsliv för skolan, friluftsliv
            för god folkhälsa, och god kunskap om friluftsliv.
          </p>
          <p xml:id="i-Mdb5JokDb4Zycximxe4Rch">
            Vi moderater kan konstatera att de mål som vi var med och satte
            upp inte har uppnåtts under de tio år som målen har funnits. Vid
            senaste återrapporteringen från Naturvårdsverket, i december 2019,
            konstaterades att endast tre av tio mål hade positiv utveckling.
            Orsaken till att målen inte uppfylls är bl.a. att målen inte har
            följts upp med resurser och tydliga uppdrag till ansvariga myndigheter.
            Vi vill därför stärka friluftslivet så att målen nås.
          </p>
          <p xml:id="i-CjfQg58wim15aZrjPYQPWc">
            Det tionde målet, ”God kunskap om friluftsliv”, kräver forskning.
            Idag bedrivs viss forskning om friluftsliv vid några lärosäten,
            men denna forskning är splittrad och forskningen har ofta ett
            annat huvudfokus än friluftsliv. Moderaterna anser att det är
            mycket angeläget att en riktad forskningssatsning kommer till
            stånd så att en eller flera starka forskargrupper kan byggas upp,
            samt att forskningsbaserade kunskaper och statistik om friluftslivet
            tas fram och sprids till berörda grupper i samhället. Denna forskning
            måste vara tvärvetenskaplig och ha nära kontakter med forskare
            i Norden och i övriga världen. Detta ligger i linje med den av
            Nordiska rådet (oktober 2019) antagna strategin för friluftsliv
            i Norden.
          </p>
          <head xml:id="i-XVS8FuBcNLV3ZZhVXGBKV4" type="h3">
            Beredskap och resiliens – friluftsorganisationerna som resurs
          </head>
          <p xml:id="i-2od1MxB4pi5wbab5jLRRkt">
            För att kunna hantera olika slags kriser behöver hela samhällets
            motståndskraft vara stark. Vi anser därför att det är viktigt
            att friluftslivets organisationer får en aktiv roll i kunskapsbyggandet
            avseende frågor om att klara olika krissituationer. Bland frilufts­livets
            organisationer finns en grundläggande självtillit, de har kunskap
            om att vara ute i naturen, hur man klär sig för att hålla sig
            varm, hur man hittar vatten och lagar mat med enkla medel, samt
            hur man orienterar och navigerar på land och på vatten.
          </p>
          <p xml:id="i-7mqMFmCReEbZUPN1qTQRiM">
            Ett samhälle där medborgarna har denna slags kunskap och utrustning
            blir ett mer robust och säkert samhälle. Kunskapen och kompetensen
            som finns bland friluftslivets organisationer är därmed viktig
            för att Sverige ska ha en god beredskap.
          </p>
          <p xml:id="i-7AiGAZZWTnzYnUxQwe49iv">
            Ett stort antal frivilliga har gjort, och fortsätter göra, enorma
            insatser för svensk beredskap och för att stärka samhällets resiliens
            vid olika former av kriser. Vi menar att kraften hos civilsamhället
            kan nyttjas mycket bättre än idag och att Svenskt Friluftsliv
            kan spela en växande roll i detta. Detta eftersom Svenskt Friluftslivs
            medlemsorganisa­tioner utgör en betydande kunskapsbärare som behöver
            uppmuntras och utvidgas för att i högre grad vara en tillgång
            för svensk beredskap.
          </p>
          <p xml:id="i-CxQ4qxhgNQBJCs2Yy8oGcz">
            Vi vet sedan tidigare att en stor del av medborgarna idag inte
            klarar av sin egna försörjning av mat, värme och vatten under
            de minst tre dygn, som Myndigheten för samhällsskydd och beredskap
            (MSB) rekommenderar. Med den kunskap som friluftsorganisationerna
            har skulle detta kunna uppnås.
          </p>
          <head xml:id="i-JbeLnVEjsuHiNaJ3Spv7V3" type="h3">
            Nordiskt samarbete
          </head>
          <p xml:id="i-KKRVYJTfbez3ZiXFEP4WcQ">
            Under hösten 2019 fattade Nordiska rådet beslut om gemensam handlingsplan
            för friluftsliv. Handlingsplanen innebär samarbete mellan de nordiska
            länderna med fokus på bland annat gemensamma insatser inom friluftslivsforskning,
            hur vi kan öka undervisningen ute i naturen, samt hur tätortsnära
            natur kan säkerställas. Allemans­rättens roll i Norden får också
            i och med denna handlingsplan högre prioritet. Nordiska Rådet
            kommer också att arbeta för ett Friluftslivets år i hela Norden.
            Det kommer att än mer sätta friluftslivet på den politiska dagordningen.
            Vi moderater vill fortsätta stärka och utveckla det nordiska samarbetet
            inom en gemensam nordisk handlingsplan för friluftslivet.
          </p>
          <head xml:id="i-RL1M9SSjiXS8wL9avqUE4b" type="h3">
            Grundskolan och utomhuspedagogik
          </head>
          <p xml:id="i-XdFLkASXggacA8q3GMj4Zx">
            Utomhuspedagogiken är ett viktigt komplement till lärandet som
            sker i klassrummet för att kunna tillgodose kroppens behov av
            rörelse och att kunna stimulera det intellektuella tänkandet.
            Med utomhuspedagogiken som redskap kan man därför levandegöra
            läro­planernas intentioner. Genom att se uterummet och den övriga
            utemiljöns möjligheter som lärandemiljö kan man förutom kunskapsinhämtning
            även lägga grunden till ett friluftsliv för eleverna.
          </p>
          <p xml:id="i-AqUMCH7EHs48giK1xxMQUk">
            Tidigare var det obligatoriskt med ett antal friluftsdagar varje
            termin, men detta togs bort ur läroplanen under 1990-talet, vilket
            fått till följd att det är upp till skolans huvud­man att bestämma
            om och hur många friluftsdagar eleverna skall ha. Detta har i
            sin tur lett till att antalet friluftsdagar minskat i den svenska
            skolan. Vi moderater anser att friluftsdagarna i grundskolan är
            viktiga och vill se ett återinförande av friluftsdagar i den svenska
            grundskolan. Vidare innebär Skolverkets förslag till ändrade kurs-
            och ämnesplaner under 2019 att allemansrätt, orientering och kartkunskap
            tas bort som kunskapskrav i åk 6 och 9 i ämnet Idrott och hälsa.
            Detta anser vi moderater är direkt kontraproduktivt och dessa
            delar bör därför återinföras.
          </p>
          <head xml:id="i-TVmWY5PD9Pkhovkii6Pv8k" type="h3">
            Stadsplanering
          </head>
          <p xml:id="i-U3dszXaT13wvL7pL3apq89">
            Den snabba urbaniseringen gör att många människor inte längre
            får samma naturliga kontakt med natur och landskap som tidigare
            generationer och därmed inte heller får uppleva naturens värden.
            Många människor i tätort och tätortsnära miljöer samt människor
            som är nya i Sverige upplever hinder till vistelse i naturen.
            Detta innebär att stora grupper har svårt att få tillgång till
            friluftslivet och de värden som det innebär i form av t.ex. rekreation,
            återhämtning och social gemenskap.
          </p>
          <p xml:id="i-8MsTkVhSKNbvoxLCt9SLE1">
            Närheten till gröna miljöer är viktig, då antalet besök minskar
            drastiskt redan om avståndet är längre än 300 meter. Detta gäller
            speciellt barn, äldre och personer med funktionsnedsättningar.
            Det är därför viktigt att i stadsplaneringen ta hänsyn till parker
            och grönstrukturer. Den fysiska hälsan gynnas av friluftsliv där
            var och en tillsammans eller i grupp kan ta del av det utbud av
            friluftsaktiviteter som just han eller hon har intresse av eller
            som passar ens fysiska förmåga.
          </p>
        </div>
        <div xml:id="i-6ybLAXThbF5SFMbh2zpHF2" type="signatureBlock">
          <list xml:id="i-PdoyNMbGvBzkwGVWmQXELr">
            <item xml:id="i-Y4G1TxexJue4utW8L9M8zv" type="signature">
              Lotta Finstorp (M)
            </item>
            <item xml:id="i-NGJzH2oXWp88989xK8K5sx" type="signature">
              Annicka Engblom (M)
            </item>
            <item xml:id="i-Y3Jh2tFgbKSr5ySh1LzExS" type="signature">
              Ann-Britt Åsebol (M)
            </item>
            <item xml:id="i-AASPvQ9m7NdwSChmz8e76R" type="signature">
              Viktor Wärnick (M)
            </item>
            <item xml:id="i-5sRJukbJetU4PH7RZmf4uu" type="signature">
              John Weinerhall (M)
            </item>
            <item xml:id="i-7D6MEKwXFWHi299qGD9QPY" type="signature">
              Ulrika Jörgensen (M)
            </item>
          </list>
        </div>
      </div>
    </body>
  </text>
</TEI>
