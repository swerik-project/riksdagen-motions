<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1935--fk--00329">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__fk__329/mot_1935__fk__329-001.pdf"/>
      <fw xml:id="i-UxzxBXhLQg56WpZuHCDZJt">
        Motioner i Första kammaren, Nr 329. 7
      </fw>
      <div xml:id="i-3pLojeCewNYL7kDZZ4wZTy" type="motHeader">
        <div xml:id="i-6WyVMtqh93JXY26oiw6JWf" type="motTitle"/>
        <div xml:id="i-PLDax4J1ASEuYG8HbLyNR4" type="motSubmissionInfo"/>
      </div>
      <div xml:id="i-85WSc6RMyURiBmp5pBR1bq" type="motBody">
        <div xml:id="i-TJ2CnaYoC46y65BKyVN4zB">
          <p xml:id="i-AN1Xcu5FR739ZA1QD2YhEH">
            Nr 329.
          </p>
          <p xml:id="i-2rk6ppePb4s2DDcYxbueSA">
            Av friherre Lagerfelt m. fl, i anledning av Kungl. Maj:ts proposition
            med förslag till lag om folk- pensionering m. m.
          </p>
          <p xml:id="i-EYNrToiuPHqgoZC28o3YTq">
            Det förslag till reformering av den allmänna pensionsförsäkringen
            i vårt land, som genom Kungl. Maj:ts proposition, nr 217, med
            förslag till lag om folkpensionering m. m. förelagts riksdagen,
            ställer synnerligen stora krav på det allmänna i ekonomiskt avseende.
            På grund av verksamhetens stora om- fattning — antalet personer
            med pensionstillägg eller understöd torde för närvarande uppgå
            till inemot 400,000 — måste en mera väsentlig förbättring av pensionsförmånerna
            under alla omständigheter taga mycket stora utgifter i anspråk.
            Härtill kommer att kostnaderna bliva starkt växande huvudsak-
            ligen av den anledningen, att antalet åldringar i vårt land på
            grund av me- dellivslängdens ökning kommer att ökas synnerligen
            kraftigt under en lång följd av år framåt. Innan definitiv ståndpunkt
            tages till frågan om pen- sionsförsäkringens framtida gestaltning,
            är det därför enligt vår mening nöd- vändigt att uppgöra en verklig
            och hållbar finansplan för försäkringskostna- dernas täckande.
            I Kungl. Maj:ts proposition i ämnet saknas emellertid en dylik
            plan helt och hållet och det torde ej vara möjligt för särskilda
            ut- skottet att på den korta tid, som står till buds för frågans
            behandling, åstad- komma en tillräckligt noggrann och omfattande
            ekonomisk utredning angå- ende de olika möjligheter för anskaffande
            av de för förslagets genomförande erforderliga medlen, som kunna
            ifrågasättas. Före frågans avgörande är det dessutom nödvändigt
            att äga åtminstone ungefärlig kännedom om vilka krav på det allmänna,
            som kunna komma att ställas i fråga om andra grenar av den sociala
            hjälpverksamheten, exempelvis understödsverksamhet för obe- medlade
            eller mindre bemedlade personer, som hava minderåriga barn att
            försörja, vilken fråga för närvarande är föremål för utredning
            genom sär- skilda sakkunniga, de s. k. barnpensioneringssakkunniga.
            I det läge vari propositionens brist på ekonomisk utredning försatt
            riks- dagen är man därför, då det icke är önskligt och ej heller
            nödvändigt att undanskjuta varje reformering av pensionsförsäkringen,
            tills de ekonomiska spörsmålen blivit tillfredsställande klarlagda,
            hänvisad till att begränsa sig till sådana reformförslag, som
            äro särskilt trängande och ekonomiskt icke så starkt verkande
            för framtiden. För en sådan inställning till den före- liggande
            frågan talar också den omständigheten, att det slutliga valet
            mellan det av majoriteten inom 1928 års pensionsförsäkringskommitté
            framlagda för- slaget att överflytta invaliditetsförsäkringen
            från den allmänna pensionsförsäk- ringen till de erkända sjukkassorna
            och kommittéminoritetens förslag att bibehålla nuvarande anordning
            med invaliditetsförsäkringen samordnad med
          </p>
          <pb facs="riksdagen-motions-pdf/data/1935/mot_1935__fk__329/mot_1935__fk__329-002.pdf"/>
          <fw xml:id="i-BZoq7LmoffDAtsVH7yr9re">
            8 Motioner i Första kammaren, Nr 329.
          </fw>
          <p xml:id="i-6rZ5G3Vxbt67LDH1ECqU77">
            ålderdomspensioneringen icke lämpligen torde kunna träffas nu.
            Det star- kaste skälet — bortsett från att sjukkasseverksamheten
            efter den år 1931 beslutade reformen ännu befinner sig i ett övergångsläge
            — mot att i enlig- het med majoritetens förslag förlägga invaliditetsförsäkringen
            till sjukkas- sorna synes nämligen vara de farhågor, som från
            åskilliga håll framkommit för att kommunernas ekonomi skulle bli
            alltför hårt belastad därigenom att förtidsinvaliderna skulle
            komma att i mycket stor utsträckning falla fattig- vården till
            last. Denna fråga sammanhänger emellertid intimt med frågan om
            en effektiv skatteutjämning mellan kommunerna, varför spörsmålet
            om ett överförande av invaliditetsförsäkringen till sjukförsäkringen
            bör tagas upp på nytt i samband med att skatteutjämningsfrågan
            löses, vilket icke torde kunna länge uppskjutas. Vi anse alltså,
            att riksdagen — även om den ej nu bör taga ställning till de delar
            av Kungl. Maj:ts föreliggande förslag som äro mest kostnadskrä-
            vande — dock kan i åtskilliga viktiga avseenden för sin del besluta
            en för- bättrad pensionsförsäkringslagstiftning. Bland de reformer
            som redan nu böra särskilt övervägas vilja vi framhålla följande.
            1. Till och med år 1921 utgick pensionstillägg och understöd med
            högst för man 150 och för kvinna 140 kronor om året. Genom beslut
            av 1921 års riksdag höjdes dessa belopp för personer, som blivit
            invalider efter 1922 års ingång, till respektive 225 och 210 kronor.
            Fortfarande finnes emellertid ett icke obetydligt antal personer,
            som åtnjuta pension enligt de äldre och väsentligt ogynnsammare
            reglerna. Vid 1933 års slut uppburo således cirka 31,400 män och
            cirka 69,200 kvinnor pensionstillägg eller understöd enligt dessa
            regler med högst 150 respektive 140 kronor. För dessa gamla fram-
            står det såsom en oförklarlig orättvisa att de, oaktat de utgöra
            de äldre och således i regel de skröpligaste pensionärerna, få
            uppbära lägre pension än andra. Denna olikhet mellan olika grupper
            pensionstagare har sedan länge givit upphov till mycken motvilja
            mot pensionsförsäkringen och vållat den- samma betydande svårigheter.
            Kostnaderna för ett likställande av dessa äldre pensionärer med
            dem som åtnjuta pensionstillägg eller understöd med högst 225
            respektive 210 kronor ställa sig icke så höga, att ett undanröjande
            av den orättvisa som föreligger i här berörda avseende längre
            bör undan- skjutas. Enligt av pensionsförsäkringskommittén verkställda
            beräkningar skulle ifrågavarande kostnader för år 1940 belöpa
            sig till 6 miljoner kronor och för år 1950 till 3 miljoner kronor,
            allt under förutsättning att förbätt- ringen kommer både förtidsinvalider
            och åldringar till godo. 2. Av det nyss anförda framgår, att pensionstillägg
            och understöd utgå med något lägre belopp till kvinnor än till
            män, en omständighet som allt- sedan pensionsförsäkringens tillkomst
            i olika sammanhang gjorts till föremål för anmärkningar särskilt
            från representanter för kvinnorna. Pensionsför- säkringskommittén
            har också för sin del funnit sig böra föreslå ett likstäl- lande
            av män och kvinnor i fråga om pensionstilläggens storlek och till
            stöd för detta förslag anfört enligt vår mening starka skäl. Även
            Kungl. Maj:ts förslag står i detta avseende på samma ståndpunkt.
            Det torde knappast
          </p>
          <pb facs="riksdagen-motions-pdf/data/1935/mot_1935__fk__329/mot_1935__fk__329-003.pdf"/>
          <fw xml:id="i-7CTasvB3jV5Fkygh35BAAM">
            Motioner i Första kammaren, Nr 329. 9
          </fw>
          <p xml:id="i-9twp65ThFPg9NeMjHWHFQ3">
            längre vara riktigt att, såsom ålderdomsförsäkringskommittén
            på sin tid antog, kvinnorna för sin nödtorftiga försörjning äro
            i behov av mindre medel än männen. Åtminstone i fråga om städer
            och liknande samhällen torde man kunna utgå ifrån, att den skillnad
            som tidigare kan hava före- legat med avseende å levnadskostnaderna
            för män och för kvinnor, då det allenast gäller livets mest nödtorftiga
            behov, praktiskt taget försvunnit. I detta sammanhang förtjänar
            framhållas, att en väsentlig försämring i fråga om ensamstående
            äldre eller eljest arbetsoförmögna kvinnors möjligheter att draga
            sig fram utan anlitande av det allmännas bistånd kunnat konstateras
            på senare tider. En växande obenägenhet har sålunda framträtt
            hos barn och andra anhöriga att i sina hem lämna dem en fristad
            och på så sätt befria dem från bekymmer i bostadsfrågan, vars
            lösning ju eljest kräver dryga kostnader som icke ställa sig lägre
            för kvinnorna än för männen. Även den omständigheten att pensionsförmånerna
            över huvud taget måste vara knappt tillmätta talar för att det
            icke längre kan vara rimligt att bibe- hålla lägre pensionstillägg
            för kvinnor än för män. I fråga om kostnaden för en sådan utjämning
            av pensionstilläggen må nämnas, att den enligt av kommittén verkställda
            beräkningar skulle i fråga om redan beviljade dylika tillägg draga
            en kostnad år 1940 uppgående till 2 miljoner kronor och år 1950
            till 1 miljon. Därtill kommer sedan för varje nytillträdande kvinnlig
            pensionär ett belopp, svarande mot skillnaden mellan nuvarande
            högsta pensionstillägg om 225 och 210 kronor. Det synes oss riktigt,
            att den här angivna ändringen genomföres utan dröjsmål. 3. Jämväl
            i ett annat avseende synes en ändring av gällande bestämmel- ser
            rörande pensionstillägg och understöd vara att förorda. Sedan
            länge ha vid olika tillfällen starka krav framkommit på sådan
            ändring, att pension eller understöd som av arbetsgivare lämnas
            till sina uttjänta arbetare icke skulle, åtminstone då fråga gäller
            dylika understöd av mindre storlek, såsom nu giva anledning till
            att pensionstillägget utgår med reducerat belopp. Pensionsförsäkringskommittén
            har beaktat dessa önskemål och föreslagit in- förandet av vissa
            regler rörande privilegierade inkomstarter, vilka intill visst
            belopp icke skulle föranleda minskning av pensionstillägget. Detta
            förslag, som i de avgivna yttrandena i allmänhet mötts med tillfredsstäl-
            lelse, har också upptagits i Kungl. Maj:ts förslag. Även härutinnan
            anse vi, att frågan om ändring av nu gällande regler i föreslagen
            riktning bör upp- tagas till övervägande och omedelbart avgörande.
            Material för bedömandet av den kostnadsökning en sådan ändring
            skulle medföra saknas tyvärr. Emellertid torde det förhålla sig
            så som föredra- gande departementschefen anför å sid. 136 i propositionen,
            nämligen att pensionering av arbetare — vilka det ju här huvudsakligen
            gäller, emedan pensioner till tjänstemän och likställda i förekommande
            fall äro av sådan storlek att rätt till pensionstillägg ej skulle
            föreligga även om det föreslagna privilegiet infördes — ej förekommer
            i så stor omfattning att någon mera betydande besparing skulle
            vinnas genom att avvisa kommitténs förslag i detta avseende.
          </p>
          <pb facs="riksdagen-motions-pdf/data/1935/mot_1935__fk__329/mot_1935__fk__329-004.pdf"/>
          <fw xml:id="i-QtySQANic3QBUy6r1Xay6X">
            10 Motioner i Första kammaren, Nr 329.
          </fw>
          <p xml:id="i-MbXx7QimPDoKc3E43pSE4X">
            4. Även i fråga om den på avgifter grundade pensioneringen torde
            i vissa avseenden förbättringar utan olägenhet omedelbart kunna
            genomföras. I främsta rummet kommer därvid angelägenheten av att
            bättre än nu tillgodose de gifta kvinnorna. Såväl kommitténs som
            Kungl. Maj:ts förslag innebär i fråga om gifta kvinnors avgiftspensionering
            att de för bestämmande av av- giftspensionens belopp skola få
            tillgodoräkna sig hälften av de av makarna sammanlagt erlagda
            pensionsavgifterna. Mot ett vidtagande utan dröjsmål av denna
            ändring torde några befogade invändningar icke kunna resas. 5.
            Vad i övrigt angår avgiftspensioneringen synes oss kommitténs
            utred- ning och de däröver avgivna yttrandena, framför allt försäkringsinspektionens
            klarläggande utlåtande, hava givit vid handen, att med det osäkra
            penning- värde och de starka svängningar i fråga om räntefoten
            som man måste räkna med premiereservsystemet icke längre bör bibehållas.
            Intager man denna ståndpunkt, öppnar sig möjlighet att omedelbart
            åstadkomma en avsevärd förbättring av de för närvarande så gott
            som betydelselösa avgiftspensio- nerna. Vi föreställa oss att
            avgörande betänkligheter icke skola möta mot att nu införa bestämmelser
            om grundpension i huvudsaklig överensstämmelse med propositionens
            förslag med ett fast belopp å 70 kronor, ökat med 10 4 av de erlagda
            avgifterna, vilken regel skulle komma att tillämpas för alla dem
            som varit avgiftspliktiga något år efter ändringens genomförande
            och därefter erhålla pension. För de nytillträdande pensionärerna
            skulle en sådan ändring medföra en avsevärd förbättring. 6. I
            samband med en sådan omläggning av det tekniska systemet för den
            på avgifter grundade delen av pensioneringen bör man redan nu
            taga stånd- punkt till den fondbildning, som för framtiden skall
            äga rum i samband med densamma. Kungl. Maj:ts förslag innebär
            härutinnan, att fonden till en början skulle komma att ökas med
            20 miljoner kronor om året och där- efter med lägre belopp intill
            dess den år 1953 uppgår till 1 miljard kronor, varefter ingen
            vidare fondökning skulle äga rum. I dessa avseenden hava vi icke
            något att erinra mot vad i propositionen anförts. 7. Vad härefter
            beträffar storleken av de pensionsavgifter, som skola er- läggas,
            torde numera knappast kunna bestridas att den nuvarande lägsta
            avgiften 3 kronor är för låg. I enlighet med vad såväl kommittén
            som Kungl. Maj:t föreslagit bör en lägsta avgift av 6 kronor kunna
            införas omedel- bart och likaså regeln att pensionsavgiften för
            den som enligt förordningen om statlig inkomst- och förmögenhetsskatt
            taxerats till belopp överstigande 600 kronor skall utgöra 14 av
            det taxerade beloppet. Till vilket belopp avgiftsmaximum skall
            sättas är däremot en fråga, som synes kräva ytterligare övervägande,
            varför vi icke för närvarande anse oss böra yrka på högre be-
            lopp än det i Kungl. Maj:ts proposition föreslagna eller 20 kronor
            samt i fråga om äkta makar sammanlagt 40 kronor. 3. En annan fråga
            beträffande avgifterna, i vilken det bör närmare över- vägas,
            huruvida ändring nu bör vidtagas, är frågan om tidpunkten för
            av- giftspliktens inträdande. För närvarande börjar den avgiftspliktiga
            åldern med det år, under vilket man fyller 16 år. Kommittémajoriteten,
            vars för-
          </p>
          <pb facs="riksdagen-motions-pdf/data/1935/mot_1935__fk__329/mot_1935__fk__329-005.pdf"/>
          <fw xml:id="i-K3WgRVpH9BaZ2aR1A8rF53">
            Motioner i Första kammaren, Nr 329. 11
          </fw>
          <p xml:id="i-5DApKqRcJ9YSPDF7aCga38">
            slag innebar en inskränkning av pensionsförsäkringen till en
            ren ålderdoms- pensionering, föreslog för sin del att ifrågavarande
            åldersgräns skulle sättas vid 18 år, under det att minoriteten,
            som i sitt förslag bibehöll en allmän och obligatorisk invaliditetsförsäkring,
            ansåg att åldern borde bibehållas vid 16 år för att även personer
            i 16- och 17-årsåldrarna skulle vara invaliditets- försäkrade.
            För att ej avgiftsplikten för dessa åldrar skulle komma att allt-
            för hårt tynga vederbörandes föräldrar, på vilka det ofta skulle
            komma att vila att betala avgiften, föreslog minoriteten samtidigt
            att lägsta avgift i dessa åldrar skulle vara endast 3 kronor.
            Pensionsstyrelsen har sedermera i sitt yttrande över kommittébetänkandet
            förordat den högre åldersgränsen även för det fall, att minoritetslinjen
            skulle komma att följas, och detta för- slag har sedan av Kungl.
            Maj:t upptagits i det för riksdagen framlagda för- slaget. En
            ändring nu av gällande bestämmelser på denna punkt synes icke
            vara förenad med några olägenheter. Vi vilja dock icke framställa
            något direkt yrkande härutinnan utan hava endast velat framföra
            saken till övervägande vid utskottets behandling av den föreliggande
            propositionen. 9. De ändringsförslag som finnas innefattade i
            propositionen i fråga om pensionsavgifternas uppbörd och redovisning
            synas vidare vara av den art, att de förtjäna bringas till genomförande
            utan dröjsmål. För närvarande uppbäras grundavgifterna av de kommunala
            uppbördsmyndigheterna, varjämte kommunerna äro skyldiga att till
            pensionsförsäkringsfonden inbetala ett be- lopp motsvarande grundavgifter,
            som icke blivit av de avgiftspliktiga själva erlagda före utgången
            av juni månad året näst efter det under vilket de på- förts. Tilläggsavgifterna
            uppbäras och redovisas i samband med kronoupp- börden. Enligt
            Kungl. Maj:ts förslag, vilket i denna del helt överensstämmer
            med kommittéförslaget, skall någon uppdelning av avgiften i grund-
            och tilläggsavgift icke längre förekomma Avgiften skall i sin
            helhet uppbäras i samband med kronouppbörden och i samband med
            denna omläggning skall kommunernas skyldighet att till fonden
            inbetala vissa grundavgiftsbelopp bortfalla. Säkerligen skulle
            det för alla vidkommande parter vara till fördel, om dessa ändringsförslag
            kunde realiseras utan dröjsmål. 10. Slutligen torde böra beröras
            frågan om fördelningen mellan staten och kommunerna av kostnaderna
            för pensionstillägg och understöd, vilken fråga sammanhänger med
            spörsmålet om åstadkommande av en förbättrad inva- liditetsprövning
            inom pensionsförsäkringen. Enligt vår uppfattning är denna prövning
            en av de svagaste punkterna i den nuvarande pensionsförsäkrings-
            verksamheten. Kommitténs utredning härutinnan utvisar klart, att
            behov föreligger av en skärpt invaliditetsprövning och av ökad
            kontroll över pen- sionstagarna. Man torde knappast kunna räkna
            med att de anordningar som föreslagits eller antytts i propositionen
            skola visa sig vara tillräckliga för att åstadkomma tillfredsställande
            förhållanden på detta område. Såsom tillbakahållande moment vid
            beviljande av invaliditetspensioner har i pro- positionen efter
            kommittéförslaget upptagits en ökning av primärkommu- nernas andel
            i kostnaden för pensionstillägg och understöd från nuvarande 1.
            till !/,, varvid den nuvarande landstingsandelen skulle bortfalla.
            Med
          </p>
          <pb facs="riksdagen-motions-pdf/data/1935/mot_1935__fk__329/mot_1935__fk__329-006.pdf"/>
          <fw xml:id="i-SmaLXLH7YQmpm5YzkL8Jn6">
            12 Motioner i Första kammaren, Nr 329.
          </fw>
          <p xml:id="i-F8AoBhexK87hFxSS83s4CF">
            hänsyn till den stora betydelsen i ekonomiskt avseende av att
            beviljandet av invaliditetspensioner i möjligaste mån hålles inom
            tillbörliga gränser och den sålunda föreslagna ändringen kan förväntas
            komma att i någon mån verka i sådan riktning samt då de förbättrade
            pensionsförmånerna böra med- föra lättnader i kommunernas fattigvårdsbörda,
            synes det enligt vår mening kunna förordas, att beslut i sådan
            riktning fattas redan innevarande år. Under åberopande av det
            anförda få vi hemställa,
          </p>
          <p xml:id="i-WAtd1v14vJQmqadfEGDSSw">
            att riksdagen ville taga under övervägande att besluta änd- ringar
            i nu gällande lagstiftning angående pensionsförsäkring av sådan
            innebörd, som angivits i motionen här ovan.
          </p>
          <p xml:id="i-8Lne6ToDXRMdoEXQb6vQPh" type="date">
            Stockholm den 12 april 1935.
          </p>
          <div xml:id="i-949UxjcgtLrK1bkd894qci" type="signatureBlock">
            <p xml:id="i-Po8uPH3P768abjGJCT8DNE" who="i-H3EkzheKk4Ux49TxBfg4hb" type="signature">
              Israel Lagerfelt
            </p>
            <p xml:id="i-K1oYNC7s5xa1Ego9w1GF8D" who="i-4yegXF8AnFFFKByvbQXUyd" type="signature">
              Th. Borell
            </p>
            <p xml:id="i-4XMy8rvWywVy3uuXtgUFn8" who="i-CU4eSFiFKKx8yk9jS92iFV" type="signature">
              Gösta Bagge
            </p>
            <p xml:id="i-W5cnsFTitE6buQo4cgnEn8" who="unknown" type="signature">
              Joh Nilsson
            </p>
          </div>
          <p xml:id="i-8uVJCiM946ajCBLdip4DAY">
            i Kristianstad.
          </p>
        </div>
      </div>
    </body>
  </text>
</TEI>
