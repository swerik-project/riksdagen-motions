<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-FiU-00221">
  <teiHeader>
    <fileDesc>
      <titleStmt>
        <title>De lokala sparbankerna</title>
        <author corresp="i-M5o8cYSRJsbmZdvevomfQX">av Ulla Andersson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>De lokala sparbankerna</title>
          <idno type="rdwebb">GX02Fi221</idno>
          <rs type="number">Fi221</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GX02Fi221/text</ref>
          <ref type="dokument_url_html">http://data.riksdagen.se/dokument/GX02Fi221</ref>
          <ref type="dokumentstatus_url_xml">http://data.riksdagen.se/dokumentstatus/GX02Fi221</ref>
          <ref type="doc">http://data.riksdagen.se/fil/655E52D5-A49A-46BE-8E48-310CAA5558C8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BU8Zp2nvh4jbvRzUGbnn6g" type="signed"/>
        <correspContext corresp="i-BU8Zp2nvh4jbvRzUGbnn6g">
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-6MWLY5JdykMGLLUo96skfp"/>
        </correspContext>
        <correspAction type="numbering" xml:id="i-3QWASUXqzCJGUZuVoTeFBF">
          <date when="2009-10-06"/>
        </correspAction>
        <correspAction type="submission" xml:id="i-DB9z9Qi64DccHatorSVSYe">
          <date when="2009-10-02"/>
        </correspAction>
        <correspAction type="transfer" xml:id="i-7DugQxAjJ5p1xX9aSmtrVj">
          <date when="2009-10-01"/>
        </correspAction>
        <correspAction type="assigned" xml:id="i-SJcy35bQx86YyeUfCczjju"/>
        <correspContext corresp="i-SJcy35bQx86YyeUfCczjju">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-T5XXozrGGuZjPmyavLbZFz">
            Förslag till riksdagsbeslut
          </head>
          <list style="ol">
            <item xml:id="i-BEvt9QUhn3CuR8rQSDdSQr">
              Riksdagen tillkännager för regeringen som sin mening vad som
              anförs i motionen om att införa egenkapitalbevis i den svenska
              sparbankslagen.
            </item>
            <item xml:id="i-S3StsV9XgLz2dhPDkekxnm">
              Riksdagen tillkännager för regeringen som sin mening vad som
              anförs i motionen om att regeringen ska återkomma med förslag
              till finansiering av startkapital för bildande av nya sparbanker.
            </item>
            <item xml:id="i-TAvgSj3bJT2WTfYrpntMZY">
              Riksdagen tillkännager för regeringen som sin mening vad som
              anförs i motionen om att regeringen snarast ska göra en översyn
              av banklagstiftningen.
            </item>
          </list>
        </div>
        <div type="motContent">
          <head type="h1" xml:id="i-YQAjEzEJChL2vQ94V1gok2">
            Motivering
          </head>
          <p xml:id="i-ACMEwFdXHjeJthxWocbLHM">
            Vänsterpartiet anser att det är viktigt att öka bankkonkurrensen
            på bankmarknaden så att vi får till stånd en fungerande kreditgivning
            för den regionala utvecklingen och breddar valmöjligheterna. Den
            globala finansiella krisen innebär, såväl nationellt som internationellt,
            att det behövs åtgärder som skärpt reglering, tillsyn, minskad
            spekulation och begränsning av hur stora banker tillåts bli. Utöver
            det behövs dock också en skarpare konkurrens mellan bankerna,
            med fler alternativ till de stora affärsbankerna.
          </p>
          <p xml:id="i-DL2en1Vq8S8Kck2G3JRuTk">
            De lokala sparbankerna utgör en viktig resurs för den regionala
            utvecklingen. Deras förankring i lokalsamhället gör att sparbankerna
            har goda kunskaper om det samhälle, de företag och de människor
            som finns och verkar där. Flertalet banker är lokaliserade utanför
            de större tätorterna. Bland annat beviljas lån till små företag
            och privatpersoner som annars kanske inte skulle ha godkänts.
            Eftersom sparbankerna i grunden går ut på att verka lokalt har
            de en unik kundkännedom, genom en nära relation till de lokala
            företagarna. Det är en oerhört viktig och basal kunskap för en
            bank som arbetar utifrån lokalsamhällets bästa.
          </p>
          <p xml:id="i-2X5cWewYSqa2LS6YJaDnz4">
            Att de inte har möjlighet att dela ut vinster till aktieägare,
            utan i stället måste fondera vinsterna och avkastningen, ger bankkunderna
            en överlägsen trygghet. Delar av överskottet får sedan enbart
            användas till samhällsnyttiga ändamål som utvecklar regionen och
            lokalsamhället i långsiktigt hållbar riktning. Detta gör sparbankerna
            än mer intressanta. De lokala sparbankerna har en affärsomslutning
            på ca 500 miljarder kronor, ett samlat resultat på nästan 3 miljarder
            och soliditetstal på i snitt 20 procent. Det finns all anledning
            att tro att fler lokala sparbanker kommer att utveckla samhället,
            bl.a. genom en klok långivning till lokala och regionala företag
            som leder till arbetstillfällen och därmed framtidstro för orten
            och regionen. I dag finns sparbanker enbart i ca 140 kommuner,
            inklusive ett antal filialer. Vänsterpartiet vill att redan befintliga
            sparbanker ska kunna utvecklas men vi vill också verka för att
            nya sparbanker ska kunna etableras.
          </p>
          <p xml:id="i-Uq7cyDdqJc9xh8dpGbnxHq">
            Vänsterpartiet har tagit del av och följt utvecklingen av sparbanksrörelsen
            i Norge. Sparbankerna i Norge verkar som regionalt viktiga aktörer.
            Att de sparbankerna är slagkraftiga har att göra med att Norge,
            till skillnad mot Sverige, tillåter egenkapitalbevis (förr kallat
            grundfondsbevis). Egenkapital är ett instrument som har likhet
            med aktier. Huvudprincipen är att egenkapitalbevisens kapitalandel
            läggs under samma regelverk som institutionens övriga kapital
            så att utdelningar, gåvor till allmännyttiga ändamål samt avsättningar
            till sparbankens fond styrs av ett och samma regelverk. Skillnaden
            mot aktier ligger främst i äganderätten till bankens förmögenhet
            samt inflytande i bankens organ. Vänsterpartiet kan konstatera
            att detta leder till att s.k. aktieägare inte kan bli en majoritet
            i banken och att banken då inte heller kan säljas. Man kan också
            säga att det kan vara ett skydd mot aktiebolagslagens avigsidor.
            Vänsterpartiet anser att Sverige ska införa egenkapitalbevis på
            liknande sätt som i Norge i den svenska sparbankslagen. Detta
            bör riksdagen som sin mening ge regeringen till känna.
          </p>
          <p xml:id="i-Un84MZBUQyKbew2yN32p5M">
            Det tar lång tid att bygga en bank och att grunda det kapital
            en stabil bank behöver. Om det inte handlar om en vinstdrivande
            verksamhet torde det vara lättare, därför kan det behövas möjligheter
            till statliga kreditgarantier eller uppstartslån i syfte att öka
            nyetableringen av nya sparbanker. Då skulle samtidigt sparbankernas
            roll och filosofi behöva preciseras. I det läget förutsätts att
            de inte ger sig in i större och riskabla investeringar och att
            de inte ägnar sig åt aktieägande i vare sig banker eller andra
            riskbaserade kommersiella verksamheter. På så sätt skulle vi kunna
            bidra till att de nya sparbankerna ges goda förutsättningar att
            växa sig starka. I jämförelse med de krisinsatser de stora affärsbankerna
            tagit del av borde kreditgarantier eller uppstartslån både vara
            billigare och mer riskfria. Vänsterpartiet menar att regeringen
            bör återkomma med förslag till finansiering av startkapital för
            bildande av nya sparbanker. Detta bör riksdagen som sin mening
            ge regeringen till känna.
          </p>
          <p xml:id="i-M9JKjXCnRzCHXGtW3dRay4">
            Vänsterpartiet vill öka tryggheten, konkurrensneutraliteten och
            öka kunders valmöjlighet på bankmarknaden. De små sparbankerna
            lyder under samma lagstiftning som de stora affärsbankerna, därför
            bör banklagstiftning m.m. ses över. Den kan vara ett hinder för
            den utveckling av sparbanksrörelsen vi vill se. Lagstiftningen
            kan bland annat behöva modifieras för att undvika att konkurrensen
            snedvrids. Vi föreslår därför att regeringen snarast bör göra
            en översyn av banklagstiftningen. Detta bör riksdagen som sin
            mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-MunVnM2UntqfQAWi2wUCoi" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-Fw1PLKNGvaFbQAJGDinfNV" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-YNNKPogCc13rqXoUSUgBmV" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-FL97kmbNejhDKgzwteZd5A" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-7KL7vR7J4ZBzUXSokqU9km" who="i-6MWLY5JdykMGLLUo96skfp">
              Lena Olsson (v)
            </item>
          </list>
        </div>
      </div>
    </body>
  </text>
</TEI>
