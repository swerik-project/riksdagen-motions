<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-03320">
  <teiHeader>
    <fileDesc>
      <titleStmt>
        <title>Förskolan</title>
        <author corresp="i-ChDzdZDYwg4X9oGXyFy8Ta">av Kristina Axén Olin m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3320 av Kristina Axén Olin m.fl. (M)</title>
          <idno type="rdwebb">H8023320</idno>
          <rs type="number">3320</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H8023320/text</ref>
          <ref type="dokument_url_html">http://data.riksdagen.se/dokument/H8023320</ref>
          <ref type="dokumentstatus_url_xml">http://data.riksdagen.se/dokumentstatus/H8023320</ref>
          <ref type="docx">http://data.riksdagen.se/fil/04507E54-6E40-4627-8EA8-F36E1E529BEA</ref>
          <ref type="pdf">http://data.riksdagen.se/fil/7563B27E-F616-465A-B525-F4A482DB73BF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-ChDzdZDYwg4X9oGXyFy8Ta</idno>
            <name>Kristina Axén Olin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J7uJmvTQswBegURGxa5EHb</idno>
            <name>Lars Püss</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-P2LgVLZG2zYqViWBozK31w" type="signed"/>
        <correspContext corresp="i-P2LgVLZG2zYqViWBozK31w">
          <note type="signatory" corresp="i-ChDzdZDYwg4X9oGXyFy8Ta"/>
          <note type="signatory" corresp="i-J7uJmvTQswBegURGxa5EHb"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-J3vB7EYXWFGfYPGahysXrd"/>
        </correspContext>
        <correspAction xml:id="i-zM26h5k9TZ3N2pquUnH3t" type="submitted">
          <date when="2020-10-06"/>
          <time when="14:10:00"/>
        </correspAction>
        <correspAction xml:id="i-Y4YUc9fRPZKTWEYBuNUVnG" type="reviewed">
          <date when="2020-10-06"/>
          <time when="16:56:00"/>
        </correspAction>
        <correspAction xml:id="i-1X28oBN7Ypb5aQjqrdmqp" type="referred">
          <date when="2020-10-14"/>
        </correspAction>
        <correspAction xml:id="i-SGv6xpWGvPcDwNiJwRaCdH" type="assigned">
          <date when="2021-10-14"/>
          <time when="16:21:47"/>
        </correspAction>
        <correspContext corresp="i-SGv6xpWGvPcDwNiJwRaCdH">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-2eQJnSKWnv3s5UfmXjM5JE" type="behandlas_i"/>
        <correspContext corresp="i-2eQJnSKWnv3s5UfmXjM5JE">
          <ref type="uppgift">2020/21:UbU7</ref>
          <ref type="ref_dok_id">H801UbU7</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU7</ref>
          <ref type="ref_dok_titel">Förskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Cxt48ixn51LxUsyopEoWJ9" type="behandlas_i"/>
        <correspContext corresp="i-Cxt48ixn51LxUsyopEoWJ9">
          <ref type="uppgift">2020/21:UbU11</ref>
          <ref type="ref_dok_id">H801UbU11</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU11</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EpxpmMhepwAN4cKLtzpZQs" type="behandlas_i"/>
        <correspContext corresp="i-EpxpmMhepwAN4cKLtzpZQs">
          <ref type="uppgift">2020/21:UbU14</ref>
          <ref type="ref_dok_id">H801UbU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU14</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UGJNbWgoQAtWse7KbARv8y" type="motHeader">
        <div xml:id="i-PqmWeeMCpELkRWBB1g8KjH" type="motTitle">
          Motion till riksdagen 2020/21:3320 av Kristina Axén Olin m.fl.
          (M) Förskolan
        </div>
      </div>
      <div xml:id="i-RhMgVE5ngdqE42tQ3HMugP" type="motBody">
        <div xml:id="i-UWwAwPZP32GvQNdHTb1wgt" type="motProposal" subtype="förslag">
          <head xml:id="i-5usXjSM9dK9E9LVrh1bPCR">
            Förslag till riksdagsbeslut
          </head>
          <list xml:id="i-JyWs6fnD1oxmqhPeE4U16W" style="ol">
            <item xml:id="i-KJ2oCDGzAHiGqrTQ1UrL1g">
              Riksdagen ställer sig bakom det som anförs i motionen om en bättre
              implementering av förskolans läroplan genom stärkt kompetens hos
              förskollärarna och tillkännager detta för regeringen.
            </item>
            <item xml:id="i-E1hsAVTxM6U2r8pCi57LEZ">
              Riksdagen ställer sig bakom det som anförs i motionen om att
              Skolverket ska ges i uppdrag att konkretisera läroplanens delar
              om digitalisering och digitala verktyg och tillkännager detta
              för regeringen.
            </item>
            <item xml:id="i-8Lt5XfXrAzaWKhjq3Mmw43">
              Riksdagen ställer sig bakom det som anförs i motionen om en kompletterande
              pedagogisk utbildning för akademiker och yrkesverksamma som vill
              bli förskollärare, och detta tillkännager riksdagen för regeringen.
            </item>
            <item xml:id="i-6253mhDqJ5L2sKYgQoig1P">
              Riksdagen ställer sig bakom det som anförs i motionen om att
              överväga att ge barn till föräldrar som står utanför arbetsmarknaden
              mer tid i förskolan och tillkännager detta för regeringen.
            </item>
            <item xml:id="i-Uhdoh3zPFdSd66q97hFxRb">
              Riksdagen ställer sig bakom det som anförs i motionen om att
              regeringen ska återkomma med ett lagförslag som gör språkförskola
              obligatorisk för nyanlända barn från tre års ålder och tillkännager
              detta för regeringen.
            </item>
            <item xml:id="i-Hxuuw3sCg765X6fFAwgNM6">
              Riksdagen ställer sig bakom det som anförs i motionen om att
              se över hur specialpedagoger och speciallärare kan bli en del
              av förskolans arbetslag och tillkännager detta för regeringen.
            </item>
            <item xml:id="i-3D7f9uouW2bMNzJVmeE95Q">
              Riksdagen ställer sig bakom det som anförs i motionen om att
              regeringen bör återkomma med ett lagförslag som utifrån förskolans
              uppdrag inkluderar förskolan i läsa-skriva-räkna-garantin och
              tillkännager detta för regeringen.
            </item>
            <item xml:id="i-WDuYSe5xQa3pMid6oSkxW7">
              Riksdagen ställer sig bakom det som anförs i motionen om att
              förskolan ska omfattas av mätbara kunskapsmål och tillkännager
              detta för regeringen.
            </item>
            <item xml:id="i-UYeqSgzHmihvzdj57Lv38o">
              Riksdagen ställer sig bakom det som anförs i motionen om att
              en kartläggning av barns språkutveckling ska genomföras från det
              år då barnen fyller tre år och tillkännager detta för regeringen.
            </item>
            <item xml:id="i-PCPXxhTN6FRCinAYoaY5p3">
              Riksdagen ställer sig bakom det som anförs i motionen om att
              ge Skolverket i uppdrag att ta fram stöd för att kvalitetssäkra
              överlämningen mellan förskola och förskoleklass och tillkännager
              detta för regeringen.
            </item>
            <item xml:id="i-gHUBTHxniANxLMF5n7Pzd">
              Riksdagen ställer sig bakom det som anförs i motionen om att
              Skolinspektionen ska överta ansvaret för tillståndsgivning och
              tillsyn i fråga om samtliga förskolor och pedagogisk omsorg och
              tillkännager detta för regeringen.
            </item>
            <item xml:id="i-7yrAvRZX1oGXGCaXGZriQt">
              Riksdagen ställer sig bakom det som anförs i motionen om högre
              krav på större likvärdighet mellan förskolan och pedagogisk omsorg
              och tillkännager detta för regeringen.
            </item>
            <item xml:id="i-Ftt6mx2vpHeuhRXdtSjAg4">
              Riksdagen ställer sig bakom det som anförs i motionen om att
              inkludera förskolan i Karriärstegsreformen och tillkännager detta
              för regeringen.
            </item>
            <item xml:id="i-Vmfk6gn4YxPNtQzZ7UfJUF">
              Riksdagen ställer sig bakom det som anförs i motionen om en översyn
              av lagen om registerkontroll av personal inom förskoleverksamhet,
              skola och skolbarnsomsorg och tillkännager detta för regeringen.
            </item>
            <item xml:id="i-BGuKbjsjhwMwBeSaUCmQy2">
              Riksdagen ställer sig bakom det som anförs i motionen om att
              tillsätta en utredning om förskolan, med uppdrag att göra en grundläggande
              genomgång av förutsättningarna i förskolan för en likvärdig utbildning
              utifrån skollag och läroplan, och detta tillkännager riksdagen
              för regeringen.
            </item>
          </list>
        </div>
        <div xml:id="i-L383o28KXL9nghDLSK5st7" type="motContent">
          <head xml:id="i-BBMVLtSQ58Ygn134vXJV8v" type="h1">
            Motivering
          </head>
          <p xml:id="i-SNB6HUpcYKhxS3EmHMD1vY">
            Pisaundersökningen visar att elever som har gått i förskola presterar
            bättre under sin fortsatta skolgång, och föräldrar med barn i
            förskolan är mycket nöjda. Intresset för förskollärarutbildningen
            ökar stadigt. Vi har en förskola att vara stolta över, men det
            finns utmaningar som vi inte kan blunda för. För att ge våra barn
            bästa möjliga start i livet, förbättra kvaliteten och säkra behovet
            av lärare i förskolan föreslår vi en förstärk­ning av förskolan.
          </p>
          <p xml:id="i-JfLskhXU7iwA4A6RSZw6PV">
            Mellan 2006 och 2014 genomförde alliansregeringen ett stort antal
            reformer för att stärka förskolans roll i utbildningssystemet.
            Förskolan blev en egen skolform och fick en ny läroplan som bland
            annat innebär att barnen får bekanta sig med naturvetenskap och
            teknik. Alla barn från tre års ålder fick rätt till allmän avgiftsfri
            förskola 15 timmar i veckan. Lärandeuppdraget förtydligades och
            riktades tydligare mot legitimerade förskol­lärare.
          </p>
          <p xml:id="i-RDeM2KL1BMiB5CZmDU8fsS">
            Förskolan har stor betydelse för barns chanser att lyckas senare
            i livet. Dagens för­skola bör ha höga ambitioner för att ge barnen
            pedagogisk utveckling och en bra kun­skapsmässig grund att stå
            på inför skolstarten. Forskningsresultat visar exempelvis att
            barn som vistats på förskola har en bättre utveckling än barn
            som enbart får omsorg i hemmet. Det har även visats att tidig
            språk- och matematikinlärning är viktig för barnens senare skolgång.
            En tillgänglig förskola med god kvalitet och höga pedagogiska
            ambi­tioner är en mycket bra grund för fortsatt lärande. Under
            de senaste årtiondena har för­skolan prioriterats allt högre och
            detta har framförallt visats genom de utökade uppdrag­en och höjda
            kraven som lagts på verksamheten. Tyvärr har inte alltid satsningarna
            av­speglats i budgetförslag och förutsättningar som givits svensk
            förskola. Alla barn i Sverige ska ha tillgång till en bra förskola
            oavsett var i landet man bor och därför krävs en bred utredning
            om förskolans faktiska förutsättningar att erbjuda en likvärdig
            utbild­ning.
          </p>
          <head xml:id="i-NBF4UAq23xfiGUDGnVE86x" type="h2">
            Mindre barngrupper, fler förskollärare och förstelärare i förskolan
            samt stärkt kompetensutveckling
          </head>
          <p xml:id="i-E6ALGi921qBF3tTiwjCfsx">
            Under de senaste åren har flera viktiga satsningar gjorts för
            att stärka förskolans roll i utbildningskedjan. Detta är viktiga
            satsningar, men det krävs ytterligare förstärkningar för att säkra
            kvaliteten, likvärdigheten och tillgången till behöriga förskollärare.
          </p>
          <p xml:id="i-N1WeSSLNPRUDa2XRKy6nZF">
            Exempelvis har barngruppernas storlek stor betydelse för barns
            utveckling, trygghet och lärande. Det är nödvändigt att utvecklingen
            mot stora barngrupper bryts. Förskole­personalen ska kunna känna
            sig trygg med att de har goda förutsättningar för att utföra sitt
            arbete, och föräldrarna ska känna sig trygga med att kvaliteten
            hos förskolan är hög och att barnens bästa är i centrum.
          </p>
          <p xml:id="i-HHN1radjie3XtNi3dvPF1m">
            Därför utökade Moderaterna och Kristdemokraterna anslaget till
            minskade barn­grupper med 400 miljoner kronor årligen i 2019 års
            budget. Det innebär att det riktade statsbidraget till mindre
            barngrupper har utökats från cirka 800 miljoner kronor till cirka
            1,2 miljarder kronor, det vill säga en ökning med runt en tredjedel.
          </p>
          <p xml:id="i-Ao1kBPzCoR2KBUzTushqmS">
            Det bör utredas om även förskollärare borde ha möjligheten att
            bli förstelärare. Ett syfte skulle vara att höja statusen och
            locka fler till förskolläraryrket. När andelen personal med förskollärarexamen
            knappt uppnår 40 procent krävs krafttag för att öka attraktiviteten.
            Förstelärare i förskolan skulle också innebära fler och bättre
            karriär­utvecklingsmöjligheter.
          </p>
          <p xml:id="i-8U6cFgXrLUPmo2VbbdLikq">
            I Arbetsförmedlingens prognos Var finns jobben 2017? klassar
            myndigheten bristen på förskollärare som en knapp femma på en
            femgradig skala. Det är därför viktigt att fortsätta att bygga
            ut antalet platser på förskollärarutbildningen och att platserna
            fördelas mer utifrån hur bristsituationen ser ut i landet. Vi
            vill även att en ny kompletterande pedagogisk utbildning (KPU)
            för akademiker och yrkesverksamma som vill bli förskol­lärare
            införs. I Stockholmsregionen är exempelvis 30 procent av förskollärarna
            behöriga; i Västra Götaland finns kommuner där motsvarande siffra
            är 85 procent.
          </p>
          <p xml:id="i-QmiVajfgk5XwxaQ3qh49XR">
            För att fullt ut förverkliga förskolans nya läroplan behöver
            förskollärarnas kompe­tens stärkas. Detta är inte minst viktigt
            för att stärka läroplanens inslag av matematik, naturvetenskap
            och teknik. När nu även digitalisering och digitala verktyg har
            fått en större betoning i förskolan är det viktigt att lära av
            erfarenheterna av den frånvaro av riktlinjer, strategi och kompetens
            som hitintills har präglat skolan. Moderaterna är där­för kritiska
            till att regeringen har gett digitalisering i förskolan ett utökat
            utrymme utan att samtidigt ha gett förskolan och dess medarbetare
            de förutsättningar som krävs för att genomförandet ska lyckas.
            Därför föreslår vi att Skolverket ska ges i uppdrag att kon­kretisera
            läroplanens delar om digitalisering och digitala verktyg genom
            att dels ta fram allmänna råd, dels stärka kompetensen i förskolan
            om hur verktygen kan användas. För­skollärarnas möjligheter till
            kompetensutveckling måste därför stärkas, och Förskole­lyftet
            bör permanentas och kompletteras med digital kompetens. Därutöver
            behöver även förskollärarutbildningen kompletteras med digital
            kompetens.
          </p>
          <p xml:id="i-ML7Zzpg4wrnaQFAZekbiTs">
            Moderaterna vill också att förskollärare inkluderas i Karriärstegsreformen
            för lärare. Karriärstegsreformen för lärare syftar till att göra
            läraryrket mer attraktivt genom att höja lönen för yrkesskickliga
            lärare och bättre ta tillvara deras professionella kompe­tens.
            Reformen bör därför utvecklas till att också innefatta förskollärare.
          </p>
          <head xml:id="i-142LxuizGWJvaDPjNDJL3b" type="h2">
            Mer förskola för barn till föräldrar som står utanför arbetsmarknaden
          </head>
          <p xml:id="i-CUcHytk6bkd6KJ1jE8o3zi">
            En samstämmig internationell forskning talar för att en brett
            tillgänglig förskola med god kvalitet och höga pedagogiska ambitioner
            är en mycket bra grund för fortsatt läran­de. Alla barn i Sverige
            ska ha tillgång till en bra förskola oavsett var i landet man
            bor. Förskolan är också särskilt betydelsefull för att motverka
            det nya utanförskapet som växer fram, som ofta börjar med att
            unga tidigt halkat efter i skolan.
          </p>
          <p xml:id="i-XF5jRh3c7daYSSuUFkEo8j">
            Förskolans uppgift att lägga grunden inför skolstarten spelar
            särskilt stor roll för barn som kommer från studieovana hem. Det
            bör därför övervägas om barn till föräldrar som står utanför arbetsmarknaden
            ska få mer tid i förskolan, exempelvis en utökning med 30 avgiftsfria
            timmar per vecka på förskolan.
          </p>
          <head xml:id="i-Aezn429cCPtzG3bMsK5HRy" type="h2">
            Språkförskola
          </head>
          <p xml:id="i-6boWFiS3rCedz7X5p6v1Ea">
            Förskolan har idag ett uppdrag att stödja barn i deras språkutveckling,
            både på barnens modersmål och på svenska. Det finns dock forskning
            som tyder på att förskolor där majoriteten av barnen har ett annat
            modersmål än svenska inte lyckas med uppdraget. För de barn som
            aldrig eller mycket sällan möter svenska språket i hemmet behövs
            en särskild språkförskola för att de ska kunna svenska när de
            börjar skolan. Därför bör möjligheterna att vid 3-årsbesöket på
            BVC kartlägga barnets språkutveckling och fast­ställa behovet
            av språkförskola utredas.
          </p>
          <p xml:id="i-SMQafN27HPuGXHpX4ZoMKd">
            Språkförskolan ska rymmas inom ordinarie förskoleverksamhet med
            särskild tid avsatt för svenskundervisning för nyanlända barn.
            Kommunerna ska ha möjligheter att själva välja exakt hur språkförskolan
            organiseras men det är viktigt att barnen möter svenskspråkiga
            barn i verksamheten. Språkförskolan innebär att barnen ska gå
            15 timmar i veckan på förskolan och att särskild tid ska läggas
            på undervisning i svenska. Dessutom föreslår vi att svenska språkets
            roll stärks i läroplanen och kompetensutveckling för för­skollärare,
            men även fler utbildningsplatser.
          </p>
          <p xml:id="i-SsCWBfDs5eo3xhe1eqiMHk">
            Moderaterna föreslår därför att regeringen bör återkomma med
            ett lagförslag som gör språkförskola obligatorisk för nyanlända
            barn från tre års ålder.
          </p>
          <head xml:id="i-8hm1SaNDZ1XRoT8VSUg742" type="h2">
            Specialpedagogisk kompetens och mätbara kunskapsmål i förskolan
          </head>
          <p xml:id="i-B1aZCRD3Rn7uW43khokroi">
            Förskolans nya läroplan tog steg för att ge förskolan ett större
            fokus på lärande och ett minskat fokus på barnpassning. I den
            senaste uppdateringen av läroplanen har även förskollärarnas ansvar
            för undervisning i förskolan förstärkts. Detta är viktiga steg
            för att stärka förskolans undervisningsuppdrag.
          </p>
          <p xml:id="i-J1ckPYWJNu55DkKyDSmNoN">
            Men samtidigt saknar förskolans personal ofta verktyg, strategier
            och kompetens för att möta barn i behov av särskilt stöd i exempelvis
            språklig kommunikation, lekfärdig­heter och socialt samspel. Därför
            bör exempelvis specialpedagoger och speciallärare i förskolan
            bli en mer naturlig aktör i förskolans arbetslag. Detta kan leda
            till att förskolan avlastas när specialkompetens kan ansvara för
            utredningar men också stärka förskolans samlade kompetens i att
            utveckla vardagliga arbetsmetoder som stödjer alla barns tidiga
            utveckling.
          </p>
          <p xml:id="i-VBT8hBwPFCoEznD1VxFyka">
            Ett naturligt steg vore därför att inkludera förskolerelevanta
            delar i den nyligen ge­nomförda läsa-skriva-räkna-garantin. Det
            skulle exempelvis innebära att specialpedagog eller speciallärare
            kan konsulteras om rektor, förskollärare och föräldrar ser ett
            uppen­bart behov av särskilt stöd till barnen. Moderaterna vill
            också att förskolans fokus på lärande stärks ytterligare och att
            förskolan ska omfattas av mätbara kunskapsmål och att en kartläggning
            av barnens språkutveckling genomförs från det år barnet fyller
            fyra år. Med denna screening ökar förskolans möjligheter att sätta
            in rätt insatser i rätt tid och den ska vara en utgångspunkt för
            att planera lämpliga insatser. Det är av största vikt att screeningen
            görs utifrån förskolans förutsättningar och uppdrag och att screeningen
            blir ett lättanvänt verktyg för förskollärarna att använda sig
            av i undervisningen.
          </p>
          <p xml:id="i-TzMcxpatFEcCcTpoFNePQy">
            När barnen lämnar förskoleverksamheten för nästa skolform är
            det viktigt att över­lämningen är metodisk för att garantera att
            de nya lärarna redan från dag ett känner till barnets behov och
            förutsättningar. Därför bör Skolverket få i uppdrag att ta fram
            stöd för att kvalitetssäkra överlämningen.
          </p>
          <head xml:id="i-9gXxtKy2UpcxkSWwCuB5Pf" type="h2">
            Förbättrad tillståndsgivning och tillsyn av förskolorna
          </head>
          <p xml:id="i-G1vyvzsR5wzKf6ifLhn1n7">
            Idag har Skolinspektionen i uppdrag att inspektera kommunala
            förskolor men inte fristående förskolor. De fristående förskolorna
            inspekteras av kommunerna själva. Denna ansvarsfördelning av tillsynen
            av förskolorna har Skolinspektionen konstaterat inte fungerar.
          </p>
          <p xml:id="i-4geYn7quAuu1UQZUbFp4Ar">
            Av deras granskning av 35 kommuners tillsyn av fristående förskolor
            framkommer att två av tre kommuner behöver bli bättre på att granska
            hur de fristående förskolorna arbetar utifrån läroplanens mål
            och uppdrag.
          </p>
          <p xml:id="i-DtQufxAK8mPJNyViMbrhXS">
            Många kommuner har inte tagit fram bedömningsunderlag och kriterier
            utifrån läro­planens krav för att kunna bedöma hur väl förskolorna
            lever upp till dessa. Det innebär att kommunerna inte har tillräcklig
            kunskap om i fall de fristående förskolorna har en god pedagogisk
            kvalitet.
          </p>
          <p xml:id="i-Ayi33NpXVBTiDw9SQjKGpq">
            Vidare konstaterar Skolinspektionen att åtta av tio kommuner
            behöver utveckla sitt arbete med att fatta tydliga beslut efter
            tillsynen, där det står vilka åtgärder som behöver vidtas på förskolorna.
            Flera fristående förskolor upplever att det är otydligt vad de
            ska göra för att förbättra sin verksamhet. Det är också ofta otydligt
            hur och när kommunen planerar att följa upp bristerna som upptäckts
            i verksamheten och vad som händer om bristerna inte åtgärdas.
            Granskningen ger flera exempel på kommuner som inte följer upp
            brister förrän vid nästa tillsynstillfälle.
          </p>
          <p xml:id="i-Vj13QfdhP2BH2jabSG8inW">
            Ungefär 2 procent av barnen i Sverige går i pedagogisk omsorg,
            en verksamhet som inte är en del av skolväsendet och därför särregleras.
            Denna verksamhet minskar i kom­munal regi men de enskilda huvudmännen
            blir fler, i synnerhet i utanförskapsområden. Kraven på pedagogisk
            omsorg är både få och otydliga. Enligt den senaste kartläggning­en
            framgår att det i vissa kommuner har omvandlats förskolor till
            pedagogisk omsorg för att slippa de högre kraven som ställs på
            förskoleverksamhet. Detta är en utveckling som Moderaterna ställer
            sig skarpt kritiska till och föreslår därför att det bör ställas
            krav på större likvärdighet mellan förskola och pedagogisk omsorg.
          </p>
          <p xml:id="i-TwqKhiS675dsweyCJbMm1d">
            För att alla barn i förskolan ska garanteras en förskola eller
            pedagogisk omsorg som präglas av lärande med en god pedagogisk
            verksamhet anser Moderaterna att Skolinspek­tionen bör överta
            ansvaret för tillståndsgivning och tillsyn av samtliga förskolor
            och pedagogisk omsorg.
          </p>
          <head xml:id="i-16QX1Xmg72nPcRkLpPK1TX" type="h2">
            Utdrag från belastningsregistret för arbete inom skola eller
            förskola
          </head>
          <p xml:id="i-UosXEiCjnipHzGcr59FrrL">
            Det är viktigt att personer med kriminella kopplingar inte befinner
            sig inom skol- eller förskoleverksamhet. I dag har domstolar inte
            skyldighet att meddela arbetsgivare, som en skola, om nya domar
            som omfattar dess personal. Arbetsgivarens utdrag ur belast­ningsregistret
            inkluderar dessutom bara grova brott som mord och barnpornografibrott,
            men inte ringa narkotikabrott eller misshandel. Moderaterna vill
            att en översyn av lagen om registerkontroll av personal inom förskoleverksamhet,
            skola och skolbarnsomsorg görs i syfte att säkerställa att olämpliga
            personer inte får arbeta inom förskola och skola.
          </p>
        </div>
        <div xml:id="i-R5L8YHbNb1TnGEnZqYHfSo" type="signatureBlock">
          <list xml:id="i-WNXB4Xu6Tx2rqTjmj1F9Ac">
            <item xml:id="i-BrZJVYpv1TCSirpn1LopWz" type="signature">
              Kristina Axén Olin (M)
            </item>
            <item xml:id="i-KgL7FhkWdUrUfBkqqYqWnU" type="signature">
              Lars Püss (M)
            </item>
            <item xml:id="i-BsyUNcgvybpZiHhw8sJH4y" type="signature">
              Marie-Louise Hänel Sandström (M)
            </item>
            <item xml:id="i-ruvjKXVrScpCUmQ1xf4d8" type="signature">
              Noria Manouchi (M)
            </item>
          </list>
        </div>
      </div>
    </body>
  </text>
</TEI>
