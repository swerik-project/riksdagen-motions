<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-MJU-03122">
  <teiHeader>
    <fileDesc>
      <titleStmt>
        <title>Rovdjur</title>
        <author corresp="i-W1SpeP85RXQTDYN2miQfXU">av Daniel Bäckström (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3122 av Daniel Bäckström (C)</title>
          <idno type="rdwebb">H4023122</idno>
          <rs type="number">3122</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H4023122/text</ref>
          <ref type="dokument_url_html">http://data.riksdagen.se/dokument/H4023122</ref>
          <ref type="dokumentstatus_url_xml">http://data.riksdagen.se/dokumentstatus/H4023122</ref>
          <ref type="docx">http://data.riksdagen.se/fil/245A97BE-75D8-4C8E-9625-DD8D04037935</ref>
          <ref type="pdf">http://data.riksdagen.se/fil/CE9E4CD4-A1A3-49BD-A82B-DAF90BAD85F0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W1SpeP85RXQTDYN2miQfXU</idno>
            <name>Daniel Bäckström</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8q5LdTfvrZ8MXStci4YB16" type="signed"/>
        <correspContext corresp="i-8q5LdTfvrZ8MXStci4YB16">
          <note type="signatory" corresp="i-W1SpeP85RXQTDYN2miQfXU"/>
        </correspContext>
        <correspAction xml:id="i-P1eUtyRSkUDuu4grrVAmbh" type="submitted">
          <date when="2016-10-05"/>
          <time when="15:07:22"/>
        </correspAction>
        <correspAction xml:id="i-7EYv6ZdxxnG7pJ8uYQZtaC" type="reviewed">
          <date when="2016-10-05"/>
          <time when="20:53:05"/>
        </correspAction>
        <correspAction xml:id="i-G8PsWK7Lvj1UFCXak7WemD" type="referred">
          <date when="2016-10-14"/>
        </correspAction>
        <correspAction xml:id="i-Svchtw4PPcAYGZiN9CNAu5" type="assigned">
          <date when="2017-06-02"/>
          <time when="12:03:13"/>
        </correspAction>
        <correspContext corresp="i-Svchtw4PPcAYGZiN9CNAu5">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-SW7oQ6KqyK7ryeQxaSJUQN" type="behandlas_i"/>
        <correspContext corresp="i-SW7oQ6KqyK7ryeQxaSJUQN">
          <ref type="uppgift">2016/17:MJU8</ref>
          <ref type="ref_dok_id">H401MJU8</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU8</ref>
          <ref type="ref_dok_titel">Biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:3122 av Daniel Bäckström (C) Rovdjur
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-ScDgSQtAHekWrqKHvPtDZL">
            Förslag till riksdagsbeslut
          </head>
          <list style="ol">
            <item xml:id="i-XCXm6oH2mKwoWf5q2WUFRh">
              Riksdagen ställer sig bakom det som anförs i motionen om viltförvaltningsdelegationerna
              och tillkännager detta för regeringen.
            </item>
            <item xml:id="i-Q856aibyWJ9c1qRsJZJAhA">
              Riksdagen ställer sig bakom det som anförs i motionen om att
              säkerställa möjligheterna för länsstyrelsen att fatta väl underbyggda
              beslut om licens- och skyddsjakt och tillkännager detta för regeringen.
            </item>
            <item xml:id="i-4ieVU3SXqf6pkpC3jzDmyd">
              Riksdagen ställer sig bakom det som anförs i motionen om att
              säkerställa en snabb handläggning i domstol av överklagade licens-
              och skyddsjaktsbeslut och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-3MWYCEPS7DXKzZSKM3cgRv" type="h1">
            Motivering
          </head>
          <p xml:id="i-E1pNuerXrKTdL9VNukARru">
            Riksdagen beslutade 2013 om propositionen ”En hållbar rovdjurspolitik”
            (prop. 2012/13:191) vilket syftade till att stärka det regionala
            och lokala inflytandet i rovdjursförvaltningen samtidigt som man
            säkerställde miljöhänsyn och att Sverige skulle fullfölja sina
            internationella åtaganden. En fungerande regional rovdjursförvaltning
            måste utgå från intentionerna med det riksdagsbeslutet. För exempelvis
            Mellansverige så sker det i dag genom att man först kommer överens
            om antalet vargar som får fällas och sedan informerar respektive
            viltförvaltningsdelegation. Detta visar på hur omvänt den praktiska
            tillämpningen egentligen fungerar. När tilldelningsbeslut är taget
            och kvot är bestämd involveras inte viltförvaltningsdelegationen
            i beslutet om vilka revir som ska bli aktuella för jakt, trots
            att de varit med och tagit fram den länsvisa förvaltningsplanen.
          </p>
          <p xml:id="i-Vunh2YqXwHbKE7HAoovRYX">
            Eftersom förutsättningarna och förekomsten av varg ser så olika
            ut mellan länen riskerar nuvarande brister i förvaltningen att
            rovdjurstrycket kommer bestå i Värmland, Örebro och Dalarna istället
            för en jämnare fördelning över landet. Varje län borde först arbeta
            fram en lämplig målbild innan förhandling sker på nationell nivå.
            Istället har vi idag en situation där det bestäms nivåer på nationell
            nivå som respektive län sedan får anpassa sig till. Det här är
            inte hållbart över tid och riskerar undergräva allmänhetens förtroende
            för myndigheter och fattade beslut.
          </p>
          <p xml:id="i-CcdRM4Yy338jNVyRKxdxij">
            Men detta gäller inte bara vargen utan när det gäller exempelvis
            jakt på björn har beslutet rörande Värmland 2016 ansetts vara
            ett avsteg från gällande förvaltningsplan och praxis för vilka
            frågor som ska avhandlas i viltförvaltningsdelegationen. I beslutet
            hänvisas det till att det är samma lagstiftning som gäller för
            licensjakt på varg och att det är ett oklart rättsläge. Det står
            klart att det krävs en tydligare uppföljning av det av riksdagen
            fattade beslutet om hur rovdjurspolitiken ska vara organiserad
            och framförallt krävs det att regeringen säkerställer att arbetet
            i viltförvaltningsdelegationerna sker på ett sådant sätt som ger
            förutsättningar för inkludering och delaktighet snarare än den
            toppstyrning som det förefaller vara i dag.
          </p>
          <head xml:id="i-91uTftwfRZdSk9x4tqbeLT" type="h2">
            Handläggningen vid länsstyrelsen
          </head>
          <p xml:id="i-VgQXMbvo631Sve83jqgDvG">
            I en skrivelse till Naturvårdsverket har länsstyrelserna i rovdjurslänen
            föreslagit att jakttiden på varg ska kortas ner med en tredjedel,
            för att kunna genomföras under perioden 15 januari till 15 februari.
            Förkortningen med 14 dagar motiveras med att skapa möjlighet att
            inventera bättre och samla in mer faktaunderlag inför jakten.
          </p>
          <p xml:id="i-S8ohH2Y2y48WYQYTYNCHjz">
            En förkortning av jakttiden har samtidigt av många av de jägare
            som i praktiken är de som ska utföra licensjakten ansetts som
            mycket opraktisk och skulle försvåra jakten avsevärt, detta då
            genomförandet begränsas av tillgången till spårsnö, dagsljuset
            och antalet lediga dagar. Det är nämligen inte statligt anställda
            jägare som utför jakten utan jägare som endast har sin fritid
            att disponera.
          </p>
          <p xml:id="i-F5DhzvTsX7hnWhg35JdYjn">
            En översyn av jakttiden som initierats av länsstyrelserna genom
            deras skrivelse till Naturvårdsverket borde genomföras med ett
            bredare grepp, där man också betänker vilka det är som ska utföra
            jakten och ifall det finns anledning att förlägga jakten under
            någon annan tid på året. Att Norge startar sin förvaltningsjakt
            i oktober kan vara ett eftersträvansvärt exempel. Samtidigt måste
            också en översyn se till att länsstyrelsernas möjligheter till
            att fatta beslut om licensjakt som har en solid faktagrund säkerställs.
            Det är viktigt att regeringen är drivande i att en sådan översyn
            sker.
          </p>
          <head xml:id="i-Vh4WeVaDZNEk7GZVFCSNDb" type="h2">
            Domstolsprövning
          </head>
          <p xml:id="i-2ik1GT9qfPFH8rhohbw6sZ">
            Vi har tyvärr i allt för många år sett att beslut om licensjakt
            och till viss del också beslut om skyddsjakt fastnat i domstolarna,
            där slutgiltigt beslut kommit långt efter att den föreslagna jakttiden
            gått ut. Detta har påverkat förtroendet för rovdjursförvaltningen
            negativt. Vi måste säkerställa att den aktiva rovdjursförvaltningen
            som vi har beslutat om i Sveriges riksdag också kan bli verklighet
            och således går att förena med en domstolsprövning av jaktbesluten.
          </p>
          <p xml:id="i-RfdYXfDJTafM64KDGxzD72">
            Den nuvarande regeringen har tagit initiativ för att säkerställa
            en snabb handläggning i domstolarna. Huruvida detta också blir
            resultatet återstår att se. För att vi så snart som möjligt ska
            få till ett hållbart förvaltningssystem av den svenska rovdjursstammen
            måste därför regeringen ha beredskap att föreslå nya åtgärder
            ifall det visar sig att de åtgärder man hittills vidtagit inte
            kommer att räcka till. Vi måste få ett slut på den långa handläggningen
            i domstolarna så att människor som lever och verkar i rovdjursdrabbade
            områden kan få klara och tydliga beslut på vad som gäller på ett
            snabbt och tydligt sätt.
          </p>
        </div>
        <div type="motSignatures">
          <list>
            <item xml:id="i-5KXtfhgxEfLCfHuHo7X3yf">
              Daniel Bäckström (C)
            </item>
          </list>
        </div>
      </div>
    </body>
  </text>
</TEI>
