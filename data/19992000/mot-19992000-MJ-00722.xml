<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0722/mot_199900_MJ_0722-0001.pdf"/>
      <div type="motHeader" xml:id="i-2CGtfd3Pt1ycRjkznqzCiN">
        <div type="motTitle" xml:id="i-XVbh8v5CnnUZfyBDujXePJ"/>
        <div type="motSubmissionInfo" xml:id="i-PMvxFkgeYRW9x9ZUJHeHZJ"/>
      </div>
      <div type="motBody" xml:id="i-6MW9SJGVv5CBjrVwh5YxJu">
        <div xml:id="i-MzWAgzRQQSH85vJW9yGjGs">
          <p xml:id="i-4gqWquKHS6K7XBRZrzoc32">
            1999/2000 mnr: MJ722 pnr: mp549
          </p>
          <p xml:id="i-Fx9GLmHfmQPxJfVAVJknus">
            Motion till riksdagen
          </p>
          <p xml:id="i-FuURNZDrNeTX4fXHcUPV8J">
            1999/2000:MJ722 av Per Lager m.fl. (mp)
          </p>
          <p xml:id="i-KWyTQaz8ST8o2XvwQAb8Pk">
            Västerhavet
          </p>
          <p xml:id="i-ECJzXfxzYjBpCHYmvW3Hhb">
            Olja och gas under Skagerrak?
          </p>
          <p xml:id="i-TtquVWQbgY8ciw7NCQN2VQ">
            Sedan beslutet i norska Stortinget den 13 juni 1994 om provborrningar
            efter olja och gas i Skagerrak har frågan ”legat på is”. Inga
            koncessioner har delats ut och inga regelrätta samråd har ännu
            hållits mellan de norska, danska och svenska regeringarna. Konsekvensbeskrivningar
            har producerats, men under de senaste åren har inga nya fakta
            inkommit, som på något sätt förändrar hållningen bland kommunerna
            runt Skagerrak, eller regeringens inställning. Miljödepartementet
            hade invändningar mot den preliminära slutrapport som norrmännen
            levererade 1996. Slutrapporten anlände till Miljödepartementet
            först sommaren 1998 och sändes ut på remiss, bl a till berörda
            kommuner. Med tanke på att den nya norska regeringen deklarerat
            att man inte tänker dela ut koncessioner för borrningar efter
            olja och gas i ekologiskt känsliga områden, bör Skagerrak tills
            vidare vara utom fara. Dessutom har det visat sig att Nordsjön
            har fler fyndigheter än vad man tidigare känt till och de står
            först i tur. Därför är det nu hög tid att skapa ett långsiktigt
            skydd för vårt hårt utsatta kusthav, att bidra till en hållbar
            utveckling. När det gäller de, sedan drygt två år, dansk-amerikanska
            intressena för oljeborrningar i ungefär samma område av sydvästra
            Skagerrak, men också i Kattegatts bottenområden, har regeringen
            krävt miljökonsekvensbeskriv- ningar (MKB) och regelrätta samråd
            (kommission). Företagen inleder med kartering av havsbotten. Nästa
            steg blir provborrningar och då — om inte förr — måste svenska
            regeringen sätta stopp.
          </p>
          <p xml:id="i-K598pvG4LgEizKLppMsqiq">
            Viktiga ”barnkamrar” och ”skafferier”
          </p>
          <p xml:id="i-KmWvELMd7Qf5UzGrSfoJWB">
            Skagerrak och Kattegatt kan liknas vid en flodmynning till Östersjön.
            Här är många fiskarters barnkammarområde, ett reproduktionsområde
            som fort- farande är oerhört rikt. Dessa hav och denna kust utefter
            Bohuslän, Göteborg, Halland ända ned till Skånes sydspets, får
            ta emot ofattbara mängder av kemikalier som kommer från de kontinentala
            floderna och från oljeriggarna ute i Nordsjön. Det radioaktiva
            ämnet teknetium kommer med strömmarna från främst upparbetningsanläggningen
            Sellafield på Englands västkust. De radioaktiva värdena höjs kontinuerligt
            i tång och räka. Utöver de här gifterna är vattnet kraftigt övergött.
            Det beror, förutom det som
          </p>
          <pb facs="riksdagen-motions-pdf/data/199900/mot_199900_MJ_0722/mot_199900_MJ_0722-0002.pdf"/>
          <p xml:id="i-Mr7HKtmogdYh8pj6DuZ4M4">
            kommer utifrån per luft och vatten, i första hand på de utsläpp
            som kommer Mot. 1999/2000 från jordbruk och trafik. MJ722 Vi måste
            göra någonting åt det här. Det krävs radikala åtgärder. Man kan
            inte bygga ut motorvägar och man kan inte fortsätta med det industrialiserade
            jordbruket om man skall rädda havet. Havet är ju grunden till
            allt liv på jorden. Om vi slarvar med det har vi slarvat med allt.
            Forskarna har nu sedan flera år varnat för övergödningseffekter
            med en alltmer utbredd bottendöd — nu också på grundare vatten.
            Resultaten från undersökningar utmed kusten och inne i ”fjordarna”
            visar att situationen stadigt försämras. I denna växande och gigantiska
            sophög, under det vackra, solgnistrande vågkruset, finns sedan
            ett halvt sekel också ca 170 000 ton dumpat krigs- materiel. Omkring
            5 000 ton är senapsgas som långsamt men säkert håller på att lösgöras.
            Materialet rostar sönder. Vem tar ansvar för det här? Vad skall
            göras åt denna bokstavliga bomb på sjöbotten, och när?
          </p>
          <p xml:id="i-YRpYx3Exrf6bZNxn1puTPk">
            Ett unikt närings- och rekreationsområde
          </p>
          <p xml:id="i-4MCjzMSXmJWakpAPoxAExY">
            Havsområdet Skagerrak och Kattegatt är vid sidan om sin unika
            artrikedom och rika näringskälla för det lokala fisket också ett
            fantastiskt rekreations- område för kustbefolkning, sommargäster,
            bad- och båtturister. Kuststräckan och skärgården har stor tillgänglighet
            för allmänheten och de salta, friska baden kan man inte uppleva
            någon annanstans i Sverige.
          </p>
          <p xml:id="i-2iVJR68YXEfJXRqSGfR1QR">
            Dags att freda Skagerrak/Kattegatt
          </p>
          <p xml:id="i-WLNYQxs2grW3L3REqbzviT">
            Miljöpartiet har återkommit år efter år med kravet på en fredning
            av Ska- gerrak och de senaste åren också av Kattegatt vad gäller
            borrningar efter olja och gas. Förr eller senare blir det annars
            aktuellt med koncessioner för provborrningar. Skulle det visa
            sig att havens berggrund innehåller gas- och oljefyndigheter,
            kommer det att finnas mycket små möjligheter att hindra en exploatering
            med regelrätta produktionsanläggningar. Ett av våra viktigaste
            reproduktionsområden på norra halvklotet kommer steg för steg
            att öde- läggas. Rädda Skagerrak/Kattegatt är en aktions- och
            paraplyorganisation för ett samlat motstånd mot borrningar efter
            olja och gas. Organisationen återupp- stod i år efter de nya hoten
            från dansk-amerikanska intressen och har nu också beslutat att
            kräva fredning av haven vad gäller borrningar. Motståndet är kompakt
            och ökar i styrka. Den svenska regeringen måste klart ta avstånd
            från den hotande utveck- lingen och bör nu på allvar ta upp diskussioner
            med våra grannländer, genom exempelvis Nordiska rådet, i syfte
            att uppnå en överenskommelse om förbud mot utvinning av olja och
            gas i Skagerrak och Kattegatt.
          </p>
          <pb facs="riksdagen-motions-pdf/data/199900/mot_199900_MJ_0722/mot_199900_MJ_0722-0003.pdf"/>
          <p xml:id="i-VcG8eRji7ZZeidaLQJxgzB">
            Hemställan
          </p>
          <p xml:id="i-SaCiFbXiTG1CjQ7qLyfx17">
            Med hänvisning till det anförda hemställs 1. att riksdagen begär
            att regeringen bestämt tar avstånd från framtida norska och/eller
            danska planerade provborrningar i Skagerrak och Kattegatt i enlighet
            med vad i motionen som anförts, 2. attriksdagen begär att regeringen
            i nordiska sammanhang driver frågan om att skapa en, från borrningar
            efter olja och gas, fredad zon i Skagerrak och Kattegatt.
          </p>
          <p xml:id="i-Xg3qndjMsCP3tdTb7ELsAR">
            Stockholm den 29 september 1999 Per Lager (mp) Barbro Feltzing
            (mp) Kia Andreasson (mp)
          </p>
          <p xml:id="i-Tj2aNZQmCYhcRdYK7jFBbV">
            Ingegerd Saarinen (mp) Gudrun Lindvall (mp)
          </p>
          <p xml:id="i-QQ2krdk6UpF5anHizR8PBj">
            Mot. 1999/2000 MJ722
          </p>
        </div>
      </div>
    </body>
  </text>
</TEI>
