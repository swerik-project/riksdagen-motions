<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199798-SkU-00734">
  <teiHeader>
    <fileDesc>
      <titleStmt>
        <title>Åtgärder mot segregation</title>
        <author corresp="i-Ay6zrjzeNnZpMAPRBGZ8tC i-Ay6zrjzeNnZpMAPRBGZ8tC">av Gunnar Hökmark (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder mot segregation</title>
          <idno type="rdwebb">GL02Sk734</idno>
          <rs type="number">Sk734</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GL02Sk734/text</ref>
          <ref type="dokument_url_html">http://data.riksdagen.se/dokument/GL02Sk734</ref>
          <ref type="dokumentstatus_url_xml">http://data.riksdagen.se/dokumentstatus/GL02Sk734</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ay6zrjzeNnZpMAPRBGZ8tC</idno>
            <name>Gunnar Hökmark</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-Ay6zrjzeNnZpMAPRBGZ8tC</idno>
            <name>Gunnar Hökmark</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KZKd13iXHo7VRMX3879zsf" type="signed"/>
        <correspContext corresp="i-KZKd13iXHo7VRMX3879zsf">
          <note type="signatory" corresp="i-Ay6zrjzeNnZpMAPRBGZ8tC"/>
          <note type="signatory" corresp="i-Ay6zrjzeNnZpMAPRBGZ8tC"/>
        </correspContext>
        <correspAction xml:id="i-S7wppFNi9NWNchkUVQeTwD" type="referral">
          <date when="1997-10-10"/>
        </correspAction>
        <correspAction xml:id="i-87QMvy4AhNrZajJdkeXxSm" type="dismissal">
          <date when="1997-10-10"/>
        </correspAction>
        <correspAction xml:id="i-HRgqLJSMQvUu6252QdV3FT" type="submission">
          <date when="1997-10-06"/>
        </correspAction>
        <correspAction xml:id="i-RpABxiDrExgXnCUGCZha2z" type="referral">
          <date when="1997-10-10"/>
        </correspAction>
        <correspAction xml:id="i-Sm892hoW8ex477xHaNhGdJ" type="dismissal">
          <date when="1997-10-10"/>
        </correspAction>
        <correspAction xml:id="i-Ga7W3GRGnN5vcyjAJE2epX" type="submission">
          <date when="1997-10-06"/>
        </correspAction>
        <correspAction xml:id="i-B5bUWLT4edWePFLA6n36B8" type="assigned"/>
        <correspContext corresp="i-B5bUWLT4edWePFLA6n36B8">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199798/mot_199798_SK_0734/mot_199798_SK_0734-0001.pdf"/>
      <div xml:id="i-EeNvWAdRmxLPxVPkTyhtxg" type="motHeader">
        <div xml:id="i-GRKb5LjwE3WDuybHTxjLqj" type="motTitle"/>
        <div xml:id="i-Qtw3JaS7BsprDP4P4agRKh" type="motSubmissionInfo"/>
      </div>
      <div xml:id="i-8q5ci6MC7v9oWZx17AAfg3" type="motBody">
        <div xml:id="i-4H7JLUoFUQcoxkSganziRP">
          <p xml:id="i-CfYgKvQoPqnD3Ks6VipXJ2">
            1997/98 Sk734 Sk730-734
          </p>
          <p xml:id="i-G5EA96QzPuxbD4gtRtE2dd">
            Motion till riksdagen
          </p>
          <p xml:id="i-HNqkr9vF3iU9m97VURtu9o">
            1378 kopplet och segregation
          </p>
          <p xml:id="i-JcPfhvQRLcmvmrubi7qTy1">
            av Gunnar Hökmark (m) Åtgärder mot segregation
          </p>
          <p xml:id="i-U5iNgkD7cMXt1qtf9ryyPR">
            Motionen delad mellan flera utskott
          </p>
          <p xml:id="i-HhjQdQdpCUY7V1v7yBGzwn">
            Bristen på kontroll över den egna vardagen bidrar till otrygghet
            och social segregation. Det är möjligheterna för den enskilde
            som öppnar samhället för var och en. Det är bristen på utrymme
            att kontrollera den egna vardagen och förverkliga egna livsmål
            som skapar hopplöshet och bristande social rörlighet. I ett samhälle
            där människor upplever att det finns ytterst litet de själva kan
            göra för att förändra det egna livet och skapa sig en bättre framtid
            sprider sig känslan av vanmakt samtidigt som segregationens gränser
            blir allt större hinder för mänsklig växt och utveckling. Det
            är detta som sker i Sverige i dag. Sedan regeringsskiftet har
            regeringen bedrivit en politik som systematiskt har minskat den
            enskildes utrymme och trygghet till förmån för ett ökat beroende
            av den politiska maktens beslut. Rätten att välja skola har urholkats.
            Rätten att välja sjukvård har i praktiken tagits bort. Valfrihetsreformerna
            inom barnomsorgen har avskaffats. Möjligheterna att skapa sig
            en försörjning genom eget företagande har trängts tillbaka i takt
            med en näringslivsfientlig politik. Stegen mot en mer flexibel
            arbetsmarknad har upphävts till nackdel för alla dem som står
            utanför arbetsmarknaden. Utvecklingen mot en minskande arbetslöshet
            har vänts till ökad arbetslöshet. Allt färre har ett jobb och
            allt fler är beroende av bidrag. Mer än en och en halv miljon
            saknar förankring på arbetsmarknaden. Det finns 250 000 barn som
            lever i familjer där antingen en eller båda föräldrarna saknar
            arbete. Under mandatperiodens sista år kommer den totala arbetslösheten
            att vara lika stor, 12,1 procent, som under 1995. Regeringens
            politik för att bekämpa arbetslösheten är inte att skapa ett expansivt
            företagsklimat utan genom en arsenal av olika åtgärder avveckla
            människor från arbetsmarknaden. Skattehöjningarna har haft en
            sådan omfattning att de slagit särskilt hårt mot låg- och medelinkomsttagare.
            Sverige har världens högsta skatter för människor med normala
            inkomster. Skattechocken har ökat bidrags- beroendet. I Sverige
            är det inte bara färre som kan försörja sig utan också färre som
            kan leva på sin lön än vad vi sett under modern tid. De höjda
            skatterna skapar en växande social otrygghet.
          </p>
          <pb facs="riksdagen-motions-pdf/data/199798/mot_199798_SK_0734/mot_199798_SK_0734-0002.pdf"/>
          <p xml:id="i-3GAcVv7eubW82Hg793jSBK">
            Den traditionella socialdemokratiska politiken skapar en stark
            offentlig sektor som ger ett begränsat utrymme för den enskilde
            medborgaren att påverka sin vardag och framtid. Höjda skatter
            och höjda bidrag skapar ett större beroende till det offentliga
            för den egna vardagen. Det egna livet blir en funktion av den
            vardag och det mönster som den politiska makten påbjuder. När
            livet blir en funktion av de omständigheter som den politiska
            makten bestämt, och inte av de strävanden som den enskilde bär
            på, blir man inplacerad i en vardag som präglas av andras beslut.
            När förutsättningarna för den sociala rörligheten på detta vis
            urholkas, växer den sociala segregationen. I många bostadsområden
            i vårt land skapar omfattningen av bidragsberoende och arbetslöshet
            en vanmakt som också blir till ett socialt mönster av hopplöshet
            och uppgivenhet. Utan möjlighet att själv välja skola eller barnomsorg
            urholkas personligt ansvar och det civila samhällets gemenskaper.
            Utan utrymme och stimulans för företagande och företagsamhet växer
            passivitet och frustration. Kvar blir människorna själva utan
            framtidstro men i beroende av den offentliga maktens kontor för
            välfärdsstatens olika verksamheter. Det är i dag en av den sociala
            politikens viktigaste uppgifter att bryta en politiskt forcerad
            social segregation mot social rörlighet och en framtid som är
            öppen för var och en.
          </p>
          <p xml:id="i-8pTvYBRLPmW2KM8iXsRJZB">
            2En politik mot social segregation 2.1 Möjligheter för alla
          </p>
          <p xml:id="i-LKxdk4zywmezUnEiRejnH4">
            Det bör vara en överordnad målsättning för den sociala politiken
            att göra det möjligt för fler att ta vara på de möjligheter som
            egen förmåga och drömmar ger. Sverige skall vara ett land där
            var och en kan skapa sig en framtid utan att hindras av sociala
            gränser och hinder i form av fattigdomsfällor, områdessegregation
            och bristande försörjningsmöjligheter. Föreställningen om att
            social trygghet bygger på så många och stora bidrag som möjligt
            har skapat en växande otrygghet. Social trygghet är att behöva
            så få och så små bidrag som möjligt. Den viktiga sociala uppgiften
            måste därför vara att allt färre skall vara bidragsberoende, inte
            alltfler. Vi måste skapa ett samhälle där fler får chansen att
            göra något bättre med sina liv. Ett samhälle med små skatter och
            stora möjligheter. Ett samhälle där vanliga människor har större
            frihet och där politiker har mindre att säga till om. Det är så
            en ökad social rörlighet kan etableras.
          </p>
          <p xml:id="i-JnWit53b6YDetbdnCLV9ND">
            2.2Att kunna leva på sin lön
          </p>
          <p xml:id="i-AquYLW68k9KJPcxvM6Y8ek">
            Den enskilt viktigaste sociala frågan är att sänka skatterna
            så mycket att de flesta människor kan leva på sin lön, även när
            skatten är betald. Att kunna leva på sin lön är att kunna känna
            trygghet för sin egen och sina närmastes tillvaro. Socialstyrelsen
            har kunnat konstatera att ”hushåll med socialbidrag i genomsnitt
            betalar nästan lika mycket i skatt som de får i socialbidrag”
            (Socialbidragstagare och socialbidragens utveckling, Socialstyrelsen
            följer upp och utvärderar 1995:4). Hushåll med socialbidrag får
            i genomsnitt
          </p>
          <p xml:id="i-Vcherwpk5ncbxdiZMTnRMg">
            Mot. 1997/98Sk734
          </p>
          <pb facs="riksdagen-motions-pdf/data/199798/mot_199798_SK_0734/mot_199798_SK_0734-0003.pdf"/>
          <p xml:id="i-Q34Hw5o6dwL4BmUajt1KGk">
            3
          </p>
          <p xml:id="i-7UDsvJb5ntysgsrfrUw8bq">
            ca 21 000 kronor i socialbidrag och betalar i genomsnitt ca 23
            000 kronor per år i bl.a. skatt. Hälften av socialbidragstagarna
            har förvärvsarbete (80 procent av befolkningen i övrigt). En femtedel
            av bidragstagarna har heltidsarbete under hela året. I ett samhälle
            där skatterna är så låga att de flesta människor kan leva på sin
            lön finns en omfattande reservoar av trygghet. De allra flesta
            människor kan i ett sådant samhälle sörja både för sin egen vardag,
            för framtida behov och för oförutsedda utgifter. Vi moderater
            har lagt förslag om skattesänkningar som för normala hushåll innebär
            sänkt skatt på 2 000 kronor i månaden. Sverige behöver en skattepolitik
            som gör att alltfler får så mycket kvar efter det att skatten
            är betald att de kan stå på egna ben och känna en trygghet i den
            personliga välfärden. En sådan skattepolitik är en förutsättning
            för ett samhälle med social rörlighet.
          </p>
          <p xml:id="i-BEYN2fvrD9dRfopwNJrTt7">
            2.3Företagsamhetens samhälle
          </p>
          <p xml:id="i-7vWkwHwiFjYu3itapMwy5V">
            Att kunna företa sig saker handlar om mycket mer än att bedriva
            näringsverksamhet. Det handlar om att i livets mångfald av utmaningar
            vilja och kunna företa sig det som bygger på eget ansvar och egna
            drömmar. Företagande handlar om att få bidra till lösningar på
            problem i samhället, genom nya alternativ och genom projekt som
            tillfredsställer människors olika behov av omsorg och materiell
            trygghet. Företagande har alltid en social dimension. Denna sociala
            dimension är särskilt tydlig när den berör människor i en utsatt
            situation, exempelvis arbetslösa invandrare. Invandrare har ett
            dåligt utgångsläge på arbetsmarknaden. Arbetsgivaren har svårt
            att bedöma deras kompetens och deras kapacitet, eftersom de kommer
            från en annan kultur. S.k. etniskt företagande har traditionellt
            varit invandrarnas chans att etablera sig både på arbetsmarknaden
            och i samhället. Det etniska före- tagandet ingår i ett socialt
            nätverk. De historiska erfarenheterna, liksom erfarenheterna från
            andra länder, visar tydligt att egenföretagande spelar en avgörande
            roll för invandrares möjligheter att komma in på arbetsmarknaden.
            Det etniska företagandet innebär bland annat att invandrare anställer
            invandrare. Precis som en svensk arbetsgivare har lättare att
            bedöma svenska arbetssökande har invandrare lättare att bedöma
            sina landsmän. Det etniska företagandet ingår nästan alltid i
            ett vidare socialt nätverk. I nätverket stöttar man varandra på
            olika sätt. Många invandrare har t.ex. svårt att få banklån för
            att starta en egen rörelse. I de etniska nätverken lånar man i
            stället av släkt, vänner och andra landsmän. Möjligheterna att
            starta företag är med andra ord nyckeln både till sysselsättning
            och till en social struktur för många invandrare. Sverige har
            i dag inget företagarvänligt klimat. Förutsättningarna måste förbättras.
            Till att börja med handlar det om att ta bort foten från bromsen,
            att
          </p>
          <p xml:id="i-Q86UNUWfdB3xXFnWwAzV9e">
            Mot. 1997/98Sk734
          </p>
          <pb facs="riksdagen-motions-pdf/data/199798/mot_199798_SK_0734/mot_199798_SK_0734-0004.pdf"/>
          <p xml:id="i-8jYqYCDDJUCFvfA6AeoNBe">
            låta människor och företag växa, genom att lätta på skattebördan
            och minska på de hämmande regleringarna. Förutsättningen för företagande
            och företagare måste förbättras. Det handlar bland annat om att
            underlätta för små- och fåmansföretag, ökade konkurrens- och etableringsmöjligheter
            och en tjänstesektor med rimliga skattevillkor. Arbetsrätten måste
            utformas utifrån individuella avtal som ger en flexibilitet på
            arbetsmarknaden och som både underlättar att anställa och anställas.
            En avreglering som underlättar för företagande måste särskilt
            ha fokus på de nya företagens svårigheter och hinder. Öppen för
            nyföretagande och växande genom sänkta skatter.
          </p>
          <p xml:id="i-EvyA3NRvGuCb2kmvXDrYDT">
            2.4Boende med valfrihet och möjligheter
          </p>
          <p xml:id="i-8sR8ftBS9AcfeQ55Knsx6g">
            Det finns i dag bostadsområden där människor känner sig fångade
            för livet. Det rör sig företrädesvis om kommunägda hyreshus, tillkomna
            under miljonprogramsåren, i områden där få människor har jobb
            men många har socialbidrag. Tydligast är detta i storstädernas
            närhet. Utanför Stockholm finns kom- mundelar där barnen föds
            och växer upp utan att känna att de har en framtid utanför den
            invanda sociala miljön. De lever i en orörlig och fastlåst tillvaro
            som innebär försummade livsmöjligheter och försummade människor.
            Kommunen är den dominerande fastighetsägaren i dessa områden.
            Människor är hänvisade till att hyra av en enda fastighetsägare,
            som ofta har så dålig ekonomi att underhållet är eftersatt. Kommunerna
            måste avveckla sitt bostadsinnehav av flera skäl. Det kan inte
            anses vara en kommunal kärnverksamhet att äga och förvalta bostäder.
            Erfarenheten tyder dessutom på att kommunerna inte är särskilt
            väl skickade att lösa denna uppgift, i synnerhet inte i problemområden.
            De boende måste få möjlighet att påverka sin situation genom att
            kunna välja om man vill hyra eller köpa sin bostad. En avveckling
            av det kommunala bostadsinnehavet kan genomföras på i huvudsak
            två sätt. Man kan sälja ut hela fastigheter, eller också kan man
            låta de boende få erbjudande om att köpa sin bostad. Båda fyller
            viktiga funktioner. Utförsäljning av fastigheter breddar ägandet
            på bostads- marknaden och ger de boende större möjlighet att välja
            mellan olika alternativ. Erbjudande att få friköpa den egna bostaden
            ger en direkt valfrihet i det boende man just då har. Fastighetsskatten
            gör det dyrare att bo och att driva företag i ett läge där allt
            fler människor är beroende av bostadsbidrag och behovet av nya
            företag för jobbens skull är större än någonsin. Fastighetsskatten
            bör sänkas omedelbart och på sikt avvecklas, för att sänka boendekostnaderna
            och slå vakt om äganderätten.
          </p>
          <p xml:id="i-3UsM6hBTxxJ7w5WKcWErsH">
            Mot. 1997/98Sk734
          </p>
          <p xml:id="i-At543PN3WaAXLNrXQQPcuJ">
            10
          </p>
          <pb facs="riksdagen-motions-pdf/data/199798/mot_199798_SK_0734/mot_199798_SK_0734-0005.pdf"/>
          <p xml:id="i-4N5exiZWRUd378sph4HX1D">
            11 2.5En mångfald av skolor och frihet att välja
          </p>
          <p xml:id="i-LaFMhXpcmEWkt5J8899RHp">
            Förenta nationernas allmänna deklaration om de mänskliga rättigheterna
            slår fast att ”rätten att välja den undervisning som skall ges
            åt barnen tillkommer i första hand deras föräldrar”. Rätten att
            påverka barnens utbildning ger ökad möjlighet att styra över den
            egna vardagen. Skolpeng ger en sådan möjlighet. Att människor
            efterfrågar den möjligheten framgick tydligt under de borgerliga
            regeringsåren, när antalet friskolor fyrdubblades. Det fria skolvalet
            motverkar den maktlöshet som många föräldrar drabbas av, när deras
            barn inte trivs i den skola de anvisats eller när barnen får problem
            av olika slag. Med en garanterad rätt att välja skola slipper
            man stå med mössan i hand och vädja om att få välja en annan lösning.
            Med rätten att välja skola återfår familjen sin möjlighet att
            ta större del i ansvaret för barnens utbildning och fostran. Framväxten
            av friskolor bidrar till att utveckla det civila samhällets gemenskaper.
            Genom rätten att utveckla nya och egna skolor skapas inte bara
            en möjlighet att välja den skola och den utbildning som passar
            barnets behov allra bäst utan också ett utrymme för eget ansvar
            och social identitet. Mot den bakgrunden bör en nationell skolpeng
            införas för att säkerställa rätten till fria val och mångfald
            inom skolväsendet. I den socialdemokratiska skolmodellen placeras
            barnen enligt den s.k. närhetsprincipen. Det betyder bland annat
            att i områden med omfattande sociala problem avspeglas de problemen
            också mycket starkt i skolan, eftersom alla barnen kommer från
            samma område. Den nationella skolpengen ger möjlighet att bryta
            upp det mönstret både rent geografiskt, men också genom att utrymme
            öppnas för olika pedagogiska modeller, som kan vara anpassade
            efter lokala förutsättningar. Det önskvärda i att en anpassning
            till elevernas behov kan göras kan inte nog betonas. I exempelvis
            ett bostadsområde där en överväldigande majoritet av eleverna
            inte talar svenska, varken hemma eller med sina skolkamrater,
            är det helt nödvändigt att skolan tar till vara alla möjligheter
            att utveckla eleverna utifrån deras egna förutsättningar. Bästa
            garanten för detta är att många skolor tillåts verka och erbjuda
            familjerna sina tjänster. Det fria skolvalet driver på utvecklingen
            mot att varje skola anstränger sig för att vara så bra som möjligt
            för eleverna — oavsett om det är en kommunal
          </p>
          <p xml:id="i-QqmdbWjiRHsk3awYFZYTgU">
            skola eller en friskola. Ett system med nationell skolpeng, där
            familjerna garanteras rätten att välja skola oavsett i vilken
            kommun de råkar bo, bör införas.
          </p>
          <p xml:id="i-55jZHPz1UqkMkkKqmjCNSG">
            2.6Trygghet och normer
          </p>
          <p xml:id="i-5xWzEQ8TiQiEmK6shUQuLT">
            Ett rättssamhälle vilar inte på lagar utan på normer och värden.
            Lagarna är ibland — men inte alltid — medlet, medan normer och
            värden är grunden. Ett samhälle kan inte fungera utan att den
            mänskliga samvaron försiggår i någorlunda säkra och förutsägbara
            former. Det finns mycket vi tar för givet i
          </p>
          <p xml:id="i-Ura4PLd6YjmNSww4vEF4NW">
            Mot. 1997/98Sk734
          </p>
          <pb facs="riksdagen-motions-pdf/data/199798/mot_199798_SK_0734/mot_199798_SK_0734-0006.pdf"/>
          <p xml:id="i-9KWvYLmNEn6QXwJ4AWMkYk">
            våra dagliga relationer med andra men som vilar på en grund av
            värden som kan gå förlorad om vi inte ser upp. Normöverträdare
            och brottslingar finns i alla samhällen, men de utgör en liten
            minoritet, och vi utgår normalt från att andra människor kommer
            att uppträda ärligt, hålla löften och stå för ingångna avtal,
            passa tider någorlunda, avstå från att bruka våld eller tvång,
            för att bara nämna några saker. Utan detta fungerar samhället
            inte. Att slå vakt om tryggheten och normerna är avgörande om
            vi vill slå vakt om de människor som i dag lever med små möjligheter
            i områden med stora problem. Detta ställer krav på att trygghet
            och lag och ordning skall gälla lika för alla och oavsett var
            man bor. Staten har ett ansvar för att stötta familjerna i normgivningen,
            nämligen genom att stå för en fast och tydlig hållning i kampen
            mot kriminalitet. Lag och ordning måste prägla vardagen även i
            bostadsområden som lider av svåra sociala problem. Ordning på
            gator och torg är en viktig social fråga i dessa områden, en grund
            för mycket av det övriga samhällslivet. Varje förälder skall veta
            att hans eller hennes barn kan växa upp i en miljö där det offentliga
            gör sitt yttersta för att skydda mot våld och kriminalitet. Det
            är också en av de viktiga vägarna för att i ett tidigt skede förhindra
            att unga människor slussas in i kriminalitet och destruktivt gängbeteende.
          </p>
          <p xml:id="i-PPnstMv82TY3haHCWfLaH1">
            3Frizoner för utveckling
          </p>
          <p xml:id="i-EYkFjHv7cZ6qJm99xXgWqC">
            Det finns två skäl att överväga införandet av frizoner som ett
            led i arbetet mot social segregation. Högre skatter, alltför litet
            utrymme för företagande och för den enskildes valfrihet, och ett
            undanträngt civilt samhälle är problem som präglar hela det svenska
            samhället. De motiv som i denna del kan anföras för frizonen gäller
            i grunden krav på reformer för hela Sverige. I olika bostadsområden
            och kommundelar syns emellertid de sociala problemen så tydligt
            att det är motiverat att söka vinna en majoritet för de nödvändiga
            reformerna, åtminstone så att de kan genomföras i geografiskt
            avgränsade områden. Självfallet kan detta skapa avgränsningsproblem,
            när man genomför det som är bra för alla och för hela landet enbart
            inom geografiskt avgränsade områden. Å andra sidan kan de exempel
            som uppnås bli talande argument för reformer i hela vårt samhälle.
            Det andra skälet är att inom vissa bostadsområden och kommundelar
            har en destruktiv social utveckling slagit så hårt mot medborgarnas
            livsvillkor att det är befogat att pröva särskilda åtgärder. I
            Botkyrka har Moderaterna föreslagit att norra delen av kommunen
            skall få bli en frizon. Det är ett förslag som vunnit betydande
            stöd i Botkyrka och som skulle kunna bidra till att öppna nya
            möjligheter för människor som i dag sitter fast i bidragsberoende,
            arbetslöshet och hopplöshet. Frågan om en frizon är inte en ”invandrarfråga”,
            inte en ”skattefråga” och inte en ”företagarfråga” — utan en samhällsfråga
            i ordets verkliga bemärkelse. Det handlar nämligen om att undanröja
            hinder för ett samhälles möjligheter att faktiskt fungera som
            samhälle, att skapa möjligheter för alla människor att
          </p>
          <p xml:id="i-SG222NdmCRjPkdVysNAyQ8">
            Mot. 1997/98Sk734
          </p>
          <p xml:id="i-HyAozU4hXGHMji1QF5AG57">
            12
          </p>
          <pb facs="riksdagen-motions-pdf/data/199798/mot_199798_SK_0734/mot_199798_SK_0734-0007.pdf"/>
          <p xml:id="i-MwSnK2MnkNKBtKX8d2nEjx">
            13
          </p>
          <p xml:id="i-SvCvHvaMCPXiXBYcMoMsot">
            förbättra sin egen situation och leva ett liv som är socialt
            berikande både för dem själva och för omgivningen. Givetvis är
            de åtgärder som skulle ingå i Botkyrkas frizon egentligen sådant
            som borde genomföras genomgående i hela Sverige. Men det finns
            ingen anledning att låta det bästa bli det godas fiende. Norra
            Botkyrka är en lämplig plats att börja på, i synnerhet som det
            är där tankarna om en frizon har vuxit fram och utarbetats. Där
            finns tillräckligt stor ”kritisk massa” för att en frizon skall
            kunna ge resultat. Norra Botkyrka omfattar ett område med 35 000
            människor, ungefär lika många som i en medelstor svensk kommun.
            Invandrarandelen ligger mellan 65 och 90 procent, beroende på
            vilket bostadsområde man tittar på. Nästan alla bostadsområden
            byggdes under miljonprogramsåren, men där finns även småhus och
            en blandning mellan bostadsrätter och hyresrätter. Där finns både
            små och medelstora företag samt några friskolor. Botkyrka har
            för närvarande den högsta kommunalskatten i Stockholms län. Skattekraften
            sjunker alarmerande. Ekonomiskt stabila svenskar och invandrare
            flyttar ut, främst från de invandrartäta norra kommundelarna.
            Genomsnittsinkomsten sjunker. Antalet bidragsberoende hushåll
            ökar och socialbidragskostnaderna stiger katastrofalt beroende
            på arbetslöshet, höga levnadsomkostnader och statliga besparingsåtgärder.
            Det är nödvändigt att i grunden ändra förutsättningarna för de
            enskilda människorna — svenskar och invandrare — att själva bryta
            den negativa utvecklingen och ta ansvar för sin försörjning och
            framtid. Det hjälper inte med statliga bidrag, projekt och kostnadsutjämning
            mellan kommuner, och det hjälper definitivt inte att ytterligare
            reglera och begränsa friheten genom politiska ingrepp eller att
            genom särbehandling gynna t.ex. invandrare. Detta riskerar i stället
            att leda till motsättningar och fientlighet. All statistik och
            alla beskrivningar visar att de södra kommundelarna i Botkyrka
            befolkningsmässigt, socialt och ekonomiskt i stort sett motsvarar
            en genomsnittskommun i Stockholms län. Norra Botkyrka däremot
            har till följd av stora miljonprogramsområden hög invandrartäthet,
            mycket låg skattekraft och i motsvarande grad högt bidrags- beroende
            och därmed en extremt utsatt mänsklig, social och ekonomisk situation.
            Frizonsförslaget är en konkretisering på lokal och människonära
            nivå av en tillväxtfrämjande politik i en mycket mångfasetterad
            kommun i landet. I utformningen av frizoner är det enligt vår
            mening viktigt att de inte görs till en fråga för just invandrarområden.
            Frizonsidén får inte vara en stödåtgärd för en viss befolkningsgrupp
            utan skall genom ökad frihet ge alla människor inom ett område
            förutsättningar att försörja sig själva, ta ansvar för sina egna
            liv och växa genom sin företagsamhet. Frizonsfrågan bör handla
            om hur man genom avreglering, valfrihetsreformer vad gäller välfärden,
            en social skattepolitik och reformer som underlättar för före-
            tagande kan skapa en ökad social rörlighet.
          </p>
          <p xml:id="i-RoBX3JzrUuB83oe6ScoZMg">
            Mot. 1997/98Sk734
          </p>
          <pb facs="riksdagen-motions-pdf/data/199798/mot_199798_SK_0734/mot_199798_SK_0734-0008.pdf"/>
          <p xml:id="i-C1DGBD5kkj51avjAoWtMWd">
            I samband med att frågan om frizoner utreds är det angeläget
            att särskilt analysera de förändringar som bidrar till en ökad
            social rörlighet och som har en tillämplighet i hela vårt samhälle.
            Det bör ankomma på regeringen att överväga hur frizoner enligt
            ovanstående skall utformas. En sådan prövning bör ske mot bakgrund
            av att det är nödvändigt att förändringarna är så omfattande att
            de ger både en social och ekonomisk effekt. Samtidigt måste avvägningen
            gentemot andra områden påverka såväl utformningen som den geografiska
            avgränsningen gentemot andra områden. Regeringen bör lämna förslag
            på hur frizoner skulle kunna utformas för att användas i socialt
            mycket utsatta områden. I ett sådant förslag bör frågan om norra
            Botkyrka som en frizon behandlas.
          </p>
          <p xml:id="i-Bjn7WQNXtExsPUxm1m7be8">
            4Hemställan
          </p>
          <p xml:id="i-BRcq8Cxivfp584jVtPmbUv">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts under
            avsnittet Att kunna leva på sin lön, 2. att riksdagen som sin
            mening ger regeringen till känna vad i motionen anförts under
            avsnittet Företagsamhetens samhälle," 3. att riksdagen som sin
            mening ger regeringen till känna vad i motionen anförts under
            avsnittet Boende med valfrihet och möjligheter,” 4. att riksdagen
            som sin mening ger regeringen till känna vad i motionen anförts
            under avsnittet En mångfald av skolor och frihet att välja,” 5.
            att riksdagen som sin mening ger regeringen till känna vad i motionen
            anförts under avsnittet Trygghet och normer,” 6. att riksdagen
            hos regeringen begär förslag om hur frizoner kan utformas för
            att bidra till en ökad social rörlighet i utsatta storstadsområden
            i enlighet med vad som anförts i motionen, 7. att riksdagen som
            sin mening ger regeringen till känna vad i motionen anförts om
            att norra Botkyrka bör behandlas inom ramen
          </p>
          <p xml:id="i-NxTUjisRHCX6v4kVYTBSUx">
            för ett förslag om frizoner.
          </p>
          <p xml:id="i-UjExc5tiVb9CTPU6x8MGeg" type="date">
            Stockholm den 6 oktober 1997
          </p>
          <div xml:id="i-YaJdGMLSoufvVNPrDQpFdV" type="signatureBlock">
            <p xml:id="i-UBvqXQ3FocAE1NJPe95Req" who="i-Ay6zrjzeNnZpMAPRBGZ8tC" type="signature">
              Gunnar Hökmark (m)
            </p>
          </div>
          <p xml:id="i-PJitiCv7yNf9g5LH1pDJEM">
            Mot. 1997/98Sk734
          </p>
          <p xml:id="i-91ATbxoRcCNoqCL8cnWRuG">
            14
          </p>
          <pb facs="riksdagen-motions-pdf/data/199798/mot_199798_SK_0734/mot_199798_SK_0734-0009.pdf"/>
          <p xml:id="i-9SZEXsz1ufYVmjfi1a6bzS">
            15
          </p>
          <p xml:id="i-S6GiP2CM8XApLLYCwUs4Va">
            "Yrkande 2 hänvisat till NU.
          </p>
          <p xml:id="i-RQXJ6CbXtnmQWjFqJkv5fq">
            Yrkande 3 hänvisat till BoU. Yrkande 4 hänvisat till UbU. "Yrkande
            5 hänvisat till SoU.
          </p>
          <p xml:id="i-4GTvqLfB96zcRc3MRDontj">
            Gotab, Stockholm 1997
          </p>
          <p xml:id="i-JKPPJbfYd5xtbKDStReNWw">
            Mot. 1997/98Sk734
          </p>
        </div>
      </div>
    </body>
  </text>
</TEI>
