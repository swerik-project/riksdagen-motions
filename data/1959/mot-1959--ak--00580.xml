<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__580/mot_1959__ak__580-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 580 år 1959 3
          </p>
          <p>
            Nr 580
          </p>
          <p>
            Av herr Jansson i Benestad m. fl., i anledning av Kungl. Maj:ts
            proposition nr 147, angående åtgärder i prisreglerande syfte på
            jordbrukets område m. m.
          </p>
          <p>
            I Kungl. Maj:ts proposition nr 147 angående åtgärder i prisreglerande
            syfte på jordbrukets område föreslås ändring av förordningen om
            upp- tagande av slaktdjursavgift m. m. Departementschefen hemställer
            om riks- dagens bemyndigande att höja slaktdjursavgiften för svin
            från nuvarande 15 kr. till 25 kr. per kropp. Avgiftshöjningen
            motiveras med ökade export- förluster som väntas uppkomma under
            den avtalsbestämda sexårsperioden. För småbruket och bondejordbruket
            kan en så långt gående höjning av slaktdjursavgiften för svin
            betyda en stark reducering av avräkningspriset på fläsk. Det är
            dock icke dessa bruksenheter, småbruk och bondejord- bruket, som
            svarar för den stora ökningen av fläskproduktionen. Små- bruket
            sörjer för omkring en tredjedel av landets fläskproduktion, en
            ställ- ning som det innehaft rätt lång tid, och dess produktion
            har inte ökat i någon större utsträckning under senare år. De
            stora exportförlusterna på fläsk föranledes i första hand av större
            ”svinfarmer” och av specialisering på denna produktion vid större
            gårdar. Det vore därför rimligt och ur intern avvägningssynpunkt
            rättvist, om en del av det mindre jordbrukets fläsk- produktion
            undantogs från skyldighet att erlägga statlig slaktdjursavgift
            för svin. En sådan anordning skulle emellertid innebära ett besvärligt
            ad- ministrativt förfarande vid upprätthållande av nödvändig kontroll
            och är sålunda svår att realisera. En bättre metod synes vara
            att generellt undanta ett visst antal levererade svin från slaktdjursavgift
            för alla leverantörer. Det inkomstbortfall som härigenom åsamkas
            clearingkassan för täckande av exportförluster kan kompenseras
            genom att ta ut en högre avgift för överskjutande leveranser.
            En lämplig gräns för generell avgiftsbefrielse torde vara en årsleverans
            av högst 5 gödsvin per år. Hur pass betungande slaktdjursavgiften
            kan bli åskådliggöres med föl- jande exempel. Enligt propositionen
            skall den nedre prisgränsen för fläsk utgöra 3,57 öre. Om slaktavgift
            uttages med 25 kr. per kropp, så betyder detta att leverantören
            av ett slaktsvin med vikten 62 kg. (numera vanlig slaktvikt) får
            vidkännas en reducering med 40 öre per kg. Det verkliga priset
            till leverantören blir 3,17 öre. Ett så lågt fläskpris kan framkalla
            en kris på marknaden med alla de konsekvenser detta för med sig.
            Men fram- för allt innebär det ett orättvist inkomstbortfall för
            de producenter, som
          </p>
          <pb facs="riksdagen-motions-pdf/data/1959/mot_1959__ak__580/mot_1959__ak__580-002.pdf"/>
          <p>
            4 Motioner i Andra kammaren, nr 580 år 1959
          </p>
          <p>
            icke bär ansvaret för den överproduktion som avgiften avser att
            täcka exportförlusterna för. Frågan om smågrisproduktionen bör
            också sättas in i sitt fläskprissam- manhang. Småbruksutredningen
            ansåg att ett stödpris på smågrisar var onödigt under förutsättning
            att Svensk kötthandel gjorde lämpliga ingrepp på marknaden genom
            att stimulera till utslaktning för att stödja både fläskpriset
            och smågrispriset. I det nu föreliggande sexåriga avtalet har
            heller icke fastställts något stödpris för smågrisar. Då det synes
            oss vansk- ligt att under en så lång tidrymd som sex år överlåta
            åt de statliga organen att helt avväga gränserna för ingrepp i
            produktionssänkande riktning på smågrismarknaden bör en prisgräns
            redan nu fastställas. Ett lämpligt avvägt stödpris på smågrisar
            är 3,30 öre per kg. För upprätthållande av den prisnivån skall
            åtgärder vidtagas för att genom utslaktning uppnå er- forderlig
            balans på smågrismarknaden. De medel som behövs för ändamålet
            bör ställas till förfogande från den clearingkassa, som utgöres
            av import- avgifter. Med stöd av vad ovan anförts hemställes,
            att riksdagen måtte besluta att slaktdjursavgift skall uttagas
            endast för det antal svin som överstiger 5 av en- skilda producenters
            årsleveranser, att riksdagen måtte fastställa ett stödpris för
            smågrisar på kr. 3,30 att betalas med medel ur clearingkassan
            för importavgifter, samt att utskottet måtte framlägga förslag
            beträffande den avgift som, med hänsyn till inskränkningen ovan
            i under- laget för slaktdjursavgifter, måste uttagas för att tillföra
            clearingkassan avsett inkomstbelopp.
          </p>
          <p>
            Stockholm den 29 april 1959
          </p>
          <p>
            Fridolf Jansson Gustaf Svensson Fritz Börjesson i Benestad i
            Vä
          </p>
        </div>
      </div>
    </body>
  </text>
</TEI>
