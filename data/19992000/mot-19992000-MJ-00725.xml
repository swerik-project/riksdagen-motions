<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0725/mot_199900_MJ_0725-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ725 pnr: s19004
          </p>
          <p>
            Motion till riksdagen 1999/2000:MJ725
          </p>
          <p>
            av Bengt Silfverstrand och Anders Karlsson (s)
          </p>
          <p>
            Hushållning med naturgrus
          </p>
          <p>
            På 1950-talet uppskattade man Sveriges naturgrustillgångar till
            minst 75 miljarder ton. I slutet av 1982 beslutade riksdagen att
            en landsomfattande översiktlig inventering av naturgrus och alternativa
            material (bergkross, morän) skulle genomföras. En första etapp
            av denna inventering är klar. I första hand har områden kring
            tätorter med mer än 10 000 invånare, grusbristområden i övrigt
            nedanför fjällregionen samt sådana områden där det finns starka
            naturvårdsintreessen eller markanvändningskonflikter inventerats.
            Undersökningarna visar vilken typ av material som finns och i
            grova drag vilka mängder som, med hänsyn till andra samhällsintressen,
            kan utnyttjas. Man har dock inte tagit hänsyn till skärpta krav
            på dricks vatten- kvalitet som kan innebära större behov av att
            spara grusförekomster som grundvattenmagasin. På uppdrag av Naturvårdsverket
            försökte Sveriges geologiska under- sökning (SGU) med utgångspunkt
            i inventeringarna bedöma hur länge de tillgängliga naturgrustillgångarna
            kommer att räcka med den förbruk- ningstakt som rådde fram till
            år 1994 och med de restriktioner som beaktats i inventeringarna.
            Enligt dessa bedömningar kommer naturgruset att vara förbrukat
            inom 30 år i ca 50 av Sveriges kommuner. För ca 15 av dessa kommuner
            kommer naturgruset att vara slut inom 10 år. En slutrapport från
            Naturvårdsverket publicerad år 1997 redovisar bl.a. vilka områden
            och material som har inventerats samt en översikt över slutfört
            eller pågående arbete i landet med att vidareutveckla inventeringarna
            till materialhushållningsplaner. En utvärdering av den första
            etappen och behovet av fortsatt inventeringsverksamhet behandlas
            också. Det saknas statistik över den totala mängden naturgrustillgångar
            i landet. Under senare år, sedan skatten på naturgrus infördes,
            har förvisso förbrukningsmönstret ändrats. I stället för grus
            används i dag också krossat berg. Bristsituationen på naturgrus
            existerar dock fortfarande, speciellt i södra Sverige. SGU uppger
            att naturgruset i över 40 kommuner räcker i mindre än 20 år under
            förutsättning att produktionen ligger på samma nivå som idag.
            Riksdagen antog i april i år 15 nya nationella miljömål vilka
            ska uppnås inom en generation, d v s 25 år. Naturgrusresurserna
            beaktas i två av miljömålen. I miljökvalitetsmål 2, rörande grundvattnets
            kvalitet, poängteras att naturgrusuttag inte får påverka en hållbar
            dricksvattenförsörjning negativt. Enligt miljökvalitetsmål 11,
            God bebyggd miljö, ska användningen
          </p>
          <p>
            13
          </p>
          <pb facs="riksdagen-motions-pdf/data/199900/mot_199900_MJ_0725/mot_199900_MJ_0725-0002.pdf"/>
          <p>
            14
          </p>
          <p>
            av naturgrus minimeras. Då tillgången är begränsad är det angeläget
            att Mot. 1999/2000
          </p>
          <p>
            naturgrus bara används för de ändamål som det oundgängligen behövs
            för. MJ725
          </p>
          <p>
            Ett överuttag av naturgrus leder till en framtida bristsituation
            och svårigheter för kommande generationer att tillgodose sina
            behov. Mål 11 innebär även att naturgrusavlagringar med stort
            värde för dricksvattenförsörjningen och för natur- och kulturlandskapet
            ska bevaras. Inom vissa områden i landet är försörjningen med
            dricksvatten nästan uteslutande beroende av naturgrus- förekomsterna,
            vilket innebär att utvinningen av naturgrus måste upphöra helt.
            Att naturgrusuttaget begränsas har även stor betydelse för bevarandet
            av de rullstensåsar från vilka naturgrus till största del tas
            ut. Rullstensåsarna har en viktig funktion som ytvattenrenare
            och är även genom sina natur- och kulturvärden betydelsefulla
            inslag i landskapsbilden. Trots dessa ambitiösa miljömål, införandet
            av skatt m m är det uppenbart att naturgrus med nuvarande uttagsnivåer
            på många håll i landet kommer att vara en bristvara och att detta
            kommer att få negativa konsekvenser såväl för den yttre miljön
            som för dricksvattenförsörjningen. Mot denna bakgrund torde det
            vara oundgängligen nödvändigt att ytterligare begränsa uttaget
            av naturgrus vilket i sin tur kräver en skärpning av gällande
            regelverk.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om en
            begränsning av uttaget av naturgrus.
          </p>
          <p>
            Stockholm den 23 september 1999
          </p>
          <p>
            Bengt Silfverstrand (s) Anders Karlsson (s)
          </p>
          <p>
            14
          </p>
        </div>
      </div>
    </body>
  </text>
</TEI>
