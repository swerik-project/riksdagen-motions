<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--01016">
  <teiHeader>
    <fileDesc>
      <titleStmt>
        <title>om en sänkning av höginkomsttagarnas standardnivå</title>
        <author>av herrar Andersson i Nybro och Olsson i Sösdala </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en sänkning av höginkomsttagarnas standardnivå</title>
          <idno type="rdwebb">G0021016</idno>
          <rs type="number">1016</rs>
          <ref type="dokument_url_text">http://data.riksdagen.se/dokument/G0021016/text</ref>
          <ref type="dokument_url_html">http://data.riksdagen.se/dokument/G0021016</ref>
          <ref type="dokumentstatus_url_xml">http://data.riksdagen.se/dokumentstatus/G0021016</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>GÖSTA ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-CVa3GtLUphESXFxPuwSvNV</idno>
            <name>KARL ERIK OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6kh8wnZ5qFQ2q51C2remwH" type="signed"/>
        <correspContext corresp="i-6kh8wnZ5qFQ2q51C2remwH">
          <note type="signatory" corresp="r-0"/>
          <note type="signatory" corresp="i-CVa3GtLUphESXFxPuwSvNV"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__1016/mot_197677__1016-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion
          </p>
          <p>
            1976/77:1016
          </p>
          <p>
            av herrar Andersson i Nybro och Olsson i Sösdala om en sänkning
            av höginkomsttagarnas standardnivå
          </p>
          <p>
            Ett samhälle med stora standardklyftor mellan människorna är
            i grund och botten ett sjukt samhälle. Det är sjukt därför att
            det egentligen inte finns några sakliga skäl för att vissa människor
            skall ha det sämre än andra. Det är därför naturligt att djupa
            klyftor i standard mellan olika människor skapar en grogrund för
            motsättningar och spänningar som är till skada för hela samhället.
            Inte minst spänningarna ute i världen har visat att de i hög grad
            har sin grund i att en stor del av folken tvingas leva i djup
            misär och fattigdom när andra lever i överflöd. Det behövs ingen
            omfattande bevisföring för att komma fram till den självklara
            slutsatsen att det ligger i hela mänsk- lighetens intresse att
            klyftorna blir så små som möjligt. I vårt land har det sannolikt
            fattats fler beslut än i något annat land i syfte att minska avståndet
            mellan fattiga och rika. Trots alla sociala reformer och ett progressivt
            skattesystem har vi ändå långt kvar till ett idealt och mera jämlikt
            och rättvist samhälle. Låginkomstutredningens material från början
            av 1970-talet visade på stora klyftor inte bara ekonomiskt utan
            även kulturellt. Färska redovisningar i dagstidningarna visar
            på enorma skillnader mellan de mest privilegierade och de sämst
            ställda. Ändå visar dessa tabeller om inkomsternas storlek inte
            hela sanningen om skillnader i ekonomisk standard. Det är naturligt
            att många människor upplever skillnaderna som omo- tiverade och
            som orättvisa. Vid en djupare analys skulle man kanske finna att
            det är dessa orättvisor och missnöje med en för svag jämlikhetspolitik
            som ligger bakom en ökad oro på många arbetsplatser under senare
            år. Det har varit en naturlig och självklar strävan från de sämst
            ställda att minska avståndet till grupper med högre inkomster.
            Frågan är hur fram- gångsrik denna jämlikhetssträvan har varit
            de senaste åren. Höginkomst- grupperna har i regel haft lätt för
            att kompensera sig för ökade priser och kostnader. Det är ett
            känt faktum att höginkomsttagare ofta kan förhandla sig till förmåner
            vid sidan om löneinkomsten — som t. ex. tjänstebostad, fri bil
            och telefon, semesterresor och förmånliga traktamenten. Skattesys-
            temets utformning gynnar också höginkomsttagarnas investeringar
            i fas- tigheter och kapitalvaror. På detta sätt får grupper med
            högre inkomster en standardnivå som inte återspeglas i inkomsttabellerna.
            Från samhällets synpunkt måste det vara otillfredsställande att
            sakna en korrekt bild av hur standardskillnaderna ser ut.
          </p>
          <pb facs="riksdagen-motions-pdf/data/197677/mot_197677__1016/mot_197677__1016-002.pdf"/>
          <p>
            Mot. 1976/77: 1016 5
          </p>
          <p>
            Därigenom försvåras också samhällets möjligheter att ta de initiativ
            som krävs för att öka jämlikheten. Vid en kommande skatteomläggning
            är det t. ex. nödvändigt att ha tillgång till ett objektivt underlag,
            så att inte för- ändringar i skattesystemet gynnar redan privilegierade
            grupper. De under 1970-talet vidtagna skatteomläggningarna har
            varit diskutabla inte minst från jämlikhetssynpunkt. När högre
            inkomsttagare får i kronor räknat större skattesänkningar än låginkomsttagarna,
            medverkar man till att öka avståndet mellan bättre och sämre ställda.
            Det kan inte och får inte vara samhällets målsättning. För att
            få en någorlunda fullständig och korrekt bild av standardnivån
            för höginkomstgrupperna krävs en grundlig analys och utredning.
            Det bör ankomma på regeringen att bedöma om detta arbete skall
            utföras av sta- tistiska centralbyrån eller av någon redan arbetande
            utredning. I det föregående har vi pekat på att samhället borde
            öka sina ansträngningar för att skapa en större jämlikhet. Dessa
            målsättningar kullkastas delvis genom att samhället saknar instrument
            för att effektivt begränsa kompen- sationskrav från höginkomstgrupperna.
            När sämre ställda ständigt tvingas att skärpa sina krav i löneförhandlingar
            och i andra sammanhang — för att minska avståndet till de bättre
            ställda — blir kraven lätt inflationsdrivande. Det är givetvis
            inte de sämst ställda som skall bära ansvaret för den sjuka som
            samhället drabbas av genom inflationen. Tvärtom är det höginkomst-
            tagarnas ovilja att nöja sig med den standardnivå som de redan
            uppnått som är inflationsdrivande. För att samhället skall kunna
            garantera en utveckling mot ökad jämlikhet och samtidigt skydda
            sig mot inflationen måste bättre instrument till än de nu tillämpade.
            Ett tänkbart alternativ är att införa en lag om maximi- inkomst.
            Enligt vår uppfattning bör maximiinkomsten som metod prövas och
            övervägas av regeringen. Med hänvisning till det anförda hemställs
            att riksdagen beslutar 1. att hemställa hos regeringen att en
            utredning om höginkomst- tagarnas verkliga standardnivå företas,
            2. attuttala att kommande skatteomläggningar bör beakta att hög-
            inkomsttagarnas standardnivå ofta är högre än den beskatt- ningsbara
            inkomsten, 3. att ge regeringen till känna vad som anförts i motionen
            an- gående införande av en maximiinkomst.
          </p>
          <p>
            Stockholm den 25 januari 1977
          </p>
          <p>
            GÖSTA ANDERSSON (c) KARL ERIK OLSSON (c) i Nybro i Sösdala
          </p>
        </div>
      </div>
    </body>
  </text>
</TEI>
