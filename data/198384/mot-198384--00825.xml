<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00825">
  <teiHeader>
    <fileDesc>
      <titleStmt>
        <title>Personskador i anslutning till järnvägstrafik</title>
        <author>Arne Nygren</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Personskador i anslutning till järnvägstrafik</title>
          <idno type="rdwebb">G702825</idno>
          <rs type="number">825</rs>
          <ref type="dokument_url_text">http://data.riksdagen.se/dokument/G702825/text</ref>
          <ref type="dokument_url_html">http://data.riksdagen.se/dokument/G702825</ref>
          <ref type="dokumentstatus_url_xml">http://data.riksdagen.se/dokumentstatus/G702825</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RhK7jwyF7YTEXMoQMKuYsb</idno>
            <name>ARNE NYGREN</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QnnmBqSqV3M5qZiiG3WpkD" type="signed"/>
        <correspContext corresp="i-QnnmBqSqV3M5qZiiG3WpkD">
          <note type="signatory" corresp="i-RhK7jwyF7YTEXMoQMKuYsb"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__825/mot_198384__825-001.pdf"/>
      <fw xml:id="i-BreoaBwr1wZdTSYS1kwr28">
        Motion 1983/84:825
      </fw>
      <div xml:id="i-QhUTjzG7ugB7d13Pkn7NQr" type="motHeader">
        <div xml:id="i-SfJs1bHgRJF9CW9MsWbasU" type="motTitle"/>
        <div xml:id="i-45axz69JoT8vwcNbPz4ont" type="motSubmissionInfo"/>
      </div>
      <div xml:id="i-GfgVMRcxuNvrh4PZ3Xb3T4" type="motBody">
        <div xml:id="i-9i5sabQ5UEqsD624orFm41">
          <p xml:id="i-P7LWCqPy6nh1APcfnp3s3n">
            Arne Nygren Personskador i anslutning till järnvägstrafik
          </p>
          <p xml:id="i-GQtrv251nUURi9UymMtY6B">
            Årligen omkom mellan 30 och 68 personer i järnvägstrafik i Sverige
            åren 1979-1982, genomsnittet var 46 per år. Antalet ”allvarligt”
            skadade, vilket enligt SJ är arbetsoförmögen åtminstone 14 dagar
            eller avlider senare än 30 dagar efter skadedagen, varierade mellan
            92 och 288 under samma period, genomsnitt: 156 per år. För det
            tre femårsperioderna 1966-1980 var antalet dödsfall per år 41,
            42 och 39 i genomsnitt. Motsvarande antal ”allvarligt” skadade
            var 165, 147 och 176. Mellan hälften och två tredjedelar av dödsfallen
            1966-1982 drabbade vägtrafikanter, skadade genom sammanstötningar
            vid plankorsningar. Övriga dödsfall var ungefär lika fördelade
            på tågresenärer, skadade t. ex. vid urspåring, och järnvägsmän,
            skadade t. ex. genom växlingsmissöden. I fråga om ”allvarligt”
            skadade utgjorde antalet tågresenärer och personer skadade vid
            kollisioner i plankorsningar drygt hälften 1979-1982, åren 1966-1975
            var andelen en tredjedel, åren 1976-1980 hälften. Av en orienterande
            studie gällande 109 personer, som överlevt plankorsningskollisioner,
            hade 23, dvs. en femtedel, bestående kroppsliga sviter två till
            tre år efter skadehändelserna.
          </p>
          <p xml:id="i-UjUHt2cN58mE3HB9tvhrb1">
            Orsaker till skadorna
          </p>
          <p xml:id="i-A1oQysQB17xtJdE2sAE7cc">
            Enligt utredningar är skymd sikt av stor betydelse för sammanstötningar
            i plankorsningar utan säkerhetsanordningar. I fråga om korsningar
            med skydd är distraktion, halka och skadlig inverkan av solljus
            viktiga orsaker. Svårighetsgraden hos inträffade personskador
            är också beroende av hur kollisionerna sker. I fall av sammanstötning
            mellan tåg och personbil förefaller det bli svårare personskador
            om bilen träffas mitt på än om den träffas i främre eller bakre
            delarna, om den fastnar och släpas med är det värre än om den
            lösgörs och snabbt hamnar vid sidan av banan, om personer finns
            i den del av bilen som är närmast lokfronten är risken för svår
            skada också större än om de sitter på motsatt sida av bilen. Tågresandes
            risker kan återföras på sammanbrott av vagnar, fönster som faller
            ur vid vältning och resandes fall ur vagnarna, inredning i fordonen
            som i skadat skick blir vass, spetsig eller skadande på annat
            sätt. Deformationen av dragfordon är en viktig fråga, dels med
            tanke på energiupptagning till nytta för dem i resten av tåget,
            dels med tanke på skaderisken för lokförare och eventuella resande
            i den främsta enheten.
          </p>
          <p xml:id="i-EaHCQGjoUFj93BnvbV64CP">
            1 Riksdagen 1983/84.3 saml. Nr 825-833
          </p>
          <p xml:id="i-US2UYAfKxYCPbMQtj2QBJS">
            Mot. 1983/84 825-833
          </p>
          <pb facs="riksdagen-motions-pdf/data/198384/mot_198384__825/mot_198384__825-002.pdf"/>
          <fw xml:id="i-6AMc9KkszXmLMf1VysQd7S">
            Mot. 1983/84:825 2
          </fw>
          <p xml:id="i-fybokbBxQxwqwwugdW3To">
            Åtgärder emot skaderisker
          </p>
          <p xml:id="i-CHpkJr6Qcd7qwJxiV1sbCo">
            ”Skymd sikt” bör angripas med avseende på de miljöförutsättningar
            som föreligger vid korsningarna. Dessa är tämligen väl kända.
            Naturhinder och tåghastighet är härvid lika tungt vägande omständigheter.
            F. n. vilar ansvaret för säkerheten helt och hållet på den vägfarande,
            och detta i stort sett oberoende av hans eller hennes möjlighet
            att bedöma den aktuella faran. Skador i plankorsningar med fungerande
            signaler kan minskas i betydande grad om halvbommar införs. Knappast
            någon teknisk åtgärd emot plankorsningsriskerna torde vara så
            effektiv i förhållande till insatt kapital som kompletteringar
            av skyddet i korsningar, där det nu enbart finns signaler, med
            halvbommar. Planskilda korsningar är säkra men uppfattas som extremt
            dyra. Åtgärder bör företas så att enkla moduler av betong skall
            kunna användas, och att korsningar på längre banavsnitt ågtärdas
            samtidigt. Finansieringen bör utredas, vilket samarbete kan i
            fortsättningen utvecklas mellan SJ (TSV, vägverket) och arbetsmarknadsstyrelsen
            med länsarbetsnämnderna för att pengar, som används till sysselsättningsskapande
            åtgärder, skall kunna utnyttjas till säkerhetsåtgärder, främst
            planskildhet, i korsningar mellan vägar och järnvägar.
          </p>
          <p xml:id="i-Te8uz5LkXbEabqCejZHKvs">
            Fordonens utformning
          </p>
          <p xml:id="i-UMohD28aXikgX5gsWZtwDS">
            Lokomotivens fronter har olämplig utformning från personskadesyn-
            punkt. Om kollisionerna med vägfordon ej komplicerades av risken
            att buffert och koppel trängde in på begränsad yta i svaga delar,
            t. ex. fönster och dörrar på vägfordonen, vilka eventuellt fastnar
            och släpas med — också delvis på grund av buffertar och koppel
            — skulle kroppsskadorna på vägtrafikanterna kunna bli mindre allvarliga.
            Dragfordonens fronter borde i stället utformas så, att vägfordon
            tvangs åt sidan under sammanstötningarna. Erfarenheterna av skadebegränsning
            vid inverkan av yttre våld är ej längre ringa, och de grundas
            på flyg- och biltrafiken, varifrån kunskaperna utvecklats och
            där tillämpas i ökande omfattning. Järnvägsfordonen är till stor
            del opåverkade av denna utveckling, vilket är speciellt viktigt
            med avseende på risker för vägtrafikanter i plankorsningar. Med
            hänsyn till dragfordonens begränsade antal och långa användningstid
            är risken för inblandning av varje fordon i en kollision med vägfordon
            stor, vilket bidrar till att effekten av kapital för designförändring
            bör bli betydande. Det närmast berörda, skadebegränsande om ej
            helt skadeförebyggande åtgärder, är också tillämpligt med avseende
            på risken för personer ombord på tågen. Vad som anförts ovan under
            ”Orsaker” beträffande vagnarna och dragfordonen är lämpliga utgångspunkter
            för åtgärder. I USA har under senare år ett framgångsrikt program
            riktat mot plankorsningsrisker genomförts. Intrycket från USA
            talar för betydelsen av
          </p>
          <pb facs="riksdagen-motions-pdf/data/198384/mot_198384__825/mot_198384__825-003.pdf"/>
          <fw xml:id="i-W5ELnX8AENZAp17S7eZiz1">
            Mot. 1983/84:825 3
          </fw>
          <p xml:id="i-MasxuT7fYCAKyP5AmphDmD">
            åtgärder emot miljöförhållandena i vid mening. Utbildning eller
            upplysning bör i första hand ses som medel till miljöåtgärder
            genom ansvarigas försorg.
          </p>
          <p xml:id="i-TyZxeove5ZYviQ2bXvdife">
            Snabbtåg i Sverige
          </p>
          <p xml:id="i-9ca7Vr68ArUSaqRDb9BUxV">
            Med ökade hastigheter i järnvägstrafiken skärps de risker som
            berörts i motionen. De åtgärder som anförts av juridisk, ekonomisk,
            miljö- och fordonsteknisk natur är därför mycket viktiga att utreda
            och pröva mot bakgrund av de långt framskridna planer på snabbtåg
            på vissa delar av det svenska järnvägsnätet som aktualiserats
            av statens järnvägar.
          </p>
          <p xml:id="i-WXuPSUwRiTRLWxWa6Vfc23">
            Hemställan
          </p>
          <p xml:id="i-Xoc3rcN2Hj7j9r2UoLpCvf">
            Med hänvisning till det anförda föreslår jag att riksdagen beslutar
            att hos regeringen begära att frågan om personskaderisker i anslutning
            till järnvägstrafiken och åtgärder i anledning därav skyndsamt
            utreds, varvid riskerna för vägtrafikan- ter och tågresande vid
            ökade tåghastigheter särskilt uppmärk- sammas.
          </p>
          <p xml:id="i-g6tK2UemU1uCv8qLpVzCX" type="date">
            Stockholm den 20 januari 1984
          </p>
          <p xml:id="i-MHSHAmMnWcLRsvMWFArUL8" type="signatureBlock">
            ARNE NYGREN (s)
          </p>
        </div>
      </div>
    </body>
  </text>
</TEI>
