<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-FöU-00245">
  <teiHeader>
    <fileDesc>
      <titleStmt>
        <title>Försvar och samhällets krisberedskap</title>
        <author corresp="i-Uj8BaU1ExHbpKGVGx2k7Ed">av Mikael Jansson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Försvar och samhällets krisberedskap</title>
          <idno type="rdwebb">H002Fö245</idno>
          <rs type="number">Fö245</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H002Fö245/text</ref>
          <ref type="dokument_url_html">http://data.riksdagen.se/dokument/H002Fö245</ref>
          <ref type="dokumentstatus_url_xml">http://data.riksdagen.se/dokumentstatus/H002Fö245</ref>
          <ref type="doc">http://data.riksdagen.se/fil/1039CF22-531E-417A-8654-46078F8D3D22</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Uj8BaU1ExHbpKGVGx2k7Ed</idno>
            <name>Mikael Jansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LH9ndmounHCesrHeE6dJnh" type="signed"/>
        <correspContext corresp="i-LH9ndmounHCesrHeE6dJnh">
          <note type="signatory" corresp="i-Uj8BaU1ExHbpKGVGx2k7Ed"/>
        </correspContext>
        <correspAction xml:id="i-Bfvu3WSygijFBbrhVjrtwK" type="numbering">
          <date when="2012-10-08"/>
        </correspAction>
        <correspAction xml:id="i-5UGwtL2BTYnXJbpgqHgF7N" type="submission">
          <date when="2012-10-05"/>
        </correspAction>
        <correspAction xml:id="i-6TYkqC7A7Ku82xR25vtYpE" type="transfer">
          <date when="2012-10-05"/>
        </correspAction>
        <correspAction xml:id="i-jv253keM9P9mtg2QP2P5w" type="assigned"/>
        <correspContext corresp="i-jv253keM9P9mtg2QP2P5w">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KscRSyEhu12ZeEFpFsn8Vv" type="motHeader"/>
      <div xml:id="i-SyjccsMA8cQ3mbi59NrJM6" type="motBody">
        <div xml:id="i-EbQgR4BsCnRaZUYv2TWj8N" type="motProposal" subtype="förslag">
          <head xml:id="i-PVFAfN1L6S6d6ZGdSBcCyp">
            Förslag till riksdagsbeslut
          </head>
          <list xml:id="i-QfxpJNrdbSen1hmSsjEbVg" style="ol">
            <item xml:id="i-BB1yGx8ZUPFewX5hxQMUzZ">
              Riksdagen tillkännager för regeringen som sin mening vad som
              anförs i motionen om att Sverige bör avsäga sig deltagande i ytterligare
              beredskapsperioder för EU:s stridsgrupper samt lämna alla eventuellt
              pågående förberedelser för att delta i dessa.
            </item>
            <item xml:id="i-Fa2f3eNGpAkeCYkvUGbf71">
              Riksdagen tillkännager för regeringen som sin mening vad som
              anförs i motionen om att Sverige ska motsätta sig riktlinjer och
              regelverk inom EU som kan leda till att Sveriges möjligheter att
              vidmakthålla en inhemsk försvarsindustri begränsas.
            </item>
            <item xml:id="i-8qqgM8bHV1uYz7k2wbQnHE">
              Riksdagen tillkännager för regeringen som sin mening vad som
              anförs i motionen om att Sverige bör undersöka möjligheten att
              fördjupa det nordiska militära samarbetet i linje med Stoltenbergrapportens
              förslag.
            </item>
            <item xml:id="i-KcsDmWTfUtPTV5Axk4zMvs">
              Riksdagen tillkännager för regeringen som sin mening vad som
              anförs i motionen om att hela den svenska militära insatsen inom
              ISAF i Afghanistan ska dras tillbaka under 2013. 1
            </item>
            <item xml:id="i-Ehb9NAFHWtKkejNbiPY1CX">
              Riksdagen tillkännager för regeringen som sin mening vad som
              anförs i motionen om att Sverige ska ta en paus med internationellt
              militärt bistånd (fredsfrämjande internationella insatser) tills
              försvaret av Sverige är återbyggt, enda undantag är Operation
              Atalanta där vi ska bistå.
            </item>
            <item xml:id="i-Sh53at7gRJGmQqaqoe2svo">
              Riksdagen tillkännager för regeringen som sin mening vad som
              anförs i motionen om att regeringen tydligare bör visa hur objektramar
              återinförts i regeringens redovisning till riksdagen av planerad
              och beställd försvarsmateriel i enlighet med tidigare riksdagsbeslut.
            </item>
            <item xml:id="i-UrtBgLsmutLnvF9BhuENqd">
              Riksdagen tillkännager för regeringen som sin mening vad som
              anförs i motionen om att Sverige bör delas i sex militärområden.
            </item>
            <item xml:id="i-6VRnUdHHQvPL9hjFGYc3Bn">
              Riksdagen tillkännager för regeringen som sin mening vad som
              anförs i motionen om att ärenden av civil beredskapskaraktär bör
              beredas hos länsstyrelserna efter yttrande av Försvarsmakten.
            </item>
            <item xml:id="i-3hgj9hskHC66EkbtQ85n6U">
              Riksdagen tillkännager för regeringen som sin mening vad som
              anförs i motionen om att ärenden av civil beredskapskaraktär bör
              beredas hos kommunerna efter yttrande av Nationella Skyddsstyrkorna.
            </item>
            <item xml:id="i-Y2CjBu24PFtstWXoE7faTx">
              Riksdagen tillkännager för regeringen som sin mening vad som
              anförs i motionen om att en försvarsindustristrategi bör upprättas
              där vi tydligt definierar våra säkerhetspolitiska intressen kopplade
              till särskilda kompetenser i fråga om tillverkning av eller handel
              med försvarsmateriel och om att en svensk myndighet som upphandlar
              försvarsmateriel sedan kan använda undantagsregeln i artikel 346
              i EUF-fördraget på liknande sätt som andra medlemsländer som har
              viktig försvarsindustri.
            </item>
            <item xml:id="i-25zoCJCRyi8J9zTwTiXyLq">
              Riksdagen tillkännager för regeringen som sin mening vad som
              anförs i motionen om att regeringen bör utreda möjligheten att
              kontrakterade gruppbefäl, soldater och sjömän får bo kvar på logementen
              till en låg hyra även efter provanställningstiden.
            </item>
            <item xml:id="i-2vUXh3HjZRGsd34xh8MPRd">
              Riksdagen tillkännager för regeringen som sin mening vad som
              anförs i motionen om att regeringen bör utreda möjligheten att
              kontrakterade gruppbefäl, soldater och sjömän ska slippa förmånsbeskattning
              för icke lagad mat ute i fält. 2
            </item>
            <item xml:id="i-7xnQDVJfLavm4yUrYZbEox">
              Riksdagen tillkännager för regeringen som sin mening vad som
              anförs i motionen om att regeringen bör utreda möjligheten att
              kontrakterade gruppbefäl, soldater och sjömän som bor på logement
              ska ha tillgång till billig och nyttig lagad frukost, lunch och
              middag.
            </item>
            <item xml:id="i-J5PWFtR4m9rYBtQ2dSQeLA">
              Riksdagen tillkännager för regeringen som sin mening vad som
              anförs i motionen om att regeringen bör utreda möjligheten att
              kontrakterade gruppbefäl, soldater och sjömän får subventionerade
              hemresor varannan vecka.
            </item>
            <item xml:id="i-UnddnhEt8f5V5ZFkVDBe9d">
              Riksdagen tillkännager för regeringen som sin mening vad som
              anförs i motionen om att antagningsprovning för värnplikt ska
              göras av 10 000 utgallrade lämplighetsbedömda unga män och kvinnor
              varje år.
            </item>
            <item xml:id="i-Tby1dkYB52xCVtcWtr44UF">
              Riksdagen tillkännager för regeringen som sin mening vad som
              anförs i motionen om värnpliktsutbildning inom GMU av cirka 3
              500 värnplikts­uttagna soldater årligen.
            </item>
            <item xml:id="i-Uep1JoGYgsKws33S24NBZu">
              Riksdagen tillkännager för regeringen som sin mening vad som
              anförs i motionen om värnpliktsutbildning i ytterligare sju månader
              efter GMU av cirka 2 300 soldater årligen för krigsplacering successivt
              i sex mekaniserade brigader och tre kustartilleribrigader.
            </item>
            <item xml:id="i-KFrmkS5k6ZoGjyj9qeiitb">
              Riksdagen tillkännager för regeringen som sin mening vad som
              anförs i motionen om att införandet av värnplikten och krigsbrigader
              innebär endast naturlig pensionering för eventuellt övertaliga
              högre officerare, att befintliga GSS-T överförs till värnplikt
              och att GSS-K kvarstår för kontinuerliga tjänster på brigaderna.
            </item>
            <item xml:id="i-7VMapgguQjx9BHJb3PgyRF">
              Riksdagen tillkännager för regeringen som sin mening vad som
              anförs i motionen om att Försvarsmakten ska söka krigsplacera
              5 000 äldre värnpliktiga som har tillräckligt färska kunskaper.
            </item>
            <item xml:id="i-VzNqSnx86MhCbmKhsi13Za">
              Riksdagen tillkännager för regeringen som sin mening vad som
              anförs i motionen om kompromissalternativet värnpliktsutbildning
              av 1 000 soldater i 10 månader årligen för krigsplacering på vakanser
              i befintliga manöverbataljoner.
            </item>
            <item xml:id="i-BWHqLEfp4dKZEfGCC3RVwX">
              Riksdagen tillkännager för regeringen som sin mening vad som
              anförs i motionen om att Militärkommando Gotland ska återuppsättas
              2013.
            </item>
            <item xml:id="i-P716Qj21tNcNYhD2TEnUMy">
              Riksdagen tillkännager för regeringen som sin mening vad som
              anförs i motionen om att ledningscentraler och andra för fienden
              högvärdiga mål ska finnas i bergrum eller på annat sätt skyddas.
            </item>
            <item xml:id="i-LEkmR4JTkcqajrXsLPjy1h">
              Riksdagen tillkännager för regeringen som sin mening vad som
              anförs i motionen om att Swedec ska fortsätta att vara en egen
              organisationsenhet.
            </item>
            <item xml:id="i-8rxa2r4H7HzvEspo77W7KH">
              Riksdagen tillkännager för regeringen som sin mening vad som
              anförs i motionen om att särskilda beredskapspolisen bör återuppsättas
              som en del av Polismyndigheten men i statens budgetområde 6. 3
            </item>
            <item xml:id="i-QG6wheM2TJJE8eu98u8yGr">
              Riksdagen tillkännager för regeringen som sin mening vad som
              anförs i motionen om att Marinbas Öst bör sättas upp 2015 och
              Marinbas Väst, Marindetachement Härnösand och Marindetachement
              Fårösund 2016.
            </item>
            <item xml:id="i-Kr7B2etSoX1yjcy5v52pDY">
              Riksdagen tillkännager för regeringen som sin mening vad som
              anförs i motionen om att F16 bör sättas upp 2015 för att stärka
              luftförsvaret av huvudstaden.
            </item>
            <item xml:id="i-GNeyqWb8VhBNyP6LEHNeef">
              Riksdagen tillkännager för regeringen som sin mening vad som
              anförs i motionen om särskilda reservkraftnät.
            </item>
            <item xml:id="i-MKvM5pLWgorAftLsusv81F">
              Riksdagen tillkännager för regeringen som sin mening vad som
              anförs i motionen om att den sista söndagen i maj ska vara minnesdag
              för svenska veteraner med syftet att veteranerna och deras anhöriga
              inte ska tvingas att ta ut en semesterdag för sitt deltagande.
            </item>
            <item xml:id="i-Gt69m8v6st6ZenDFgPVFEm">
              Riksdagen tillkännager för regeringen som sin mening vad som
              anförs i motionen om att det från 2016 bör genomföras tre veckors
              KFÖ varje år med hel mekaniserad brigad, varvid värnpliktiga och
              GSS-T kallas in.
            </item>
            <item xml:id="i-73sinfrJ4npcFpwTz2QRA9">
              Riksdagen tillkännager för regeringen som sin mening vad som
              anförs i motionen om att det från 2019 bör genomföras tre veckors
              KFÖ årligen med hel kustartilleribrigad, varvid värnpliktiga och
              GSS-T kallas in.
            </item>
          </list>
          <p xml:id="i-MEuadhPR7WZ7gDt27VE4Yj">
            1 Yrkande 4 hänvisat till UU.
          </p>
          <p xml:id="i-G6TU6z3wmH9eRaQ7HUH6uA">
            2 Yrkande 12 hänvisat till SkU.
          </p>
          <p xml:id="i-JcQ4dk7anUNiWVUV9wdwtc">
            3 Yrkande 24 hänvisat till JuU.
          </p>
        </div>
        <div xml:id="i-8Vjax1i1PcHma68DS6vQP5" type="motContent">
          <head xml:id="i-XWM3KwKSiaVMrGSg9T5Ug4" type="h1">
            1 Försvarets uppgifter
          </head>
          <p xml:id="i-Tte1gSiHC6rBcNVh55rxyk">
            Det militära försvaret ska genomföra de insatser som riksdag
            och regering beslutat eller som i övrigt följer av Försvarsmaktens
            uppgifter. Försvarsmakten ska lösa följande uppgifter:
          </p>
          <list xml:id="i-TPfeERkMprdd5Ju4sQchH7" style="ul">
            <item xml:id="i-Kc5w6CYA5HME2qEJRSkE7v">
              Upptäcka och avvisa kränkningar av det svenska territoriet och
              i enlighet med internationell rätt värna suveräna rättigheter
              och nationella intressen i områden utanför detta.
            </item>
            <item xml:id="i-NdvL4NtGABhfEUgWgRVfZ">
              Söka samverka och kostnadsdela verksamheten med de nordiska grannländernas
              försvarsmakter i mån av ingångna avtal.
            </item>
            <item xml:id="i-HT6Wqp2BsepuB88dHaWYqn">
              Med befintlig förmåga och resurser bistå det övriga samhället
              och andra myndigheter vid behov.
            </item>
            <item xml:id="i-XyKXcvYFH5QpMYToNcduKT">
              Äga beredskap att snabbt kunna ställa personal till förfogande
              för räddningsledare vid terrorism eller annan asymmetrisk krigföring.
            </item>
            <item xml:id="i-RCuXcTVtCmzmw3gdrgXqRZ">
              Äga beredskap att kunna sända en utlandsstyrka för fredsbevarande
              eller fredsskapande insatser med stöd av FN-mandat.
            </item>
          </list>
          <p xml:id="i-7HYGCz5S96yg5hjP9iTLRa">
            Sverigedemokraterna yrkar på att riksdagen bemyndigar regeringen
            att för 2013 utnyttja en kredit på högst 50 000 000 000 kronor
            i Riksgäldskontoret om krig, krigsfara eller andra utomordentliga
            förhållanden föreligger. Detta är en större kredit än regeringen
            föreslår, men Sverigedemokraterna syftar till att försvaret ska
            växa och då krävs det mer resurser vid en mobilisering.
          </p>
          <head xml:id="i-A23tfucDGfkfUufVD3VE9V" type="h1">
            2 Försvarspolitikens inriktning
          </head>
          <head xml:id="i-P7XHzZu25SDwSzgM5sfqzG" type="h2">
            2.1 Internationella samarbeten
          </head>
          <p xml:id="i-AC51uQpv9hiMRm7nTu8Bsy">
            Det finns inte tillräckliga skäl att vi ska ansluta oss till
            Nato. Nato har förvisso historiskt löst många svåra uppgifter;
            inte minst har man besegrat det kommunistiska Sovjet genom kapprustning.
            Sverige har dock sedan andra världskriget spelat en faktisk roll
            som en alliansfri militärt stark fredsbevarande nation.
          </p>
          <p xml:id="i-5xhvfK4aUwodWsaJjV97MX">
            Sveriges försvarspolitik ska fokusera på försvaret av Sverige.
            Genom att stärka vårt eget försvar, genom att fullt ut verka för
            ett nordiskt försvarssamarbete och genom partnerskapet för fred
            med Nato tar Sverige sitt säkerhetspolitiska ansvar. När Sverige
            återfått ett existensförsvar är det rimligt att Sverige åter bidrar
            med militärt bistånd i fredsskapande och fredsbevarande insatser
            med FN-mandat bakom. Det är en balanserad inställning långt från
            både å ena sidan isolationism och å andra sidan förlorad självständighet.
            Regeringens försvarspolitiska inriktning anser vi däremot är obalanserad
            eftersom den konvergerar mot att Sverige enbart ska ställa betalda
            truppenheter till förfogande för Nato och EU. Sveriges försvar
            börjar i Sverige och inte i Afghanistan eller Libyen. Försvarsmakten
            ska inte delta i Nordic Battlegroup eller på annat sätt ingå i
            en militarisering av EU.
          </p>
          <p xml:id="i-CtXw1C9S8ok1PQDdTDvgmc">
            I Sveriges partnerskap med Nato bör det finnas konkreta planer
            för såväl vilket bistånd Sverige skall lämna vid angrepp mot ett
            eller flera Natoländer som lika konkreta planer över den hjälp
            vi kan vänta av Nato vid angrepp på Sverige. För att kunna avtala
            och skapa ett konkret partnerskap med Nato måste Sverige äga en
            militär kapacitet som är avsevärt mer utvecklad än den nuvarande.
            Sverige ska inte heller utlova ensidiga solidaritetsgarantier.
          </p>
          <p xml:id="i-8HnVTkhnvxCmn1KExBDYJR">
            Ett starkt luft- och kustförsvar på Gotland är inte bara en svensk
            angelägenhet utan även en baltisk angelägenhet eftersom den ryska
            dominansen minskar i Östersjön.
          </p>
          <p xml:id="i-6kioxH5faqjJS8khU15FCq">
            Natostandard för nya materielsystem är givet för exporterande
            försvarsindustrier, och däri finns ingen nackdel för Sverige.
            Däremot behöver inte alla äldre befintliga materielsystem Natoanpassas.
            Försvarsmakten ska ha eget krypto för egen strid men ska kunna
            verka inom Natokrypto med det som tilldelas oss vid gemensamma
            operationer.
          </p>
          <head xml:id="i-A5iDUJazk1SAmFqLUbqkUi" type="h2">
            2.2 Internationella insatser
          </head>
          <p xml:id="i-H4YayKPvsfwPr7G3YzxUin">
            Sverigedemokraterna anser att fredsbevarande och fredsskapande
            insatser kan vara viktiga för att stoppa och förhindra mänskliga
            katastrofer. Militära aktioner i främmande land är samtidigt alltid
            en svår rättslig fråga. Därtill har ofta parter i de konflikter
            vi ska motverka olika verklighets- och historiesyn, vilket ställer
            krav på grundlig analys innan beslut om insats tas. En förutsättning
            bör vara att insatserna sker med FN-mandat.
          </p>
          <p xml:id="i-HZA7shJU7wHLzoZ66feRir">
            En paus i de internationella insatserna bör göras för att frigöra
            medel till återskapande av ett existensförsvar. År 2013 bör utlandsinsatserna
            avvecklas med undantag av Operation Atalanta som kvarstår vid
            behov. När Sverige har sex mekaniserade brigader och tre kustartilleribrigader
            i krigsorganisationen år 2023 bör de internationella insatserna
            återtas och då bör första bataljonerna ur brigaderna roteras till
            internationell beredskap i turordning. Den internationella tjänstgöringen
            ska vara frivillig.
          </p>
          <p xml:id="i-3cBZUV1mf8p4yqVSSCDhQW">
            Kvinnor i internationell tjänst är viktiga för det gränssnitt
            där vi utbyter kunskap med befolkningar där samhällena är ålderdomliga.
          </p>
          <p xml:id="i-PRWDokSJTVbfu9g3fGRAyX">
            Samverkan mellan militära och civila insatser utgör ofta en nödvändighet
            för permanenta framgångar.
          </p>
          <p xml:id="i-Dapk27gFhLrucUtkwR2h2q">
            Utlandsstyrkan ska ha mindre budgetmedel att använda till nytta
            för lokalbefolkning i de områden där vi bevarar och skapar fred
            för att visa att våra soldater är vänner och därigenom skydda
            våra soldater och gynna dialogen med det lokala civila samhället.
          </p>
          <p xml:id="i-VkM7TZpef8dYWAVsgn1qgA">
            När USA utsattes för terrorism den 11 september 2001 förklarade
            amerikanerna krig mot terrorismen och tog sig rätten att anfalla
            Afghanistan och Irak. Utsatt för upprepad svårt drabbande terrorism
            kan säkert alla länder välja att försvara sig globalt. Sverige
            bör dock inte utan utomordentligt starka skäl medverka i den typen
            av krigföring. Vi motsätter oss även att Sverige aktivt tar ställning
            på en sida i regelrätta inbördeskrig där alla parter saknar civiliserade
            mål. Vår utgångspunkt är att den svenska hjälpen i drabbade områden
            huvudsakligen ska vara humanitär eller fredsbevarande. När Nato
            väljer strategi i de insatser de leder har vi ingen påverkan.
            Natoledda fredsinsatser har ofta tveksam motivering, och inte
            sällan misslyckas relationerna med den civila befolkningen.
          </p>
          <p xml:id="i-TLMG4sS41t9YAMA1y6cwiY">
            Svenska armén har gjort ett utmärkt arbete i Afghanistan genom
            att ställa trupp i Mazar e-Sharif, som del av ISAF-operationen.
            Svenska armén har fördömligt och med egna förluster stött afghanska
            nationella armén (ANA) och afghanska polisen (ANP) samt tillfört
            rådgivare (OMLT) i ANA. Det svenska kriget mot talibaner har förts
            med syftet att hjälpa landets befolkning och att skapa demokrati.
          </p>
          <p xml:id="i-3AprB3CDjcqrqBDn3pTBD1">
            Oavsett hur stark insats svenska armén och övriga ISAF har gjort
            måste effekten av närvaron bedömas. Sverigedemokraterna bedömer
            att en bortre gräns för det svenska engagemanget i Afghanistan
            måste sättas till år 2013. Det hänger nu på folken i Afghanistan
            att själva ta hand om sin säkerhet.
          </p>
          <p xml:id="i-KMjovrAHQLzzFzvnpngb5L">
            Kfor avvecklas nu och insatsen kan summeras. År 1998 bröt en
            väpnad konflikt ut i Kosovo, som då låg i Jugoslavien, mellan
            den serbiska armén och albansk gerilla, och 1999 startade Nato
            ett bombkrig mot den serbiska armén i Kosovo. De serbiska styrkorna
            flydde efter några månader Kosovo, varefter Nato förde in trupp.
            Den internationella styrkan, Kfor, har alltsedan dess säkrat freden.
            Under den tid som Kfor har verkat i Kosovo har de flesta serber
            och ca 90 000 romer fördrivits ut ur landet.
          </p>
          <p xml:id="i-3gLuTvXfDw9Dxe74PY5xbA">
            Kosovo förklarade sig självständigt 2008. Sverige har (tillsammans
            med ett antal andra länder) erkänt Kosovo som nation. Inom EU
            är det dock flera länder som inte erkänt Kosovo, däribland Spanien,
            Grekland, Rumänien och Slovakien. Kosovos parlament beslöt samtidigt
            med självständighetsförklaringen att inbjuda till fortsatt internationell
            närvaro. Det är vår uppfattning att Kosovos regering i dag skulle
            kunna ta över ansvaret för den stat man själv utropat som självständig.
            Det svenska engagemanget i Kosovo genom Kfor bör avvecklas i ökat
            tempo.
          </p>
          <p xml:id="i-V74kMcL74yfwjy7QRLnUQy">
            Natos insats i Libyen där ställning togs för ena sidan i ett
            inbördeskrig byggdes på en dålig strategi. Det är oklart idag
            vem som ska lösa eftervården med marktrupp. Flygvapnet med Gripen
            löste sina spaningsuppgifter storartat.
          </p>
          <p xml:id="i-RqhwbLbMJndXax2AKm8dn8">
            I Adenviken hotar pirater vår och andras handelsflottor. Sverige
            har lett EU:s marina insats utanför Somalias kust, operation Atalanta,
            genom att tillhandahålla ett styrkehögkvarter ombord på HMS Carlskrona
            och ett övervakningsplan från kustbevakningen. Sverigedemokraterna
            stödjer att svenska enheter ger fortsatt bidrag till Operation
            Atalanta. Militär personal på svenskregistrerade handelsfartyg
            ska inte tillåtas. Redare kan redan nu anskaffa vapen och vaktmanskap.
          </p>
          <head xml:id="i-MXJmjH1zwMedF1yCpQc4NF" type="h2">
            2.3 Dimensionering av existensförsvaret
          </head>
          <p xml:id="i-5UHiWEV79CUnQKMYVrmXnK">
            Den dagsaktuella hotbilden är inte den viktigaste utgångspunkten
            när vi bedömer vårt behov av militärt försvar. Hotbilden kan snabbt
            förändras, däremot kan vi inte snabbt återta acceptabel försvarsförmåga.
            Faktiska styrkeförhållanden och värstafallscenarier måste vara
            underlag för att beräkna vårt behov av militärt försvar. Vi kan
            inte som ansvarstagande medborgare välja att bortse ifrån hur
            Ryssland har återbyggt sin militära förmåga.
          </p>
          <p xml:id="i-LyLXrRDRJL64D2DRBJcwcC">
            Försvarsmaktens förmåga att hävda Sveriges territoriella integritet
            genom att upptäcka och avvisa kränkningar i fredstid är enligt
            vår mening bristfällig. Försvarsmaktens förmåga att möta, hejda
            och fördröja eller slå en angripare är inte godtagbar. Vår militära
            förmåga måste därför öka genom investeringar i såväl kvantitet
            som kvalitet. Hela Sverige ska kunna försvaras.
          </p>
          <p xml:id="i-3T5K84JkFUFiJ3eowJRfJs">
            Sverige bör efter en förstärkning av försvaret ha ett balanserat
            försvar med sådan styrka och sammansättning att det skapar en
            så hög tröskeleffekt att detta i det längsta avhåller en presumtiv
            angripare från anfall. Ett sådant försvar bör också ha en sådan
            styrka att det kan föra en strategisk defensiv i syfte att vinna
            den tid som krävs för att planerad hjälp utifrån ska kunna tas
            emot.
          </p>
          <p xml:id="i-ChkkiNG253pCkWcUe8TezG">
            Det moderna militära försvaret är beroende av högteknologiska
            system för att skapa ett starkt skalskydd och därigenom avskräcka
            från fientligheter och påtryckningar, men det är samtidigt fortfarande
            beroende av folkets försvarsvilja och den enskilde soldatens mod
            och beslutsamhet. En stärkt försvarsvilja och en förankring av
            försvaret hos folket uppnås främst genom värnpliktsutbildning
            och starka frivilligorganisationer.
          </p>
          <p xml:id="i-6WyPbww4zP25VpZNaVHsrQ">
            Terrorism, asymmetrisk krigföring, cyberkrigföring och andra
            okonventionella angreppsformer är nya hot som läggs till de gamla.
            Det ger oss anledning att tala om invasionsförsvar som ett existensförsvar
            när alla dessa nya hot läggs till. Samtidigt ökar behovet av försvarets
            samverkan med det civila samhället vid särskilda påfrestningar.
          </p>
          <p xml:id="i-PBEuxufe3u1mRYChhJMHtT">
            En återinförd värnplikt är nödvändig för att på ett trovärdigt
            sätt nå upp till den kvantitet förband som är nödvändig för försvaret
            av Sverige. Minst 3 000 värnpliktiga bör utbildas i grundläggande
            militär utbildning (GMU) varje år och drygt hälften av dessa utbildas
            vidare för krigsplacering i brigaderna. I och med återaktiverandet
            av värnplikten återgår armén till ett system med fredsorganisation
            och krigsorganisation. Anställda och kontrakterade är lika många
            som i regeringens förslag.
          </p>
          <p xml:id="i-6iZi24uxFkWPLKTTaWB4ZB">
            Årliga övningar i brigader är helt avgörande för att uppnå politisk
            vilja, det vill säga användbara, tillgängliga, väl samövade fältförband
            för nationella och internationella uppgifter. Ett nytt system
            för krigsförbandsövningar (KFÖ) bör införas där varje brigad tränas
            var sjätte år.
          </p>
          <head xml:id="i-FYaS7qJYgqDHchW5EMfYZP" type="h2">
            2.4 Våra veteraner
          </head>
          <p xml:id="i-B4b2idyLaaKL5TcTxm9s34">
            Veteransoldatpolitiken ska vara sådan att stort stöd ges till
            dem som verkat i internationell tjänst. Stödet ska omfatta de
            anhöriga. Medaljer och utmärkelser ska symbolisera olika beundransvärda
            och viktiga bedrifter samt de stora offer som gjorts för världsfreden
            och för undvikandet av mänskliga katastrofer. Den sista söndagen
            i maj ska vara minnesdag för svenska veteraner; att välja en helgdag
            gör det lättare för veteraner och deras anhörig att delta.
          </p>
          <head xml:id="i-3vc3dHJTzC4xiqpvrQHnXg" type="h1">
            3 Försvarets finansiering och materielförsörjning
          </head>
          <head xml:id="i-4fkBoBXEWV6JBVbzyq8dS4" type="h2">
            3.1 Försvarets finansiering
          </head>
          <p xml:id="i-VMd9DuWePoSSgTNFosLPm7">
            I början av 1980-talet var försvarets andel av BNP 2,9 % för
            att sedan sjunka till dagens 1,2 %. De minskade försvarsanslagen
            och stora omställningskostnader i kombination med en ensidig inriktning
            mot ett renodlat insatsförsvar har gjort att den svenska förmågan
            till territoriellt försvar idag på allvar kan ifrågasättas. För
            att garantera rikets säkerhet måste nedrustningspolitiken få ett
            slut.
          </p>
          <p xml:id="i-2eerByjhP9E4RDdMxFhoPb">
            Innan anslagsökningen verkligen kan skapa en utbyggnad av försvaret
            måste vissa underskott elimineras. Ett mindre underskott i finansieringen
            av nya Gripen måste elimineras men även underskottet om 25 miljarder
            i den 10-åriga investeringsplanen som överbefälhavaren tydligt
            pekat på mot alternativet att lägga ned ett helt vapenslag.
          </p>
          <p xml:id="i-TKgq32dt4MBK85Lx2bE8yx">
            Sverigedemokraterna budgeterar från och med 2013 för att täcka
            hela Gripenunderskottet genom en ökning av anslaget anskaffning
            av materiel med 548 miljoner kr. Från och med 2014 budgeterar
            Sverigedemokraterna för att även täcka det av överbefälhavaren
            utpekade hålet i investeringsplanen genom en ökning av anslaget
            anskaffning av materiel och anslaget vidmakthållande av materiel
            med 2,5 miljarder kr. Utöver att täcka dessa underskott satsar
            Sverigedemokraterna ytterligare mer på materiel varvid nödvändiga
            offensiva satsningar kan göras och investeringsbudgeten rejält
            ökas.
          </p>
          <head xml:id="i-DF96qAJqkcoJCXJXPfke3F" type="h2">
            3.2 Försvarslogistiken
          </head>
          <p xml:id="i-9PyBLQjQmHST9fTWgJuPTN">
            Försvarsstrukturutredningen (FSU) resulterade i flera stora åtgärdsförslag.
            Så stora var förslagen att ett genomförande hade inneburit att
            Försvarsmakten inte hade kunna lösa sina uppgifter enligt förordningen
            2009:1204 om självständigt upprätthållande och utvecklande av
            militärt försvar. FSU tycktes utpeka den väpnande striden som
            Försvarsmaktens enda egna verksamhet, och resten skulle lämnas
            till den marknaden.
          </p>
          <p xml:id="i-45z1gwnfAsLJ3LoVgDALss">
            Idag beställer Försvarsmakten en produkt i taget från Försvarets
            materielverk. Detta föregås av en noggrann långsiktig planering.
            I FSU föreslås att Försvarets materielverk istället ska hyra ut
            materiel till Försvarsmakten. Försvarsmakten skulle därmed förlora
            flexibilitet och skulle istället för att fördela egna anslag för
            att nå operativa mål få lämna förslag till FMV som FMV inte behöver
            ta hänsyn till.
          </p>
          <p xml:id="i-KeYNKTfcFD4fxxBDXAj3DQ">
            Omställningskostnaderna som uppstår när ett större antal anställda
            ska flyttas från Försvarsmakten till Försvarets materielverk vägs
            inte upp av tydliga rationaliseringar. Däremot finns det vinster
            med att teknisk dubblering mellan staten och försvarsindustrin
            rationaliseras.
          </p>
          <p xml:id="i-PvrkR7RKxRozK82hFmTRoU">
            Förslaget från FSU är en helhet och kan antingen bifallas eller
            avslås. Sverigedemokraterna säger nej till utredningens förslag.
            Sveriges försvarsindustrier och Försvarsmaktens stödresurser är
            precis som i andra länder fortsatt viktiga komponenter i säkerhets-
            och försvarspolitiken. Värt att notera är att de svenska försvarsmaterielsystemen
            internationellt sett har hållit hög kvalitet och är billiga. Den
            heta frågan om försvarets logistik har nu kylts av genom en kompromiss.
          </p>
          <head xml:id="i-GjC2U7TUKAvMMKLD6iSvZo" type="h2">
            3.3 Försvarsindustristrategi
          </head>
          <p xml:id="i-Y1pGbLGP4LUdeAFM2RQWpq">
            I dag har tyvärr många av de svenska försvarsindustrierna utländska
            ägare, men fortfarande har det stor ekonomisk betydelse för Sverige
            att industrierna utvecklar och producerar materiel i landet. Det
            har även en strategisk betydelse för försvaret. En försvarsindustristrategi
            bör upprättas där vi tydligt definierar våra säkerhetspolitiska
            intressen kopplade till särskilda kompetenser i fråga om tillverkning
            av eller handel med försvarsmateriel, och en svensk myndighet
            som upphandlar försvarsmateriel bör använda undantagsregeln i
            artikel 346 i EUF-fördraget på liknande sätt som andra medlemsländer
            som har viktig försvarsindustri.
          </p>
          <p xml:id="i-8HxEZKahGToUWrQCtNG21S">
            Vidare bör Sverige återta kravet på offset (motköp) i syfte att
            gynna svenska SME-företag. Svenska myndigheter bör tilldela underleverantörer
            en god andel av kontrakten i syfte att ekonomiskt gynna viktiga
            innovationsföretag enligt rätten att göra så i artikel 21 punkt
            4 i försvarsupphandlingsdirektivet.
          </p>
          <p xml:id="i-VFdvvkBX6fF8BcPcJV3yEw">
            Statligt finansierad FoU är väldigt viktig för försvarsindustrin
            och bör koncentreras mot områden där vår industri är framgångsrik.
            De produkter vår försvarsindustri ska konkurrera mot på världsmarknaden
            är så gott som uteslutande initierade med statliga FoU-anslag.
          </p>
          <p xml:id="i-HyUX15w3SBeT8aQSrDEuP9">
            När vi köper svenskt försvarsmateriel som är producerade med
            högteknologi sker en stark ekonomisk återkoppling i samhällsekonomin.
            Möjligheten till kommande exportorder för Gripen E/F är exempelvis
            stor, och Gripen är i högsta grad en tillväxtpolitisk fråga.
          </p>
          <p xml:id="i-3JxbptLvBqq8rB1g933AGT">
            När stora och tekniktunga affärer görs upp med för oss allmänt
            viktiga industriländer bör en stat-till-stat-överenskommelse eftersträvas
            från svensk sida. Dels ger det oss bättre chanser till export,
            dels kan vi säkra att svensk försvarsindustri inte lämnar Sverige
            i samband med en större affär.
          </p>
          <head xml:id="i-Adpfr5TiA9ZK4GNJdu3WMT" type="h2">
            3.4 Försvarsmaterielexport
          </head>
          <p xml:id="i-QLhamL6CS9xsHzN6fq9SKp">
            Vi är stolta över att Sverige är världens största försvarsmaterielexportör
            per capita så länge som vår exportkontroll av försvarsmateriel
            är mycket sträng. Amnestyrapporter visar att den är det.
          </p>
          <p xml:id="i-N1iETnwwCY9oozspbk1qjo">
            Vår starka försvarsmaterielindustri är en stor fördel för vår
            egen försvarsmaterielförsörjning. När vi själva investerar i svenskproducerade
            materielprojekt kan nettokostnaden bli låg eller till och med
            vinst uppnås i samhällsekonomin på grund av spillövereffekter
            och export.
          </p>
          <p xml:id="i-HFuDmqq2TKDkTnvQZCXkwh">
            Försvarsindustrin berör cirka 30 000 jobb, och en stor andel
            är civilingenjörer. Indirekt sysselsätter försvarsindustrin cirka
            100 000.
          </p>
          <p xml:id="i-CJWpt4fifH5ppeA2vW5gA1">
            Gripen, robotar, luftvärn, u-båtar och korvetter samt rymdteknik
            med kommande militär tillämpning visar att de svenska vapensmedjorna
            inte bara har stolta anor utan även en framtid om regering och
            riksdag sköter frågor om upphandling och FoU klokt.
          </p>
          <head xml:id="i-UrQ2ZmsdRB9gYz88zx2baJ" type="h1">
            4 Försvarsledningen
          </head>
          <p xml:id="i-TKKb9tzZ8aky5sLsRN44Lv">
            Ett land av Sveriges storlek kräver en viss lägsta nivå på antalet
            förband för att ha en realistisk chans att försvara landet. I
            nuläget finns inte dessa förband. Enligt vår mening är det försvarspolitikens
            främsta uppgift att skapa de nödvändiga förutsättningarna för
            att ett sådant existensförsvar skall kunna återuppbyggas.
          </p>
          <p xml:id="i-RQ7uEThP5a797SEuTNhJzv">
            Ledningscentraler och andra för fienden högvärdiga mål ska finnas
            i bergrum eller på annat sätt skyddas. Strategiska viktiga strukturer
            ska skyddas med sekretess.
          </p>
          <head xml:id="i-XdEmj2RkrcFT1e2xsQ8Hm8" type="h1">
            5 Nuvarande personalförsörjningssystem
          </head>
          <head xml:id="i-MXGMKK95sPHwfXssyP4MU9" type="h2">
            5.1 GSS-K och GSS-T
          </head>
          <p xml:id="i-RnW5dT5TA1HFARErzdUUQx">
            Sverigedemokraterna var emot införandet av det nya personalförsörjningssystemet,
            men så länge det är aktuellt ska det optimeras.
          </p>
          <p xml:id="i-T9XqQoVTZomGwZhqgWDDZ">
            Det bör därför utredas såväl lämplighetsmässigt som ekonomiskt
            om kontrakterade gruppbefäl, soldater och sjömän
          </p>
          <list xml:id="i-B5bDB41XVqFuN5k4fs7SCr" style="ul">
            <item xml:id="i-S8A5Q11WS44zF1XGjQikEh">
              kan få rätt att bo kvar på logementen för en låg hyra även efter
              provanställningstiden
            </item>
            <item xml:id="i-VwZ2Yth9TWJehR6npzBJz">
              kan slippa förmånsbeskattning för enklare mat ute i fält
            </item>
            <item xml:id="i-GKJavkHbo3d1x8CaAz6BJX">
              som bor på logement kan få tillgång till billig och nyttig lagad
              frukost, lunch och middag och
            </item>
            <item xml:id="i-8gq1LE72PLvbPES9iRBEyz">
              kan få subventionerade hemresor varannan vecka.
            </item>
          </list>
          <p xml:id="i-NbEvy1D9DF42VVF5eaLPEu">
            Centraliseringen av förråden har gått så långt att verksamheten
            blir lidande när beställningar från centralförrådet måste väntas
            in, och därför bör mer materiel finnas ute på regementena. Även
            detta bör utredas.
          </p>
          <head xml:id="i-2Dgp8c1WDH1bjmCUhpGw1X" type="h2">
            5.2 Två-befälssystemet
          </head>
          <p xml:id="i-3L4CiCNi222rcfdnb8gagi">
            Det är tveksamt om det fanns tillräckligt starka att skäl att
            införa ett två-befälssystem, men nu när detta är infört finns
            det inte skäl att inte fullt ut utveckla systemet.
          </p>
          <head xml:id="i-K2GFGFQ2ZJGqYNc5p67bxV" type="h2">
            5.3 Prio
          </head>
          <p xml:id="i-MGWZZVZ5PsC8qxsxUuARmz">
            Rapportering och statistik möjliggör styrning och bra ledningsbeslut,
            men rapporteringen får inte vara mycket tidskrävande. Prio-systemet
            har enligt många bristerna att vara tungrott och långsamt. En
            oberoende översyn av systemet skulle kunna peka på vad som måste
            förbättras.
          </p>
          <head xml:id="i-WTJvj4gCwnsHib93W6DWXC" type="h1">
            6 Armén
          </head>
          <p xml:id="i-VtLPWHmGaxr4kFBRCZb2R6">
            Armén bör bestå av såväl rörliga fältförband som territorialförsvarsförband.
          </p>
          <p xml:id="i-EZukear8ovMTeV1S3o1VsE">
            En fältarmé med samövade mekaniserade brigader är oundgänglig
            om Sverige skall kunna försvaras. Med befintliga anläggningar,
            materiel, yrkesofficerare och kontrakterade kan en och en halv
            mekaniserad brigad sättas upp. Ytterligare brigader bör sättas
            upp successivt när försvarsförmågan återtas med målet att år 2023
            ha sex mekaniserade brigader. Bemanning av dessa måste i så fall
            ske med en blandning av anställd, kontrakterad och värnpliktig
            personal.
          </p>
          <p xml:id="i-BcE8tFUAhrFqg8DVhfeCjW">
            Stellan Bojeruds brigadskiss för fältarmén:
          </p>
          <list xml:id="i-LxhgHrme1Kv9yEotLEgp1R" style="ol">
            <item xml:id="i-WSmA23RJpsUY9dUWNcJcg1">
              Mek Bat: Professionell (anställda samt GSS-K).
            </item>
            <item xml:id="i-8rdt12zzpnzhUUGtFeew9w">
              Mek Bat: Tidigare professionell, som tjänstgör på värnpliktsbasis
              samt GSS-T.
            </item>
            <item xml:id="i-Dn5HfUZ4SEK65X4Q5RCZWZ">
              Mek Bat: Värnpliktsförband.
            </item>
            <item xml:id="i-PB3eBWW4U2feEAV1FZSHL1">
              Mek Bat: Värnpliktsförband, delvis draget ur Territorialarmén.
            </item>
          </list>
          <p xml:id="i-MjbNB15eRUP8pEURdzwYSa">
            Brigaderna ska ha hemdepåer men även i perioder vara förlagda
            till befintliga skjutfält med god infrastruktur, vilka används
            som truppövningsläger. På så sätt kan behovet av att bygga nya
            anläggningar minskas.
          </p>
          <p xml:id="i-Un222y9kMG1UEANmCUEoGL">
            Första mekaniserade bataljon, brigadstabskompaniet och luftvärnskompanierna
            vid varje brigad ska ha anställda eller kontinuerligt kontrakterade
            gruppbefäl och soldater.
          </p>
          <p xml:id="i-J4yUi1sPFuvUtb2NXqxX94">
            Förslag på baseringsplatser är Boden, Östersund, Kungsängen,
            Örebro, Skövde och Revinge. Varje mekaniserad brigad ansvarar
            för ett militärområde.
          </p>
          <p xml:id="i-vG8pyvuJbFz9ZRb5dgrnN">
            Militärkommando Gotland återuppsätts med drygt 2 000 krigsplacerade,
            varav 1 230 värnpliktiga.
          </p>
          <p xml:id="i-5MC3DFJyuahDrXPq1jkZhq">
            Territorialförsvarsförband skapas ur de nationella skyddsstyrkorna
            och hemvärnet och kan utgöras av lokalt rekryterade värnpliktiga
            och frivilliga soldater med minst GMU och kort mobiliseringstid.
            Territorialarmén kommer att organiseras i regementen, ett per
            län oräknat sammanslagningen av Västra Götaland och Skåne. Ett
            regemente verkar i ett eller flera hela försvarsområden. Kaserner
            som behövs för administration av territorialregementena återtas.
            Nya hotbilder kräver att län och kommuner kan mobilisera i aktiv
            krishantering på höga våldsnivåer. Regementsledningarna inom territorialarmén
            bör ha del i länsstyrelsernas krisledning, och detta kan ske genom
            direktiv och riktat anslag om en kontaktperson per regementsstab
            gentemot civil krishantering.
          </p>
          <p xml:id="i-BQYdtKKToWXFE6tbYWJDEM">
            10 000 unga män och kvinnor väljs ut efter lämplighetsprövning
            att antagningsprovas för värnplikt. Kvinnor kan säja nej till
            att gå vidare i processen, för män gäller värnplikt. Antagningen
            ska placera 3 400 i GMU-utbildning gemensamt för armén och kustartilleriet.
            2 300 av dessa väljs ut att fortsätta med 7 månaders utbildning
            till krigsplacering i mekaniserade brigader och kustartilleribrigader
            (se marinen).
          </p>
          <p xml:id="i-61Wo3RLWvoWcaHZ1XELAbt">
            Om riksdagens kammare inte kan enas om att uppta värnplikten
            i den skala vi finner lämplig föreslår vi alternativt att ett
            regemente öppnas för värnpliktsutbildning av 1 000 värnpliktiga
            till placering på vakanser i manöverbataljonerna.
          </p>
          <p xml:id="i-HHYhhJRsJUVyEL9NgsrsDg">
            Med aktiverandet av värnplikten återgår armén till ett system
            med fredsorganisation och krigsorganisation. Anställda och GSS-K
            är lika många som i regeringens förslag. GSS-T fasas successivt
            mot värnpliktig placering.
          </p>
          <p xml:id="i-GAz8gpUeMVsUoa6ZZuFbXr">
            Tre veckors krigsförbandsövning (KFÖ) genomförs årligen med en
            mekaniserad brigad från och med 2016.
          </p>
          <p xml:id="i-V63JQ5Spnnd1oSTWXHW1f7">
            Utredning ska visa om Trängslet kan återöppnas som huvudskjutfält
            för armén.
          </p>
          <p xml:id="i-VP1jJU5J9bML4i18Vw5FJd">
            Swedec ska kvarstå som egen enhet. Utredningen om integrering
            med Ing 2 har gått för snabbt.
          </p>
          <head xml:id="i-V9SffgdBRmQNr1Zvja9k7g" type="h2">
            6.1 Särskilda beredskapspolisen (SBP)
          </head>
          <p xml:id="i-HoRdgcJJq5DUmK6Wt2wohU">
            Särskilda beredskapspolisen (SBP) återskapas med 1 500 civilpliktiga
            i länsvisa avdelningar som verkar under polismyndigheterna men
            som tillhör utgiftsområde 6 i statens budget. SBP har polismans
            befogenheter efter inkallelse vid civila kriser såsom naturkatastrofer,
            sjukdomsutbrott, sök efter försvunna personer, utrymning vid olyckor
            och ordning vid internationella konferenser i Sverige m.m.
          </p>
          <head xml:id="i-RYia6CFhVQUmNm9drK2Vsr" type="h2">
            6.2 Landbaserade materielsystem som bör prövas inom fyraårsbudgeten
          </head>
          <p xml:id="i-UeC7oxdovjPLRRgQ9pV6a7">
            När genom ökade materielanslag investeringsplanen är säkrad finns
            ytterligare rustningsbehov redan inom budgetperioden om fyra år.
            Materielsystem som förslagsvis kan bli föremål för prioriterad
            analys av försvarsmakten torde bland annat vara följande: Granatkastarpansarbandvagn
            90120 Amos, Brobandvagn 120, friköp av Stridsvagn 121 från Tyskland
            alternativt nya leoparder och ersättare för RBS 70.
          </p>
          <head xml:id="i-7Ha5RcthCrw2oesRQo8xNV" type="h2">
            6.3 Landbaserade materielsystem som bör prövas inom den tioåriga
            investeringsplanen
          </head>
          <p xml:id="i-5pdbxtHcqpcLF36SAq39G2">
            Genom ordentligt höjda materielanslag kan ett existensförsvar
            formas genom tillförsel av nya materielsystem. För prövning att
            upptas i investeringsplanen kan följande system bland annat analyseras
            av Försvarsmakten:
          </p>
          <p xml:id="i-5k3bUUZ2NEMJqtWSiFsbwN">
            Ersättare för RBS 97 Hawk, fler Archer, fler UndE23 och nya pansarbandvagnar.
          </p>
          <head xml:id="i-6j3pVwUf9evHUuLkTn9G4q" type="h1">
            7 Marinen
          </head>
          <head xml:id="i-Wud5fb8GcBebr4i5E92G8M" type="h2">
            7.1 Förband
          </head>
          <p xml:id="i-BGwdupGP6HXWAXy4sQP6sk">
            Marinen bör bestå av såväl flottan, kustartilleriet som territorialförsvarsförband.
          </p>
          <p xml:id="i-Kf7bghyWCXB886m3s3Af7T">
            En modern flotta med beväpning och eget skydd och ett övat kustartilleri
            är en förutsättning om Sverige ska kunna försvaras.
          </p>
          <p xml:id="i-VHzC6RJmjTmQJawhQ3JALf">
            Territorialförsvarsförband skapas ur de nationella skyddsstyrkorna
            och det marina hemvärnet och kan utgöras av lokalt rekryterade
            värnpliktiga och frivilliga soldater med minst GMU och kort mobiliseringstid.
          </p>
          <p xml:id="i-Wy8vYBGvZ1Ns6XzrqY9tQe">
            Brigaderna ska ha hemdepåer men även i perioder vara förlagda
            till befintliga skjutfält med god infrastruktur, vilka används
            som truppövningsläger. På så sätt kan behovet av att bygga nya
            anläggningar minskas.
          </p>
          <p xml:id="i-P4BGdsw8XCMPwVP8kUHDsj">
            Förslag på baseringsplatser för kustartilleribrigaderna är Berga,
            Karlskrona och Älvsborg.
          </p>
          <p xml:id="i-Q3PFxWrZWeMAumZ7MfFn4Q">
            10 000 unga män och kvinnor väljs ut efter lämplighetsprövning
            att antagningsprovas. Kvinnor kan säja nej till att gå vidare
            i processen, för män gäller värnplikt. Antagningen ska placera
            3 400 i GMU-utbildning gemensamt för armén och kustartilleriet.
            2 300 av dessa väljs ut att fortsätta med 7 månaders utbildning
            till krigsplacering i mekaniserade brigader (se armén) och kustartilleribrigader.
          </p>
          <p xml:id="i-C6ht6Y2D98xmupeLSudqoi">
            Med aktiverandet av värnplikten återgår marinen till ett system
            med fredsorganisation och krigsorganisation. Anställda och GSS-K
            är lika många som i regeringens förslag. GSS-T fasas successivt
            mot värnpliktig placering.
          </p>
          <p xml:id="i-D9UZ9dcTrtxQe79yyEomBB">
            Tre veckors krigsförbandsövning (KFÖ) genomförs årligen med en
            kustartilleribrigad efter år 2018.
          </p>
          <head xml:id="i-Ate7SNBv67teU4XTZ5T9rm" type="h2">
            7.2 Fler marinbaser
          </head>
          <p xml:id="i-Bw6YTM1G55cGM91gUPYYCP">
            Marinen har ett behov av såväl en förstärkt regional indelning
            som förnyade materielsystem på sikt. Vi föreslår därför att Marinbas
            Öst (Berga), Marinbas Väst (Göteborg) samt Härnösand och Fårösunds
            Marindetachement bör sättas upp.
          </p>
          <p xml:id="i-LdmLVTYDP6McKDrwYFoLT5">
            KA1 (Berga) och KA3 (Fårösund) bör sättas upp för att utbilda
            till kustartilleribrigader. Valet av KA3 har en regionpolitisk
            komponent. Kustartilleribrigaderna bygger på värnplikt och dubbel
            organisation (freds-/krigsorg.) medan flottan bygger på anställda
            och kontrakterade.
          </p>
          <head xml:id="i-V1Sqwsrna3rv6nhMMDsBPY" type="h2">
            7.3 Marina materielsystem som bör prövas inom fyraårsbudgeten
          </head>
          <p xml:id="i-Hb7cYD2HixnbHmCeozGSmb">
            När genom ökade materielanslag investeringsplanen är säkrad finns
            ytterligare rustningsbehov redan inom budgetperioden om fyra år.
            Materielsystem som förslagsvis kan bli föremål för prioriterad
            analys av Försvarsmakten torde bland annat vara Robotluftvärn
            på örlogsfartygen och ersättare för RB 17.
          </p>
          <head xml:id="i-JDB5wnuUZ6q7ywEKuzoynM" type="h2">
            7.4 Marina materielsystem som bör prövas inom den tioåriga investeringsplanen
          </head>
          <p xml:id="i-VwXFqJyy66MD3UxwCBBuN7">
            Moderna materielsystem är ofta dyra. Genom en grannlaga bedömning
            må avgöras vilka som kan fasas in i investeringsplanen. Vi vill
            peka på några materielsystem som kan fylla viktiga förmågerum
            i det kommande territorialförsvaret, t.ex. RBS 15 på lastbil för
            kustartilleriet.
          </p>
          <head xml:id="i-TePt5eTKS1ksGkjyfamnBp" type="h1">
            8 Flygvapnet
          </head>
          <head xml:id="i-WngKkGEEqoKKeCgUEMWwo5" type="h2">
            8.1 Upprättande av en fjärde flygflottilj
          </head>
          <p xml:id="i-QAv9cjqUJ81xANJJ59CuGA">
            Jämte Skaraborgs flygflottilj (F7 Såtenäs), Blekinge flygflottilj
            (F17 Kal­linge) och Norrbottens flygflottilj (F21 Luleå) bör Upplands
            flygflottilj (F16 Uppsala) sättas upp.
          </p>
          <p xml:id="i-Xr4iEnqFqNGTubAg9R31uv">
            Flygvapnet bygger på anställda och kontrakterade.
          </p>
          <p xml:id="i-M7fugKiurybvThcKnRippv">
            BAS 90-systemet bör återskapas successivt. Skydd genom spridning
            är kostnadseffektivt och ger ett stort strategiskt värde.
          </p>
          <p xml:id="i-4kaujUrkB2JEVDQ1wrkhDB">
            Sverigedemokraternas uppfattning är att anskaffning av 100 st
            JAS 39 Gripen E/F skall ske oavsett om Sverige är enda köpare.
          </p>
          <head xml:id="i-CL3hUg2jv1VPWJSLa6y42h" type="h2">
            8.2 Luftburna materielsystem som bör prövas inom fyraårsbudgeten
          </head>
          <p xml:id="i-NvmXio8T2vXTdWK58MGjKD">
            Med ett successivt återtag av ett territorialförsvar kommer anskaffning
            av ny försvarsmateriel bli nödvändig. Genom generella anslagsökningar
            kommer försvarsmakten själv att prioritera rätt investeringar.
            Vi vill peka på materielsystem som särskilt bör bedömas Gripens
            bestyckning för sjömål och ersättare för Rb 75.
          </p>
          <head xml:id="i-RwS4Vf8d9t3p7FiRtfgUCx" type="h2">
            8.3 Luftburna materielsystem som bör prövas inom den tioåriga
            investeringsplanen
          </head>
          <p xml:id="i-NXJbX3t15CTXH8Dsi1Wkxf">
            Moderna materielsystem är ofta dyra. Genom en grannlaga bedömning
            må avgöras vilka som kan fasas in i investeringsplanen. Vi vill
            peka på några större materielsystem som kan fylla viktiga förmågerum
            i det kommande territorialförsvaret Nya Super Hercules och ersättare
            för SK-60.
          </p>
          <head xml:id="i-RqXfqfDABckJQZ1fTn3h1j" type="h1">
            9 Försvarets stödresurser
          </head>
          <p xml:id="i-a1qnhYCmjZQ8VzSSoFkpF">
            FRA är i tider av nya hotbilder och ökad terrorism en första
            försvarslinje, och det är viktigt att FRA har möjlighet att teknikutveckla
            för att kunna upptäcka utländska förhållanden som utgör ett hot
            mot vår nation eller mot enskilda svenska medborgare.
          </p>
          <p xml:id="i-LSrv4XSj1TFTmJF9DeMh59">
            Försvarsunderrättelsedomstolen och Statens inspektion för försvarsunderrättelseverksamheten
            ska garantera att den personliga integriteten inte hotas på ett
            orimligt sätt när signalspaningen söker nya metoder att fånga
            säkerhetshot.
          </p>
          <p xml:id="i-Lhv4Mc6ZKfRBfaajmHe6HT">
            Försvaret och Försvarets materielverk är i behov av forskningsbaserad
            kunskap. FOI är därför nödvändigt för en självständig utveckling
            av vår försvars- och säkerhetspolitik.
          </p>
          <head xml:id="i-8hRWiV5FZScfunApqHZnD3" type="h1">
            10 Krisberedskapspolitikens inriktning
          </head>
          <p xml:id="i-2jwL66LRhhRQprdRcfvuJ5">
            Den svenska modellen där bestämda myndigheter har krisberedskap
            på sitt verksamhetsområde och där regeringen har nationellt områdesansvar,
            länsstyrelserna regionalt och kommunerna lokalt är en effektiv
            modell. Jämte områdesansvaret finns sektorsansvar. Det är viktigt
            att MSB:s utredande och samordnande roll inte tar över de faktiska
            utförarna av krisberedskap och krishantering.
          </p>
          <p xml:id="i-2ST2bBFAyHpu65Tef8xari">
            Försvarsmakten bör upprätthålla en tätare kontakt med det civila
            regionala och kommunala områdesansvaret.
          </p>
          <head xml:id="i-zqhJNUfjZVtrb13HF6fCQ" type="h1">
            11 Elsäkerhetsmyndigheten
          </head>
          <p xml:id="i-K91sp6SbFi4YMEWEMdKEBm">
            Olika elkraftskonsumenter är olika beroende av säker el. För
            samhällsviktig verksamhet kan oacceptabla konsekvenser uppstå
            snabbt vid elavbrott. Med hjälp av modern styrteknik kan olika
            användare sättas i prioriteringsordning vid brist på el. Forskning
            visar att särskilda reservkraftnät med viss radie är kostnadseffektiva
            när det finns flera samhällsviktiga verksamheter nära varandra.
            Regeringen bör utreda reglering och planering av särskilda reservkraftnät
            i våra residensstäder.
          </p>
          <p xml:id="i-DYRp1iK4Y2cH6ttQx69czM">
            De problem som elöverkänsliga upplever ska tas på allvar. Gränsvärden
            för när el-fält blir farliga för människan ska inte förväxlas
            med de gränsvärden elöverkänsliga kan tänkas ha.
          </p>
          <head xml:id="i-2wSufwJrddTWGZ2gk5dbqV" type="h1">
            12 RUT-svar och antaganden till grund för motionen
          </head>
          <table xml:id="i-ThYqAwVa8KmawotMTiJiWZ">
            <row xml:id="i-4unw9GGPDxWHvS5AL15cYM">
              <cell>
                RUT 1 är Försvarsmakten, Högkvarteret
              </cell>
              <cell>
                17 520:60400 datum 2011-09-09.
              </cell>
            </row>
            <row xml:id="i-XbKBWjCcBwzTyrVEe4tqhL">
              <cell>
                RUT 2A är FMV
              </cell>
              <cell>
                12FMV6710-3:1 datum 2012-09-13
              </cell>
            </row>
            <row xml:id="i-2u4uvvDRfY1xD2PJUS4eGb">
              <cell>
                RUT 2B är Försvarsmakten, Högkvarteret
              </cell>
              <cell>
                beteckning saknas datum 2012-09-25.
              </cell>
            </row>
            <row xml:id="i-L4H4UB2bQm85m2ByeMRB9B">
              <cell>
                RUT 2C är Försvarsmakten, Högkvarteret
              </cell>
              <cell>
                beteckning saknas datum 2012-05-16.
              </cell>
            </row>
            <row xml:id="i-Cn8casPdZhpJGhQ1HpGMh">
              <cell>
                RUT 2D är
              </cell>
              <cell>
                RUT 2012:701 datum 2012-07-25.
              </cell>
            </row>
            <row xml:id="i-LVRtyqucA4aZxHKWWYUqgV">
              <cell>
                RUT 2E är Försvarsmakten, Högkvarteret
              </cell>
              <cell>
                beteckning saknas datum 2012-05-24.
              </cell>
            </row>
          </table>
          <head xml:id="i-Edv9PQbRqn8wmegoxHEJrS" type="h1">
            Grovskiss över behovet av värnpliktiga för att fylla krigsförbanden.
          </head>
          <head xml:id="i-EfnrGHZbCNrDSM47KDZhoD" type="h1">
            Skiss över tänkbara utbildningsorter
          </head>
        </div>
        <div xml:id="i-CgFdhBhtD2YVbmf8MRLnAa" type="signatureBlock">
          <list xml:id="i-3FPS5DymHpRkNw9GdWtnib">
            <item xml:id="i-7GtKKvtGFX5eNmNiACS8pf" type="signature">
              Mikael Jansson (SD)
            </item>
          </list>
        </div>
      </div>
    </body>
  </text>
</TEI>
