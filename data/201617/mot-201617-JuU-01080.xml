<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-JuU-01080">
  <teiHeader>
    <fileDesc>
      <titleStmt>
        <title>Fler poliser och starkare rättsväsen</title>
        <author corresp="i-AvFShRZVEyBV61S19AKNGK">av Jan Björklund m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1080 av Jan Björklund m.fl. (L)</title>
          <idno type="rdwebb">H4021080</idno>
          <rs type="number">1080</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H4021080/text</ref>
          <ref type="dokument_url_html">http://data.riksdagen.se/dokument/H4021080</ref>
          <ref type="dokumentstatus_url_xml">http://data.riksdagen.se/dokumentstatus/H4021080</ref>
          <ref type="docx">http://data.riksdagen.se/fil/55E95782-990F-4421-B6E4-9255F6196868</ref>
          <ref type="pdf">http://data.riksdagen.se/fil/91285FF6-B19F-4747-B318-AB62DAF9EFFD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AvFShRZVEyBV61S19AKNGK</idno>
            <name>Jan Björklund</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Kb87jeTEio4k4qCJeZ6pQE</idno>
            <name>Said Abdu</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-MgBfeQnReGPU152Si12BRU</idno>
            <name>Maria Arnholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VGvz17reDhSXFdrtvk1pwq</idno>
            <name>Bengt Eliasson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-XNhzoo8e4qc1cM8U6t4ep8</idno>
            <name>Mathias Sundin</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UbgZDZPBynu5dutQ3jCsDn</idno>
            <name>Christina Örnebjär</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CVftQvLWgCZo5fbpVpk2BS" type="signed"/>
        <correspContext corresp="i-CVftQvLWgCZo5fbpVpk2BS">
          <note type="signatory" corresp="i-AvFShRZVEyBV61S19AKNGK"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-Kb87jeTEio4k4qCJeZ6pQE"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-MgBfeQnReGPU152Si12BRU"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VGvz17reDhSXFdrtvk1pwq"/>
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-Y5fgQ33MMnP4uyafJ9fz8i"/>
          <note type="signatory" corresp="i-D6V9ti7ETxin1WbJjDaShE"/>
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-D8B2Xf6UADbqciPHrqFxSc"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-XNhzoo8e4qc1cM8U6t4ep8"/>
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-HPYYRQv4ch2ZKcsG9Poys5"/>
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-BUYvEhrSc9gnHcd6iS4eDJ"/>
          <note type="signatory" corresp="i-UbgZDZPBynu5dutQ3jCsDn"/>
        </correspContext>
        <correspAction xml:id="i-RPPPrYtihfqbg7Q7mmxAp2" type="submitted">
          <date when="2016-10-03"/>
          <time when="16:12:59"/>
        </correspAction>
        <correspAction xml:id="i-S72SkZeZcDZRLVXfd4m6bG" type="reviewed">
          <date when="2016-10-04"/>
          <time when="03:45:06"/>
        </correspAction>
        <correspAction xml:id="i-F5YADzi28oBBPS6hoXaSp6" type="referred">
          <date when="2016-10-14"/>
        </correspAction>
        <correspAction xml:id="i-TSR8y8SpQs5oug4Brrm6Eb" type="assigned">
          <date when="2018-06-05"/>
          <time when="10:33:49"/>
        </correspAction>
        <correspContext corresp="i-TSR8y8SpQs5oug4Brrm6Eb">
          <ref type="assignedTo">Justitieutskottet</ref>
        </correspContext>
        <correspAction xml:id="i-VLZMUYRaMdnTTn51EntiR5" type="behandlas_i"/>
        <correspContext corresp="i-VLZMUYRaMdnTTn51EntiR5">
          <ref type="uppgift">2016/17:KU17</ref>
          <ref type="ref_dok_id">H401KU17</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KU17</ref>
          <ref type="ref_dok_titel">Kommunala och regionala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3t69hecDei1fjBNXMd77t9" type="behandlas_i"/>
        <correspContext corresp="i-3t69hecDei1fjBNXMd77t9">
          <ref type="uppgift">2016/17:JuU17</ref>
          <ref type="ref_dok_id">H401JuU17</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU17</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4apLFyDceAVgdYdD6uagYz" type="behandlas_i"/>
        <correspContext corresp="i-4apLFyDceAVgdYdD6uagYz">
          <ref type="uppgift">2016/17:JuU1</ref>
          <ref type="ref_dok_id">H401JuU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NWJCV5UK9bNAkTdNKH385y" type="behandlas_i"/>
        <correspContext corresp="i-NWJCV5UK9bNAkTdNKH385y">
          <ref type="uppgift">2016/17:JuU16</ref>
          <ref type="ref_dok_id">H401JuU16</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU16</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:1080 av Jan Björklund m.fl. (L)
          Fler poliser och starkare rättsväsen
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-5bT8YxkgMRxYm8Gj3CmRLf">
            Förslag till riksdagsbeslut
          </head>
          <list style="ol">
            <item xml:id="i-GkzMAgxQQiCreFdeant9jp">
              Riksdagen ställer sig bakom det som anförs i motionen om en utbyggnad
              av Polismyndigheten med 2 500 nya polistjänster och tillkännager
              detta för regeringen.
            </item>
            <item xml:id="i-DhtASxhqeZpUhwvryexgte">
              Riksdagen ställer sig bakom det som anförs i motionen om renodling
              av polisens arbetsuppgifter och tillkännager detta för regeringen.
            </item>
            <item xml:id="i-LSVCRhcvHrBnVzkqnf3R3X">
              Riksdagen ställer sig bakom det som anförs i motionen om resurser
              till polisen för att anställa annan personal eller upphandla tjänster
              som avlastar polisen och tillkännager detta för regeringen.
            </item>
            <item xml:id="i-XahGUSYMaV2ofZiLWxk6PJ">
              Riksdagen ställer sig bakom det som anförs i motionen om områdespoliser
              och tillkännager detta för regeringen.
            </item>
            <item xml:id="i-CaTBPQwFN8Qos1eBjDqg4f">
              Riksdagen ställer sig bakom det som anförs i motionen om lönesatsning
              på poliser i yttre tjänst och tillkännager detta för regeringen.
            </item>
            <item xml:id="i-A6BycZCDRUDBoK1YP45nN6">
              Riksdagen ställer sig bakom det som anförs i motionen om en utbyggnad
              av Polismyndigheten med 1 100 nya civila tjänster utöver tidigare
              beslut och tillkännager detta för regeringen.
            </item>
            <item xml:id="i-B324HcsS8CmGUiPi5tWhAE">
              Riksdagen ställer sig bakom det som anförs i motionen om handläggningstiderna
              för vapenlicenser och tillkännager detta för regeringen.
            </item>
            <item xml:id="i-RA8zcyGsacpTvVYin72EZn">
              Riksdagen ställer sig bakom det som anförs i motionen om handläggningstiderna
              för pass och tillkännager detta för regeringen.
            </item>
            <item xml:id="i-CRoifpm4ZxjNezgnG8xVmv">
              Riksdagen ställer sig bakom det som anförs i motionen om ett
              återinförande av beredskapspolisen och tillkännager detta för
              regeringen.
            </item>
            <item xml:id="i-4aMe7Sjs6XEwyU3m8Cxv5w">
              Riksdagen ställer sig bakom det som anförs i motionen om våld
              mot tjänsteman som en egen brottsrubricering med minimistraff
              sex månader och tillkännager detta för regeringen.
            </item>
            <item xml:id="i-PgiBQp4kBEYywA96nrmya8">
              Riksdagen ställer sig bakom det som anförs i motionen om våld
              mot alarmeringstjänstpersonal som nytt brott och tillkännager
              detta för regeringen.
            </item>
            <item xml:id="i-KkPazo2M1SRncmTppmCDNX">
              Riksdagen ställer sig bakom det som anförs i motionen om angrepp
              mot viktiga samhällsfunktioner som försvårande omständighet och
              tillkännager detta för regeringen.
            </item>
            <item xml:id="i-3cKN9h1Cx8siyGifhzmXvz">
              Riksdagen ställer sig bakom det som anförs i motionen om hindrande
              av utryckning och tillkännager detta för regeringen.
            </item>
            <item xml:id="i-SmsMhNTrbseLx3CgN9LQY5">
              Riksdagen ställer sig bakom det som anförs i motionen om polisutbildningen
              och tillkännager detta för regeringen.
            </item>
            <item xml:id="i-HF5AwEb7aYFjvsSSSpV22J">
              Riksdagen ställer sig bakom det som anförs i motionen om nämndemannasystemet
              och tillkännager detta för regeringen.
            </item>
            <item xml:id="i-GuLhCQ1mgG8kCUiJfsYuSy">
              Riksdagen ställer sig bakom det som anförs i motionen om förtydligande
              av kommunernas brottsförebyggande roll inom ramen för sina ansvarsområden
              och tillkännager detta för regeringen.
            </item>
            <item xml:id="i-8Cy4M2JA3C7ibQQ3JfhUCo">
              Riksdagen ställer sig bakom det som anförs i motionen om kameraövervakning
              på brottsutsatta platser och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-9GYuSLUs4s4zWMQVQyqXdb" type="h1">
            Motivering
          </head>
          <p xml:id="i-6runwUaKJrbEoctxvLj5u3">
            Att allt fler poliser under 40 år säger upp sig, färre brott
            blir utredda och andelen uppklarade brott är den lägsta på 16
            år är något som måste tas på största allvar. Varje dag gör tusentals
            polisanställda ovärderliga insatser. Men bland poliser finns också
            en växande frustration över att man inte ges rimliga förutsättningar
            att sköta sitt jobb. När avhoppen ökar från poliskåren och antalet
            lösta brott faller brant måste vi kunna tala om en kris.
          </p>
          <p xml:id="i-Qaa1dKLPs6aQahXDNjqehP">
            Det behövs en nystart för att svensk polis ska fungera bättre
            – i hela Sverige. I denna motion lägger Liberalerna fram ett antal
            förslag för effektivare polis och rättsväsende samt bättre förutsättningar
            för lokalt brottsförebyggande arbete.
          </p>
          <head xml:id="i-HgpZmCfv1dm4R92CSgFaFb" type="h2">
            2 500 nya polistjänster
          </head>
          <p xml:id="i-EkeQF1AzwXkpim2dt7HpXu">
            I valrörelsen 2006 uttalade Alliansen ett vallöfte om att bygga
            ut polisväsendet så att det skulle finnas minst 20 000 poliser.
            Detta uppnåddes också år 2010. I dag är det antalet inte längre
            tillräckligt, och den utbyggnad med 1 500 poliser som rikspolischefen
            aviserat kommer inte att avhjälpa bristerna.
          </p>
          <p xml:id="i-6649rHoD7jqokG7Q5Mnniv">
            När målet om 20 000 poliser formulerades hade Sverige 9 miljoner
            invånare. I dag är antalet 10 miljoner och befolkningen växer
            snabbt. Antalet poliser per 100 000 invånare har därmed under
            perioden 2010–2015 fallit från 216 till 202, vilket är en kraftig
            minskning. Polismyndighetens plan att öka antalet poliser med
            1 500 till år 2020 kommer bara att leda till att minskningen bromsas
            upp, men antalet poliser per invånare kommer att vara helt oförändrat.
          </p>
          <p xml:id="i-9evLS2JZBTjGoKLDYHx4ac">
            Detta håller inte. Polisväsendet har många utmaningar, men att
            det skulle vara för många poliser i Sverige är inte en av dem.
          </p>
          <p xml:id="i-MsTTa13YxiJraDVrCegR4t">
            Till detta kommer också att polisens arbetsuppgifter har ökat
            väsentligt på grund av den förändrade migrationssituationen och
            det förhöjda terrorhotet. Även när det gäller det grova våldet
            och annan allvarlig brottslighet med koppling till organiserad
            brottslighet har utmaningarna ökat.
          </p>
          <p xml:id="i-PoYKHdMSmXWec9CQLV7uRW">
            Det finns också ett växande problem att klara en tillräcklig
            polisbemanning i hela Sverige. Sverige är inne i en period med
            både stark folkökning och stark urbanisering. Polisen behöver
            öka sin närvaro i områden med stark befolkningsökning och samtidigt
            hålla god närvaro i hela landet.
          </p>
          <p xml:id="i-4dguoef5BPv8gWdt257Ghy">
            Liberalerna föreslår därför en betydligt mer ambitiös utbyggnad.
            I vår budgetmotion lägger vi fram finansierade förslag som möjliggör
            en förstärkning med 2 500 poliser till 2020 års utgång. Detta
            gör att antalet poliser ökar till 212 per 100 000 invånare. Ökningen
            ska synas i hela Sverige – både på landsbygden och i storstädernas
            utsatta miljöer.
          </p>
          <head xml:id="i-ULgoL8tmDw1ogvmYRgBLuB" type="h2">
            Befria polisen – renodla arbetsuppgifterna och låt andra göra
            mer
          </head>
          <p xml:id="i-CD6oYrF6g9GbX3FnZuyNoo">
            Polisen måste ges förutsättningar att använda sin arbetstid så
            effektivt som möjligt. I dag binds tusentals polisarbetstimmar
            av uppgifter som borde ha utförts av andra eller som alls inte
            borde ha legat hos polisen.
          </p>
          <p xml:id="i-55F7H3Kx1NwTH9tETfVNAL">
            Alliansregeringen tillsatte utredningen om en renodling av polisens
            arbetsuppgifter för att se vilka funktioner som kunde flyttas
            till andra myndigheter. Tyvärr gav den nya regeringen tilläggsdirektiv
            som kraftigt snävade in utredningens uppdrag, och förslagen inskränktes
            därför till i och för sig välkomna förslag till anpassning av
            Polismyndighetens uppgifter på djurområdet (SOU 2015:3).
          </p>
          <p xml:id="i-U2KS1Vrsut1sbzJXhAKEMC">
            Regeringens förslag att låta Kustbevakningen ta ett större ansvar
            för brottsbekämpningen till sjöss och låta Kriminalvården i större
            utsträckning bistå med handräckning är visserligen steg i rätt
            riktning. Men mycket mer måste göras.
          </p>
          <p xml:id="i-FSdp4E7GQp6JqRFyDXSaBR">
            Det är inte rimligt att utbildade poliser ska ansvara för arbetsuppgifter
            i arrester m.m. där inte polisiär kompetens krävs. En riktad satsning
            för att anställa annan personal kan frigöra värdefull polisarbetstid.
          </p>
          <p xml:id="i-QZ7Se2sUTu9A92M9B8MNzq">
            Vi anser att polisens arbete med omhändertagande av djur ska
            begränsas enligt förslagen från utredningen om en renodling av
            polisens arbetsuppgifter. Övriga uppgifter flyttas på sikt till
            länsstyrelserna. Vidare finns det fler möjligheter att avlasta
            polisen arbetsuppgifter vad gäller arbetet med handräckning i
            vissa fall. Vi utesluter inte heller att ytterligare ansvar gällande
            transporttjänst av redan omhändertagna kan flyttas från Polismyndigheten
            till Kriminalvården.
          </p>
          <p xml:id="i-4GXtBgZu4HJw2UvvnUbsHo">
            Redan i dag förordnar polisen i vissa fall ordningsvakter för
            att vara polisens förlängda arm och bidra till ordning och trygghet.
            Detta sker till exempel på ett antal flyktingboenden runt om i
            landet. Polisen har så kallat förmanskap över ordningsvakterna,
            som ger en garanti för kvaliteten. Ordningsvakterna kan delta
            i polisens utsättningar och få del av polisens aktuella information
            och planerade insatser. För att öka tryggheten på utsatta platser,
            till exempel hotade byggnader eller orosfyllda platser, vill vi
            öka polisens resurser så att fler ordningsvakter kan bistå under
            ledning av utbildade poliser.
          </p>
          <p xml:id="i-Xg48XPTGcnkxX4CT54aAem">
            Liberalerna gör en särskild budgetsatsning för att anställa mer
            personal och upphandla tjänster för att renodla och avlasta polisen.
            Vi beräknar att det därmed kan frigöras polisarbetstid motsvarande
            cirka 500 helårstjänster. Tillsammans med den satsning som ovan
            görs på 2 500 nya poliser motsvarar detta 3 000 fler polisårskrafter
            jämfört med i dag.
          </p>
          <head xml:id="i-T6KZaFFxir7t1miC3u7bzU" type="h2">
            Fler områdespoliser och lönesatsning på poliser i yttre tjänst
          </head>
          <p xml:id="i-XVucQbYGYy2obMEPKeXHxq">
            Att föra polisen närmare medborgarna har varit ett viktigt mål
            under lång tid. Just nu går utvecklingen åt fel håll. I mars i
            år publicerade Polismyndigheten en utvärdering (”Har vi kommit
            närmare medborgarna?”) som visade att förflyttningen av operativa
            resurser till lokalpolisområdena hittills har skett i mycket begränsad
            omfattning. Förutsättningarna och den operativa förmågan att arbeta
            med lokala problem tillsammans med lokalsamhället har enligt rapporten
            inte stärkts, utan snarare minskat.
          </p>
          <p xml:id="i-TXVQ7eADpPhtYqAV5HujrK">
            På många håll i Sverige saknas till exempel områdespoliser helt.
            Områdespoliserna ska arbeta lokalt med att knyta kontakter i lokalsamhället,
            förebygga brott och bidra till trygghet i området. När dessa saknas,
            så försvinner också en viktig länk mellan polisen och invånarna.
            Det är av största betydelse att Polismyndigheten skyndsamt skapar
            full bemanning av områdespoliser, i ett första steg inom de utsatta
            och särskilt utsatta områdena.
          </p>
          <p xml:id="i-Mina953LGGdkzsUAdzVVJZ">
            Arbetet med att få ut fler synliga poliser i yttre tjänst kräver
            poliser som är besjälade av att arbeta ute bland medborgarna.
            Inom svensk polis finns många sådana skickliga, engagerade poliser.
            Tyvärr möter dessa medarbetare alltför ofta en internkultur där
            det ses som mer prestigefyllt att arbeta i inre tjänst. Arbetsgivaren
            har också varit alltför dålig på att ge de poliser som gör en
            viktig insats i yttre tjänst, och som vill stanna kvar där. Följden
            blir att det utåtriktade arbetet tappar i status.
          </p>
          <p xml:id="i-FTCbhfH4M9dEiKt1ehQnZF">
            Vi vill vända denna utveckling och reserverar därför medel för
            en särskild lönesatsning på poliser i yttre tjänst. Hur dessa
            medel fördelas på enskilda poliser avgörs i den sedvanliga förhandlingsprocessen
            mellan parterna och mellan arbetsgivare och arbetstagare. Genom
            denna riktade satsning skapas dock möjlighet att ge en erkänsla
            som också syns i lönekuvertet för det krävande yttre arbetet.
          </p>
          <head xml:id="i-YQFKzmRyQUVg5LsZheYcCH" type="h2">
            Polisen behöver fler civilanställda
          </head>
          <p xml:id="i-TyweVzxHMAgHmVcwABPopX">
            En utbyggnad av poliskårens storlek behöver gå hand i hand med
            en förstärkning av den civila personalen. De civilanställda i
            polisen kan vara utredare med specialistkunskaper om brottstyper
            eller viss teknik, men det kan också handla om administrativ personal
            som stöder polisen i deras löpande arbete.
          </p>
          <p xml:id="i-DZwYM6zisvLeTCcvNiGaDN">
            Utbildade poliser ska kunna vara poliser, och inte bindas av
            arbetsuppgifter som hellre kan skötas av andra personalfunktioner.
            Underbemanningen på den civila sidan har varit ett problem under
            längre tid, och den förstärkning som Polismyndigheten aviserat
            inför 2017 kommer inte att avhjälpa den obalansen.
          </p>
          <p xml:id="i-8NHkG6oTb1fgipk11oYCRm">
            Liberalerna föreslår en särskild satsning för att förstärka antalet
            civilanställda. I Liberalernas budgetalternativ anvisar vi medel
            som möjliggör ytterligare 1 100 civilanställda utöver den redan
            aviserade utbyggnaden. Därmed kommer Sveriges poliser att få ett
            betydligt bättre stöd i sin arbetsvardag samtidigt som Polismyndigheten
            också får värdefull förstärkning av civil specialkompetens på
            olika områden.
          </p>
          <p xml:id="i-Ua92FC4s9MeCDnLB6g8nBx">
            Polisen har stora problem med att klara handläggningstiderna
            för vapenlicenser. Det är inte acceptabelt när licensärenden som
            är okomplicerade kräver nästan ett halvår att handlägga, något
            som gör att laglydiga och ostraffade jägare inte hinner få licens
            för sina vapen i tid till jaktsäsongen. Likaså är väntetiderna
            för nytt pass ett problem på många håll. Detta måste åtgärdas.
            Liberalerna anvisar i sitt budgetalternativ riktade medel för
            att dels korta handläggningstiderna för vapenlicenser, dels korta
            handläggningstiderna för pass.
          </p>
          <head xml:id="i-CTY9EMMxadsCjbJQD6VHHY" type="h2">
            5 000 nya beredskapspoliser
          </head>
          <p xml:id="i-GUejMxomrJy1GSHBmRLspg">
            Beredskapspolisen lades ned 2012. Den var ursprungligen en del
            av civilförsvaret, men flyttades 1986 till en särskild organisation.
            Efter det kalla krigets slut bantades beredskapspolisen till 1
            500 personer, som genomgick en kortare grundutbildning och därefter
            repetitionsutbildning vartannat år.
          </p>
          <p xml:id="i-MQkm8V8PSkNEWy6EZVbyCQ">
            Beredskapspolisen kunde hjälpa till med bevakningsuppgifter,
            transporter, räddningstjänst, tillträdesskydd och bistånd med
            att upprätthålla ordning vid olyckor, översvämningar, störningar
            i infrastruktursystemet med mera. Däremot fick beredskapspolisen
            efter 2009 inte delta i polisverksamhet där det fanns en påtaglig
            risk att de kunde komma att använda våld mot enskilda. Även om
            beredskapspolisen sällan kom till användning bedömdes organisationen
            fungera mycket väl.
          </p>
          <p xml:id="i-8cyicCWvR8Pbngg8HyjnQr">
            År 2012 avvecklades beredskapspolisen. Motiveringen var att den
            inte längre behövdes eftersom antalet poliser ökat till över 20
            000 och totalförsvarsplikten i fredstid förändrats. Regeringen
            uteslöt dock inte att det skulle kunna bli aktuellt att återinföra
            organisationen.
          </p>
          <p xml:id="i-EEvzjnKBpvjHCsiHfRvFC6">
            Sedan dess har omvärldsläget och polisens förutsättningar förändrats
            i grunden. Enbart det senaste årets händelser visar att polisen
            i vissa mycket ansträngda lägen, där hela samhällsorganisationen
            sätts på prov, måste kunna kalla in förstärkningar. Därför behövs
            en ny och modern beredskapspolis.
          </p>
          <p xml:id="i-VsVCY1SNKshSYkD7GkCYWL">
            Beredskapspolisen hade till exempel kunnat vara en värdefull
            förstärkning under den akuta flyktingkrisen hösten 2015. Även
            de inre gränskontrollerna som pågått sedan november 2015 drar
            många personalresurser från polisens möjligheter att förebygga
            eller ingripa mot brott. Skogsbranden i Västmanland 2014 är ett
            annat exempel där beredskapspolisen hade kunnat fylla en viktig
            funktion.
          </p>
          <p xml:id="i-4xfRaogpkWtKeFaKhfc2vX">
            Liberalerna vill skapa en modern beredskapspolis, som ska kunna
            kallas in i fler situationer än förut. Tjänstgöringen ska bygga
            på frivillighet och tidsbegränsade kontrakt för personer som har
            detta som ett åtagande vid sidan av sitt ordinarie arbete. Beredskapspolis
            ska stå under befäl av polis.
          </p>
          <p xml:id="i-5m7uND3isFEdGjAp7w3b3G">
            I vårt budgetalternativ anvisar vi medel för att återinföra beredskapspolisen
            och successivt bygga ut den till 5 000 personer till utgången
            av år 2019. Beredskapspolisen ska finnas i hela landet och ska
            därmed kunna bidra till trygghet och ordning vid särskilt allvarliga
            händelser, oavsett var de inträffar.
          </p>
          <head xml:id="i-Sh5kU4aSFaFN5UVpMnAH5h" type="h2">
            Skärpta lagar om angrepp mot blåljuspersonal
          </head>
          <p xml:id="i-MUSQ5T3dHoCaU9HRjcJqGJ">
            Det är inte pojkstreck när poliser, ambulanspersonal och räddningstjänst
            i vissa bostadsområden utsätts för bakhåll, stenkastning och sabotage.
            Det är systematiska och grova attacker mot människor av kött och
            blod som gör ett ovärderligt arbete, och det är något som berövar
            invånarna i dessa bostadsområden deras rätt att få hjälp när något
            händer.
          </p>
          <p xml:id="i-65h7oqJ3z23Cqr3r4YgWaj">
            Attackerna mot blåljuspersonal är ett växande samhällsproblem.
            För att utvecklingen ska brytas behövs tydligare lagar som visar
            brottens allvar.
          </p>
          <p xml:id="i-LQ5b9RvLxv82cBwWEpdfzq">
            Våld eller hot mot blåljuspersonal särredovisas inte i kriminalstatistiken.
            Det går således inte att urskilja vilka skadegörelsebrott, våldsbrott
            etc. som riktar sig mot sådan personal eller mot utryckningsfordon.
            Ett undantag gäller anmälda brott avseende våld mot tjänsteman
            som riktats mot polis. De anmälda fallen av våld mot polis har
            enligt Brottsförebyggande rådets statistik ökat med 27 procent
            under perioden 2006–2015.
          </p>
          <p xml:id="i-JChMZRhFaFWgWdgYLruzVp">
            Brotten våld eller hot mot tjänsteman omfattar annars inte enbart
            polismän utan även ordningsvakter och andra personalkategorier
            som utövar myndighet (17 kap. 1 § brottsbalken). Däremot anses
            ambulanspersonal normalt inte utöva myndighet på det sätt som
            krävs för att ansvar för våld eller hot mot tjänsteman ska kunna
            komma i fråga.
          </p>
          <p xml:id="i-3YBx77u4BDExQeWnCgrTPD">
            I media har rapporterats om ökat våld och hot mot ambulanspersonal
            under senare år. Flera fall handlar om direkt sabotage, till exempel
            stenkastning mot ambulansfordon. Hos företaget Falck Emergency,
            som bedriver ambulanssjukvård på uppdrag av flera landsting och
            regioner i Sverige, har antalet anmälda incidenter mot ambulanspersonal
            ökat från fem år 2011 till 23 år 2015.
          </p>
          <p xml:id="i-Wpr38XV95tb4rNRTBtq3Lj">
            I februari 2015 redovisade tidningen Kommunalarbetaren en genomgång
            av anmälda tillbud till Arbetsmiljöverket som visade att någon
            ambulansanställd drabbades av hot eller våld minst en gång i månaden.
            Majoriteten av händelserna, 62 procent, ägde rum i någon av de
            tre storstadsregionerna. Samma år framhöll dåvarande ordföranden
            för Alarm Ambulansförbundet i en intervju att patienter i flera
            utsatta bostadsområden ofta får vänta längre på vård eftersom
            ambulanserna måste vänta in poliseskort.
          </p>
          <p xml:id="i-LaaogEznwKtscweXrAJc8H">
            Inte heller bilbränder särredovisas i kriminalstatistiken. Att
            anlagda bilbränder är ett växande problem styrks dock av statistik
            från Myndigheten för samhällsskydd och beredskap (MSB). Antalet
            räddningsinsatser som gäller uppsåtligen anlagda bränder i personbil
            har ökat med ungefär 50 procent de senaste åren, från 909 år 2006
            till toppnivån 1 428 år 2015. De anlagda bilbränderna i Malmö
            har mer än fördubblats under denna period och ökningen i Stockholm
            är nästan lika stor. Under 2016 har ett antal incidenter rapporterats
            där stenkastning drabbat räddningstjänstens insatser – antingen
            genom direkt våld mot personalen eller genom att insatsen fördröjts
            på grund av en hotfull situation – i samband med släckning av
            anlagda bilbränder, bl.a. i Norrköping, Linköping och Uppsala.
          </p>
          <p xml:id="i-P6Ao6kQn9dfY7EEg4EJ8AB">
            Attackerna mot personal i blåljusyrken måste tas på största allvar.
            Liberalerna föreslår strängare straff för våld mot polis och alarmeringstjänstpersonal.
            Till att börja med är det ett problem att våld mot tjänsteman
            och hot mot tjänsteman behandlas i samma straffbestämmelse. Våld
            mot en polis i tjänst är normalt ett allvarligare brott än ett
            muntligt hot, och därför bör våld mot tjänsteman bli en egen brottsrubricering
            där minimipåföljden är betydligt högre än för hot. Vi föreslår
            att straffskalan börjar vid sex månaders fängelse.
          </p>
          <p xml:id="i-AaEmGDjVFkZEs7u2AXRXQa">
            Vidare bör personalen i alla blåljusyrken omfattas av samma skydd,
            oavsett om de i formell mening bedriver myndighetsutövning eller
            ej. Det är inte rimligt att personal i räddningstjänsten eller
            ambulanspersonal har svagare rättsligt skydd vid utryckning än
            till exempel poliser. Därför föreslår Liberalerna ett nytt brott,
            våld mot alarmeringstjänstpersonal, för att bredda det straffrättsliga
            skyddet till personal i alla blåljusyrken.
          </p>
          <p xml:id="i-4LWQYvzgUDDLWMyS5SzUcp">
            Det är även viktigt att det anses vara en försvårande omständighet
            om ett brott innefattar angrepp mot viktiga samhällsfunktioner,
            till exempel då bilbränder anläggs för att locka in polis och
            räddningstjänst i ett område för att därefter angripa dem med
            stenkastning. Brottsbalkens straffskärpningsbestämmelse i 29 kap.
            bör därför breddas med en särskild straffskärpningsgrund som gäller
            alla brott som innefattar ett angrepp mot viktiga samhällsfunktioner.
            Även hindrandet av utryckning bör kriminaliseras.
          </p>
          <head xml:id="i-JSq8ke7Em4GEzjy2N1NruN" type="h2">
            Polisutbildning med både teori och praktik
          </head>
          <p xml:id="i-XxXwJ8r8V2qvS4jS1STy1Q">
            Polisyrket har en av de mest komplexa yrkesroller som finns.
            Det handlar om teoretiska kunskaper i juridik, psykologi eller
            sociologi. Men det handlar också om polisyrkets praktiska sidor:
            stresstålighet, fysisk och psykisk kondition, initiativförmågan,
            intresse för människor, inlevelseförmåga och värme.
          </p>
          <p xml:id="i-VYBU7j8si6cYK1tpfe6F5N">
            I takt med att samhället förändras har också polisrollen blivit
            annorlunda jämfört med förr, och det är självklart att polisutbildningen
            behöver förändras i takt med detta. Men samtidigt får polisyrkets
            unika kombination av akademisk teori och praktiskt vardagskunnande
            inte gå förlorad.
          </p>
          <p xml:id="i-5KVCbfNPWCYKC22nAi8YQu">
            Därför är Liberalerna kritiska till polisutbildningsutredningens
            förslag till ny polisutbildning (SOU 2016:39). Den föreslagna
            utbildningen har en ensidig slagsida på polisyrkets teoretiska
            aspekter. Detta riskerar att driva på en utveckling där alltför
            många poliser hamnar bakom skrivbord i stället för att synas ute
            i människors vardag.
          </p>
          <p xml:id="i-BpBCJ9jqW6WG7v3SVGYEuZ">
            I dag är polisutbildningen två och ett halvt år, varav två år
            är studier och ett halvt år är verksamhetsförlagd praktik. Utredningens
            förslag innebär dels att hela utbildningen görs till högskoleutbildning,
            dels att tiden förlängs till tre år. Så gott som hela förlängningen
            används till att förstärka de teoretiska inslagen.
          </p>
          <p xml:id="i-y1t73ySnevgWtUyacVm9y">
            Resultat blir en polisutbildning som nästan helt och hållet är
            inriktad på teori. Men så ser inte polisens vardag ut. I den komplexa
            yrkesroll som är polisens behövs både teori och ett väl utvecklat
            praktiskt kunnande.
          </p>
          <p xml:id="i-DgFKt1yRXFso8cjJ1S1kNT">
            Bättre utbildning i praktiska färdigheter är något som efterfrågas
            av många poliser. Men den nya utbildning som nu föreslås kommer
            till nästan 80 procent att bestå av teori. Det kommer att driva
            på en utveckling där poliserna försvinner in bland skrivborden
            och alltför få poliser syns ute på gatorna.
          </p>
          <p xml:id="i-Mv9xkvTehjKbcVwBSNmvnW">
            Liberalerna anser att både det inre och det yttre polisarbetet
            behöver värdesättas. Båda är absolut nödvändiga för att polisen
            ska kunna fullgöra sin vitala samhällsuppgift: att förebygga och
            ingripa mot brott och bidra till medborgarnas trygghet.
          </p>
          <p xml:id="i-9PvVCwLXU2AikXTMMY1FkH">
            Vi delar uppfattningen att dagens polisutbildning om två och
            ett halvt år kan vara alltför kort för att klara dagens krav.
            Vi hade gärna sett att utredningen hade prövat en modell med två
            olika utbildningsgrenar, en mer teoretiskt inriktad och en som
            lägger större tyngdpunkt på det praktiska polisiära arbetet. Nu
            föreslår utredningen i stället en polisutbildning som är stöpt
            i en enda form och som är ännu mer ensidigt inriktad på teori
            än i dag. Liberalerna kan därför inte stödja polisutbildningsutredningens
            förslag.
          </p>
          <p xml:id="i-WFb6v2eZGqk25FnaqSVD4a">
            Sveriges poliser förtjänar i stället en polisutbildning som har
            god akademisk anknytning men även ger större möjligheter än i
            dag att träna sig för det praktiska arbetet. Då ges nya poliser
            bättre förutsättningar att förbereda sig för en vardag som är
            både teori och praktik.
          </p>
          <head xml:id="i-XFAANwQTF8uJCwZCG2kkDK" type="h2">
            Nämndemän
          </head>
          <p xml:id="i-Jz24CkYr8BwwY6ghaX1ZdH">
            Det svenska systemet med lekmannadomare – nämndemän – spelar
            en viktig roll i domstolsväsendet. Systemet bör dock reformeras
            och nämndemännens villkor förbättras. Liberalerna vill bredda
            rekryteringen så att fler nämndemän har annan bakgrund än partipolitisk.
            Vi vill också tydliggöra nämndemännens funktion genom att de ska
            finnas i första instans, det vill säga tingsrätt och förvaltningsdomstol.
            Däremot bör målen i högre instans avgöras av lagfarna domare.
            Den kostnadsbesparing som det innebär att successivt avveckla
            nämndemännen i hovrätt och kammarrätt ska användas till att förbättra
            den ekonomiska ersättningen till nämndemän i första instans.
          </p>
          <head xml:id="i-LBkfRENDs8aEaqjio1R6AJ" type="h2">
            Förtydliga kommunernas brottsförebyggande ansvar
          </head>
          <p xml:id="i-3WhdeMHVtAeEsyWjPgSxb5">
            Lagen behöver förtydligas så att kommunerna får en uttalad uppgift
            att arbeta brottsförebyggande i sina ansvarsområden. I dag finns
            det bestämmelser i socialtjänstlagen som belyser ansvaret för
            stöd till brottsoffer, och kommunen har också ett särskilt ansvar
            för unga. Däremot finns det skilda uppfattningar inom kommunsektorn
            om hur långt kommunernas ansvar sträcker sig för de brottsförebyggande
            insatserna i stort.
          </p>
          <p xml:id="i-UeugHoHVq8uXeMrwteNX1N">
            För att skapa och upprätthålla tryggheten lokalt måste det finnas
            en samverkan där både kommun och polis deltar. Polismyndighetens
            arbete med lokala samverkansavtal och medborgarlöften m.m. bör
            kompletteras med att kommunernas roll i det brottsförebyggande
            arbetet får en tydligare reglering i lag. Liberalerna föreslår
            därför att kommunernas ansvar att bidra i det brottsförebyggande
            arbetet, inom ramen för sina ansvarsområden, förtydligas i lagen.
            I vårt budgetalternativ frigör vi genom omprioriteringar även
            ökade medel till kommunernas brottsförebyggande arbete.
          </p>
          <head xml:id="i-6bjYpvJycEtkq8BhDJnXP1" type="h2">
            Underlätta för kameraövervakning på brottsutsatta platser
          </head>
          <p xml:id="i-YL6ViVmnN8vJPuQuW9dTUA">
            År 2013 infördes en ny kameraövervakningslag. Reglerna förenklades
            för den som vill sätta upp en kamera i exempelvis en butik, ett
            parkeringshus eller kollektivtrafiken. Däremot krävs fortfarande
            tillstånd från länsstyrelsen på andra platser dit allmänheten
            har tillträde, till exempel vid övervakning av gator och torg.
          </p>
          <p xml:id="i-6nEP58tBb8iknxXSeR9WNG">
            Tillämpningen av de nya bestämmelserna riskerar att bli för restriktiv.
            Exempelvis är det först efter en lång process med flera överklaganden
            som Stockholms stad fått tillstånd att sätta upp övervakningskameror
            på några av de allra mest brottsutsatta platserna på Järvafältet,
            även på platser där det skett upprepade grova brott och där det
            pågår öppen narkotikahandel.
          </p>
          <p xml:id="i-Ya2Dk4QHkExtg5Zj2E6sRF">
            En statlig utredning arbetar för närvarande med att se över 2013
            års kameraövervakningslag. Syftet är att säkerställa att kameraövervakning
            kan användas där det behövs för att bekämpa brott och samtidigt
            garantera ett starkt skydd för den personliga integriteten. Utredningen
            ska redovisa sitt arbete senast den 28 februari 2017.
          </p>
          <p xml:id="i-QxnmWHjCMj58nYZ3dyoK1W">
            Liberalernas hållning är restriktiv när det gäller kameraövervakning
            på allmän plats, men där brottsligheten är särskilt allvarlig
            måste den kunna komma till stånd. Detta är särskilt viktigt för
            att öka tryggheten i svårt brottsutsatta bostadsområden och andra
            miljöer där människor rör sig, till exempel stationsområden. Vi
            är öppna för att se över lagstiftningen om det visar sig nödvändigt.
          </p>
        </div>
        <div type="motSignatures">
          <list>
            <item xml:id="i-KGWJeeTnmeL1vLPpwgWFR3">
              Jan Björklund (L)
            </item>
            <item xml:id="i-UhVGuUAdJARHzdwG2oJHbR">
              Christer Nylander (L)
            </item>
            <item xml:id="i-QohsBcZFtGAWYiRRmx1XoA">
              Said Abdu (L)
            </item>
            <item xml:id="i-4SWPgPoHajD1csLCM2qv6H">
              Tina Acketoft (L)
            </item>
            <item xml:id="i-Y7KeCP6iwvhoZeucdXGdZh">
              Maria Arnholm (L)
            </item>
            <item xml:id="i-GWdtqqJeTUHQjjvSj11v2x">
              Emma Carlsson Löfdahl (L)
            </item>
            <item xml:id="i-4ebfNTsHLEVnpbLPxLt1Bk">
              Bengt Eliasson (L)
            </item>
            <item xml:id="i-GHG1hErvnW7FrW1jXX43wr">
              Roger Haddad (L)
            </item>
            <item xml:id="i-4Xhx7CPgzHLhNQ2TBTdkeb">
              Robert Hannah (L)
            </item>
            <item xml:id="i-QZiqVzKz9QVT4NLyzoxiCv">
              Nina Lundström (L)
            </item>
            <item xml:id="i-PcjRjBurHGVgPYnRrYmoyc">
              Fredrik Malm (L)
            </item>
            <item xml:id="i-Pz6NQpcT8T8ZsSPosknuiK">
              Birgitta Ohlsson (L)
            </item>
            <item xml:id="i-NgSQtvuGPtMdnWktvUoozV">
              Mats Persson (L)
            </item>
            <item xml:id="i-AHRSShN59bbaDd2iRHJ1qd">
              Mathias Sundin (L)
            </item>
            <item xml:id="i-ABUg7GXLJYixsYwDJjM7RR">
              Lars Tysklind (L)
            </item>
            <item xml:id="i-2HHTpUCGfK27cwkQindHbJ">
              Maria Weimer (L)
            </item>
            <item xml:id="i-7snHSZgXm6sPNMeGnZa3ex">
              Barbro Westerholm (L)
            </item>
            <item xml:id="i-MwAyBuhPXqDizpap6wWRap">
              Allan Widman (L)
            </item>
            <item xml:id="i-4zmzM1hA3YsCHGq61ZY5Ar">
              Christina Örnebjär (L)
            </item>
          </list>
        </div>
      </div>
    </body>
  </text>
</TEI>
