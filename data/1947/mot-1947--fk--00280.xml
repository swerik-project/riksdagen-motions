<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__fk__280/mot_1947__fk__280-001.pdf"/>
      <fw xml:id="i-22zDykc5mfpa55994wdZa4">
        Motioner i Första kammaren, nr 280. 7
      </fw>
      <div type="motHeader" xml:id="i-NLhvuZHcQtcAQf79ixYPMS">
        <div type="motTitle" xml:id="i-LTYjFo5VdB3xXb6xPPGLUV"/>
        <div type="motSubmissionInfo" xml:id="i-8nXH5SA2DSCmVP11BGGKFZ"/>
      </div>
      <div type="motBody" xml:id="i-2cR9LQKqWVCL5qC1Kse6w1">
        <div xml:id="i-Ar1qKceMsbb6BoAyJsF6K9">
          <p xml:id="i-BuPpTvmCUo3eh9Ne27dWsG">
            Nr 280.
          </p>
          <p xml:id="i-LAXKg8V11vMwWZ6TY67Dyg">
            Av herr Åman m. fl., i anledning av Kungl. Maj:ts proposition
            angående anslag för budgetåret 1947/48 till överstyrel- sen för
            yrkesutbildning.
          </p>
          <p xml:id="i-NvncaxpeN7Pt2Gg8KMZu4B">
            I Kungl. Maj:ts proposition nr 231 angående anslag för budgetåret
            1947/48 till överstyrelsen för yrkesutbildning har föredragande
            departementschefen förklarat, att han med hänsyn till statskontorets
            och lönenämndens ställ- ningstagande till ärendet ansett sig icke
            böra tillstyrka överstyrelsens för- slag om ombildning av befattningen
            i ämbetsverket såsom byråingenjör i lönegraden Eo 21 till en tjänst
            såsom förste byråingenjör i lönegraden Eo 24. I kungl. brev den
            22 juni 1945 bemyndigades överstyrelsen ati för kom- munala och
            enskilda anstalter för yrkesundervisning i allmänhet, centrala
            verkstadsskolor, flygmekanikerskolan i Mölndal samt verkstadsskolor
            för viss arbetslös ungdom anordna central upphandling av sådan
            stadigvarande undervisningsmateriel, till vilken statsbidrag utgår.
            I samband härmed in- rättades den ifrågavarande byråingenjörsbefattningen,
            åt vars innehavare uppdrogs att förestå den centrala upphandlingsverksamheten,
            vilken upp- gift alltjämt åvilar honom. Under den tid, som efter
            organiserandet härav följt, har den centrala inköpsverksamheten
            stadigt vuxit i omfattning. Under 1946 upphandlades (överstyrelsens
            underdåniga framställning den 18 mars 1947) för i det närmaste
            2 000 000 kronor, och motsvarande siffror för januari och februari
            månader innevarande år äro 150 000 respektive 275 000 kronor.
            Med hänsyn till föreliggande beslut om inrättande av nya centrala
            verkstadsskolor och den sannolika utvecklingen av det kommunala
            yrkesskolväsendet i övrigt räknar överstyrelsen med en ytterligare
            utökning av verksamheten eller i varje fall en oförändrad omfattning
            därav under ett antal år framåt. Då förslag framlades om inrättande
            av berörda byråingenjörsbefattning, framhöll överstyrelsen, att
            innehavaren borde besitta nödvändig kunskap på det maskintekniska
            området, särskilt med avseende å för skolorna erfor- derlig materiel,
            och framför allt hava ingående erfarenhet från affärslivet. Däremot
            borde någon fordran på högskole- eller därmed jämförlig utbild-
            ning icke ställas på honom. I saknad av närmare kännedom om den
            om- fattning och den betydelse den centrala upphandlingsverksamheten
            kunde komma att få för framtiden föreslog överstyrelsen, att befattningen
            skulle placeras i lönegrad Eo 21. Vid remissbehandlingen av förslaget
            anförde
          </p>
          <pb facs="riksdagen-motions-pdf/data/1947/mot_1947__fk__280/mot_1947__fk__280-002.pdf"/>
          <fw xml:id="i-JwkGEkkFVSLe3Kr8qyCPGq">
            8 Motioner i Första kammaren, nr 280.
          </fw>
          <p xml:id="i-HUYS2diMny8Cg565HaeCtR">
            statens sakrevision bl. a., att det kunde dragas i tvivelsmål,
            huruvida de av överstyrelsen föreslagna avlöningsförmånerna vore
            lämpligt avpassade för erhållande av teknisk personal med de särskilda
            kvalifikationer, som av- såges. I skrivelse till Konungen den
            30 augusti 1946 framhöll överstyrelsen, att utöver de arbetsuppgifter
            som normalt sammanhänga med upphandlings- verksamheten det befunnits
            lämpligt att å ifrågavarande befattningshavare lägga även den
            viktiga och krävande uppgiften att i prishänseende granska samtliga
            ansökningar om statsbidrag till inköp av stadigvarande undervis-
            ningsmateriel, även sådan som icke inköpes centralt. Då skolorna
            i alltmer vidgad omfattning begagna sig av centralupphandlingens
            tjänster och de förhoppningar, Överstyrelsen vid avgivande av
            förslag till tjänstens inrät- tande ställt på billigare inköpspriser,
            icke endast infriats utan väsentligt överträffats, fann överstyrelsen
            de såväl kvantitativt som kvalitativt ökade arbetsuppgifterna
            motivera, att befattningen ändrades till en förste byrå- ingenjörstjänst
            i lönegrad Eo 24. Överstyrelsen framhöll jämväl, att en sådan
            uppflyttning syntes nödvändig, för att även i fortsättningen tjänsten
            skulle kunna besättas med fullt kvalificerad innehavare. Utvecklingen
            har sålunda visat, att sakrevisionen hade fog för sina år 1945
            framförda betänk- ligheter mot löneplaceringen. Statskontoret
            har under åberopande av de jämförelsevis låga kompetens- fordringarna
            och under framhållande, att arbetsuppgifternas ökning icke i och
            för sig motiverar en högre löneställning för befattningshavaren
            i fråga, avstyrkt bifall till framställningen om ombildning av
            tjänsten till en förste byråingenjörsbefattning i 24 lönegraden.
            Och allmänna lönenämnden har, såvitt av propositionen framgår,
            utan särskild motivering intagit samma ståndpunkt. Det motiv för
            avstyrkande, som statskontoret anfört, måste ingiva starka betänkligheter.
            Det skulle uppenbarligen leda till orimliga konsekvenser, om högskoleutbildning
            skulle uppställas som oeftergivligt villkor för an- ställning
            å en befattning i 24 lönegraden och därtill en tjänst, vartill
            sär- skilda kvalifikationer kunna förvärvas endast genom praktisk
            erfarenhet inom näringslivet. Vi vilja i samband härmed åberopa,
            vad överstyrelsen i yttrande över försvarets tjänsteförteckningssakkunnigas
            betänkande anfört. Det heter däri bl. a.:
          </p>
          <p xml:id="i-UbShFT9XE6UoSwosX7uvQK">
            » Vad till en början angår den civila ingenjörspersonalen föreslå
            de sak- kunniga, att för befattningar i 26 och högre lönegrader
            regelmässigt bör uppställas krav på avgångsexamen från teknisk
            högskola samt för befatt- ningar i 18—24 lönegraden krav på avgångsexamen
            från tekniskt läroverk. I betänkandets allmänna del framhålla
            emellertid de sakkunniga, att, då möjlighet förefinnes att även
            på annat sätt än genom skolor eller kurser förvärva för viss befattning
            föreskriven teoretisk kompetens, måste — i likhet med vad nu är
            fallet — de uppställda formella kompetenskraven
          </p>
          <pb facs="riksdagen-motions-pdf/data/1947/mot_1947__fk__280/mot_1947__fk__280-003.pdf"/>
          <fw xml:id="i-sNVQYCfJsYUnsZswqFdwj">
            Motioner i Första kammaren, nr 280. 9
          </fw>
          <p xml:id="i-EJzQEn3tMepyoXaqb6oCrY">
            kunna eftergivas genom ett dispensförfarande. Överstyrelsen —
            som utgår ifrån att i berörda hänseenden enahanda princip bör
            tillämpas inom försvaret och den civila statsförvaltningen — vill
            i detta sammanhang fästa uppmärk- samheten på att, enligt överstyrelsens
            mening, för innehavare av vissa ingenjörsbefattningar såsom t.
            ex. driftsledare inom den statliga industriella produktionen lämpligheten
            för tjänsten kan vara i samma grad beroende på grundlig praktisk
            erfarenhet och speciella kunskaper inom produktions- området som
            teoretisk teknisk utbildning och väl kan grundas på den skol-
            ning, som erhålles vid högre tekniskt läroverk. Även i sådana
            fall synes befattningen kunna böra placeras i 26 eller högre lönegrad.
            Det synes över- styrelsen principiellt oekonomiskt att kräva högskoleutbildning
            såsom obli- gatorisk kvalifikationsgrund, där annan utbildning
            med hänsyn till arbets- uppgifternas art kan vara till fyllest.
            Varje högre teknisk tjänst av nu anfört slag bör sålunda i kvalifikationshänseende
            bedömas för sig. I vederbörande instruktion böra bestämmelserna
            för behörighet till tjänst utformas med hänsyn till vad som sålunda
            i olika fall bör krävas. Det måste även framstå såsom ett intresse
            för statsverket att utan särskilt dispensförfarande i vissa fall
            kunna förvärva inom yrket framstående personer, som tidigare haft
            sin verksamhet förlagd inom det privata näringslivet, även om
            dessa icke me- delst högskolebetyg kunna dokumentera sina kunskaper.
            Icke heller bör dispensförfarande generellt behöva anlitas för
            befordran av tjänstemän, som inom statsförvaltningen förvärvat
            för den högre tjänsten erforderliga tekniska insikter. Å andra
            sidan, där förmåga att handhava exempelvis vissa forsknings- eller
            kvalificerade konstruktionsuppgifter kräves av befattningshavaren,
            synes uppenbart, att principiellt högskoleutbildning bör fordras.
            Men även i sådant fall kunna motsvarande kunskaper hava förvärvats
            i annan ordning än nu sagts, och i händelse så är förhållandet
            och även övriga omständig- heter härför tala, bör utrymme finnas
            för ett sådant dispensförfarande, som de sakkunniga omnämnt.»
          </p>
          <p xml:id="i-d1wkq6R7Mo2xp9WQ7Vn7d">
            Detta utlåtande synes oss innefatta de synpunkter, som böra läggas
            på denna fråga, då givetvis individens kvalifikationer för uppgiften
            måste anses vara utslagsgivande och sättet för dessa kvalifikationers
            förvärvande en fråga i andra hand. Vad beträffar nu ifrågavarande
            befattning, synes överstyrelsen till fullo hava motiverat behovet
            av tjänstens placering i 24 lönegraden. Ett belägg för befattningens
            vikt och betydelse torde kunna utläsas även ur det förhållandet,
            att Kungl. Maj:t på framställning av överstyrelsen an- visat medel
            för att sätta befattningshavaren i stånd att i april 1947 i studie-
            syfte besöka den s. k. Baselmässan i Schweiz samt vissa industriföretag
            och skolor i Schweiz och Italien. Avsikten härmed var att för
            ämbetsverkets vidkommande ernå kännedom beträffande de maskiner
            och verktyg, som kunde vara att uppbringa på den europeiska marknaden,
            och att få kunskap om eventuella nykonstruktioner av betydelse
            för yrkesutbildningen. Ett sådant uppdrag måste förutsätta, att
            på tjänstens innehavare skola kunna ställas mycket höga fordringar.
          </p>
          <pb facs="riksdagen-motions-pdf/data/1947/mot_1947__fk__280/mot_1947__fk__280-004.pdf"/>
          <fw xml:id="i-PKHo74zh8LEn2E7AxHKGcP">
            10 Motioner 1 Första kammaren, nr 280.
          </fw>
          <p xml:id="i-S9hkzH2kkRWqYBX7Cmefrd">
            Med stöd av det ovan anförda hemställes,
          </p>
          <p xml:id="i-GfbJ2ev1UZrYHQzNuDkPZh">
            att riksdagen måtte besluta, att i stället för en byråin- genjörsbefattning
            i lönegraden Eo 21 i personalförteck- ningen för överstyrelsen
            för yrkesutbildning med tillämp- ning tills vidare från och med
            den 1 juli 1947 skall upptagas en förste byråingenjörsbefattning
            i lönegraden Eo 24.
          </p>
          <p xml:id="i-EBtPrbL1WvKLZjr1GPZ6ih">
            Stockholm i maj 1947.
          </p>
          <p xml:id="i-MjvYEHfbyMnTjUMAWUmYNx">
            Valter Åman. Ulla Alm. Knut Hesselbom.
          </p>
        </div>
      </div>
    </body>
  </text>
</TEI>
