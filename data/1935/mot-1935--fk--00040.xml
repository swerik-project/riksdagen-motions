<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__fk__40/mot_1935__fk__40-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 40. 1
          </p>
          <p>
            Nr 40.
          </p>
          <p>
            Av herr Åkerman m. fl., om ökat anslag till svenska skyddsför-
            bundet.
          </p>
          <p>
            Att det torde vara statens ofrånkomliga plikt att i görligaste
            mån mildra straffets icke avsedda, men för den straffade och honom
            närstående ofta kata-
          </p>
          <p>
            strofala följder lärer icke kunna bestridas. Staten har också
            beaktat denna plikt, främst genom att anslå medel till den enskilda
            skyddsverksamheten. Det har nämligen visat sig att om staten icke
            ställde betydande belopp till de en- skilda skyddsorganisationernas
            förfogande för bidrag ej blott åt frigivna fångar utan även åt
            andra skyddsverksamheters klienter, skulle skyddsorganisa- tionerna
            vara hänvisade att själva anskaffa de behövliga understödsmedlen.
            Anskaffandet av de för verksamheten erforderliga medlen genom
            frivilliga gåvor och dylikt har dock, särskilt under senare tid
            i endast ringa utsträckning kunnat äga rum. Det anslag, som från
            staten utgår till verksamheten för hjälp och skydd åt frigivna
            fångar och med dem jämställda behövande, är upptaget under riks-
            statens andra huvudtitel samt uppdelat på två poster. Under rubriken
            »Un- derstöd åt verksamhet till frigivna fångars skydd» har under
            en följd av år upptagits ett anslag för nu ifrågavarande ändamål,
            vilket anslag ställts till fångvårdsstyrelsens disposition och
            från och med budgetåret 1926/1927 utgått med 23,000 kronor. De
            sålunda beviljade medlen hava enligt Kungl. Maj:ts förordnande
            tillförts fångvårdens s. k. besparingskassa för att förvaltas
            och användas i enlighet med det för kassan fastställda reglementet.
            Enligt 1935 års statsverksproposition skall ifrågavarande anslag
            för budgetåret 1935/1936 höjas med 10,000 kronor eller från 23,000
            kronor till 33,000 kronor. Något ökat understöd från statens sida
            åt verksamheten till frigivna fångars skydd innebär emellertid
            ej ifrågavarande anslagshöjning. Av propositionen framgår nämligen,
            att inkomsten av försäljningen av fängelsernas matavfall, som
            hit- tills tillgodoförts fångvårdens besparingskassa, från och
            med nästa budgetår skall uppföras under särskild inkomsttitel.
            För att den verksamhet till fri- givna fångars skydd, som understödjes
            med bidrag av besparingskassan och detta anslag, icke skall bliva
            lidande av denna omflyttning har nu ifråga- varande anslag måst
            höjas med belopp motsvarande den överflyttade in- komsten. Då
            denna för nästkommande budgetår beräknats till omkring 10,000
            kronor, har alltså anslaget ansetts böra höjas med nämnda belopp
            eller från 23,000 kronor till 33,000 kronor. Under rubriken »Bidrag
            till Svenska Skydds- förbundet» upptages ett för detta förbunds
            verksamhet bland frigivna fångar, lösdrivare, alkoholister m.
            fl. liknande hjälpbehövande avsett anslag, som under de senaste
            budgetåren utgått med 80,000 kronor. Även i årets stats- verksproposition
            har nyssnämnda anslagspost upptagits med enahanda belopp.
          </p>
          <p>
            Bihang will riksdagens protokoll 1935. 3 saml. Nr 40—43. 1
          </p>
          <pb facs="riksdagen-motions-pdf/data/1935/mot_1935__fk__40/mot_1935__fk__40-002.pdf"/>
          <p>
            2 Motioner i Första kammaren, Nr 40.
          </p>
          <p>
            Ifrågavarande anslag är emellertid otillräckligt för att Svenska
            skydds- förbundet skall på ett tillfredsställande sätt kunna bispringa
            de till förbundet anslutna föreningarna i deras betydelsefulla
            verksamhet att lindra och neutra- lisera de ofta svåra, med straffet
            icke avsedda biverkningar, som drabba såväl brottslingen som dennes
            närmaste. I skrivelse till Konungen den 6 september 1934 med begäran
            om anslag av statsmedel för budgetåret 1935/1936 till den verksamhet,
            som bedrives av Svenska skyddsförbundet och till detsamma an-
            slutna organisationer, har förbundets styrelse anfört bland annat
            följande: »Den viktigaste grenen av den verksamhet, som de till
            förbundet anslutna föreningarna hava att utföra, är givetvis att
            söka förhjälpa den frigivne eller utskrivne till erhållande av
            lämpligt arbete. Att denna verksamhetsgren i hög grad försvårats
            i samma mån som den allmänna arbetslösheten tilltagit ligger i
            öppen dag. Mången gång dröjer det sålunda ganska lång tid innan
            något ordnat arbete kan beredas klienten. Under väntetiden måste
            han hållas uppe genom tillfälligt understöd och i möjligaste mån
            personlig tillsyn för att ej frestas att begå nya brott. När så
            arbete erhållits, blir det oftast fråga om hjälp till arbetskläder,
            verktyg, resa till arbetsplatsen samt uppehälle intill dagen för
            första avlöningen. Vid ny arbetslöshet återkommer klienten i regel
            till föreningen, varvid nya hjälpåtgärder måste igångsättas. Detta
            medför att understöden till den frigivne ofta måste lämnas gång
            efter annan och bliva allt som allt ganska stora. Vidare torde
            här böra framhållas, hurusom mången frigiven ej alls kan erhålla
            någon arbetsanställning, men samtidigt befinnes vara så frisk
            och arbetsför, att han ej lämpligen kan omhändertagas av fattig-
            vården. En sådan (frigiven) blir ofta hänvisad att söka sin utkomst
            genom att på egen hand utöva det yrke, som han lärt sig i fängelset.
            Kostnad för verktyg, lokalhyra m. m. kommer då att drabba föreningen.
            — Från flera av de anslutna föreningarna har med styrka framhållits,
            hurusom detta allt mera svåra och komplicerade arbete med platsanskaffning
            gör det nödvändigt, att föreningen till sitt förfogande har en
            för uppgiften kompetent och lämplig person, som helt kan ägna
            sig åt mottagning av de frigivna och verksamheten för beredandet
            av sysselsättning för dessa. I den utredning, som år 1932 slutförts
            av särskilda sakkunniga angående det frivilliga skydds- och hjälparbetet
            till stöd för frigivna fångar, anföres be- träffande föreningarnas
            arbetsförmedling bl. a. följande (sid. 9): ”Tyvärr synes skyddsföreningarnas
            ekonomi i gemen ej tillåta bekostande av särskild arbetskraft
            för detta tidsödande men betydelsefulla värv. — I fråga om skyddsföreningarnas
            speciella arbetsförmedling framlägga de sakkunniga ej något direkt
            förslag, men förorda, att ”de föreningar, som äga förutsättningar
            att nå goda resultat med en dylik förmedling, tilldelas särskilda
            anslag för avlöning av behövlig tjänsteman m. fl. kostnader”.
            En annan synnerligen viktig betingelse för ett effektivt hjälparbete
            har jämväl mycket starkt understrukits av föreningarna, nämligen
            förefintligheten av upp- tagningshem (med lämplig verkstadsdrift),
            där klienter kunde dels intagas och erhålla tillfälligt arbete
            i avvaktan på lämplig arbetsanställning, dels prövas 1 fråga om
            arbetsvillighet. Flertalet föreningar, som hava frågan om
          </p>
          <pb facs="riksdagen-motions-pdf/data/1935/mot_1935__fk__40/mot_1935__fk__40-003.pdf"/>
          <p>
            Motioner i Första kammaren, Nr 40. 3
          </p>
          <p>
            upprättandet av upptagningshem på sitt program, hava emellertid
            av brist på medel måst tills vidare skjuta denna synnerligen viktiga
            fråga åt sidan. Det är särskilt det starkt ökade behovet av understöd
            åt de frigivna samt angelägenheten att få till stånd upptagningshem
            av ovannämnda slag, som föranlett ett flertal av de anslutna föreningarna
            att gång efter annan hos förbundsstyrelsen anhålla om förhöjda
            bidrag. Styrelsen har emellertid i samtliga fall måst meddela,
            att, huru välmotiverade kraven på ökade bidrag än varit, styrelsen
            först efter det statsanslaget höjts kan börja tillgodose dem.
            Att statsmakterna erkänna det berättigade i kravet på ökat statsbidrag
            fram- går av såväl departementschefens anförande i statsverkspropositionen
            som av 1 ärendet väckta motioner. I proposition till 1934 års
            riksdag anför sålunda departementschefen angå- ende bidrag till
            Svenska skyddsförbundet bl. a. följande: ”Den utredning, som av
            särskilda sakkunniga verkställts angående det frivilliga skydds-
            och hjälparbetet till stöd för frigivna fångar, har varit föremål
            för yttranden från myndigheter och sammanslutningar, vilka i vissa
            delar uttalat olika uppfatt- ningar om de sakkunnigas förslag
            till åtgärder för åstadkommande av större effektivitet i skyddsarbetet,
            men delat de sakkunnigas mening, att statsanslaget borde höjas
            för bättre tillgodoseende av skyddsföreningarnas möjlighet att
            lämna understöd och för utvidgning av redan befintliga hem för
            frigivna. — — Ehuru visserligen starka skäl tala för en höjning
            av ifrågavarande anslag, anser jag mig dock med hänsyn till det
            statsfinansiella läget icke böra för nästkommande budgetår föreslå
            någon höjning av anslaget. Genom motion, framförd i första kammaren
            av hrr A. Åkerman, Erik An- derson, J. A. Larsson och Edw. Larson
            och i andra kammaren av hrr Sven Olsson, Ernst Åqvist, Verner
            Hedlund, Josef Hagman, C. J. Ekman och A. W. Lundén, hemställdes
            vid 1934 års riksdag, att riksdagen måtte till bidrag till Svenska
            skyddsförbundet för budgetåret 1934/1935 anvisa ett från 1 statsverkspropositionen
            upptagna 80,000 kronor till 100,000 kronor förhöjt extra anslag.
            — I motionen anföres bl. a. följande (se sid. 10): ”Det statsanslag,
            som för närvarande förmedlas genom Svenska skydds- förbundet,
            måste med hänsyn till de viktiga samhälleliga funktioner, som
            med hjälp därav skola utövas, anses såsom synnerligen blygsamt.
            Även om i de- pressionstider, sådana som de nu rådande, nästan
            oövervinneliga svårigheter möta att lindra arbetslösheten redan
            bland de stora skaror, som icke visat några asociala tendenser,
            får dock icke förgätas, att verkställande av frihetsstraff eller
            tvångsarbete, ävensom ådömande av villkorlig straffdom, oskiljaktigt
            måste förbindas med hjälpverksamhet, oavsett om tiderna äro goda
            eller dåliga. Någon minskning i statens bidrag till den enskilda
            hjälpverk- samheten bör därför icke ifrågakomma och har ju icke
            heller föreslagits. Där- emot föreligga vägande skäl att just
            i kristider höja anslaget för ifrågavarande ändamål. Till en början
            är risken för återfall i brott, särskilt i tjuvnadsbrott, betydligt
            ökad. Vidare kunna många frigivna personer, särskilt i de större
            städerna, på grund av sitt föregående icke erhålla del av den
            reguljära arbets- löshetshjälpen (kontantunderstöd, reservarbete)
            utan hänvisas till någon kom-
          </p>
          <pb facs="riksdagen-motions-pdf/data/1935/mot_1935__fk__40/mot_1935__fk__40-004.pdf"/>
          <p>
            4 Motioner i Första kammaren, Nr 40.
          </p>
          <p>
            munens arbetsinrättning, dit de vanligen icke gå eller varifrån
            de hava betyd- ligt minskade utsikter att inpassas i det normala
            samhällslivet. I sådana fall bliva hjälpföreningarnas understöd
            och omsorger till ett helt annat gagn, icke minst när den hjälpbehövande
            omhändertages på ett s. k. övergångshem. Dylika hem äro av ett
            flertal föreningar upprättade för att förmedla övergången från
            straff- eller tvångsarbetsanstalten till det fria förvärvslivet,
            och klienten be- redes där uppehälle, arbetstillfälle och även
            yrkesutbildning i avbidan på an- ställning i fria marknaden. Icke
            minst för möjliggörande av villkorlig frigiv- ning och utskrivning
            på prov hava dessa hem den allra största betydelse. Över- huvud
            taget kan man säga, att de understöd, som av hjälpföreningarna
            på olika sätt utanordnas, synnerligen noggrant kontrolleras under
            en allmänt rådgivande och stödjande verksamhet och sålunda utgöra
            ett välordnat och personligt ut- format arbetslöshetsunderstöd.
            I detta sammanhang förtjänar ock betonas, hurusom den vid föregående
            riksdag genomförda sänkningen av arvodet för övervakning av villkorligt
            dömda vållat avbräck för flera bland de större och viktigare av
            landets skyddsföreningar. Av tjänstemän hos skyddsföreningar utövas
            ungefär en tredjedel av alla dylika övervakningsuppdrag, och ersätt-
            ningarna härför ingå i de flesta fall till föreningens kassa.
            Hur obetydlig den berörda nedsättningen än kan synas — i regel
            från tre till två kronor i månaden för varje övervakning — har
            den dock medfört en i förhållande till föreningens omslutning
            betydande inkomstminskning. Sist men icke minst må framhållas,
            att allt medan understödsbehovet under lågkonjunkturen sväller,
            minskas avse- värt de gåvor, som till skyddsföreningarna inflyta
            från enskilda personer.” I utlåtande över motionen anför statsutskottet:
            ”Ehuru utskottet till fullo behjärtar de av motionärerna framförda
            skälen för en höjning av förevarande anslag, har utskottet dock
            av de motiv, Kungl. Maj:t anfört, ansett sig icke kunna biträda
            motionärernas yrkande. Styrelsen, som redan i sina den 10 september
            1931, den 29 augusti 1932 och den 14 september 1933 till Kungl.
            Maj:t ingivna underdåniga framställ- ningar om bidrag till verksamheten
            för respektive budgetår anhållit om stats- anslagets höjande från
            nu utgående 80,000 kronor till 100,000 kronor, ser sig nödsakad
            framhålla, att enligt styrelsens mening en förhöjning av anslaget
            till åtminstone sistnämnda belopp är oundgängligen nödvändigt,
            så framt det vik- tiga skyddsarbetet för de frigivna skall kunna
            upprätthållas i nödig utsträck- ning. Styrelsen tillåter sig i
            detta sammanhang erinra därom, att under det att bidragen från
            det allmännas sida för lindrande av arbetslösheten i allmän- het
            under de senaste åren höjts avsevärt, har statsanslaget till hjälp
            åt de frigivna, den kategori hjälpbehövande, som helt visst i
            särskild grad drab- bats av arbetslöshetens tryck, icke ökats
            utan stannat vid omkring 16 procent av hela den kostnad, som för
            ändamålet av föreningarna utgives.» Enligt vad Svenska skyddsförbundets
            sekreterare, byråchefen i fångvårds- styrelsen Eric Wijkmark,
            upplyst är det ekonomiska läget för de föreningar, vilka utöva
            den mest omfattande verksamheten för hjälp åt frigivna m. fl.
            dylika nödställda, synnerligen svårt, och det är anledning befara
            att genom- gripande och uppenbart skadliga inskränkningar av dessa
            föreningars verk-
          </p>
          <pb facs="riksdagen-motions-pdf/data/1935/mot_1935__fk__40/mot_1935__fk__40-005.pdf"/>
          <p>
            Motioner i Första kammaren, Nr 40. 5
          </p>
          <p>
            samhet måste äga rum, därest ej ökade anslag ställas till samma
            föreningars förfogande. Sålunda har redan nu sedan något år tillbaka
            på grund av bri- stande medel någon person, som helt ägnat sig
            åt verksamheten såsom före- ståndare för föreningen Skyddsvärnet
            i Stockholm, ej kunnat anställas, utan denna befattning har uppehållits
            av en vid centralfängelset å Långholmen an- ställt assistent,
            som i den mån hans tid det medgivit och mot en obetydlig er- sättning
            av Skyddsvärnet utfört de synnerligen krävande uppgifter, vilka
            an- kommit på föreståndaren att omhänderhava. Vidare har föreningen
            Skydds- värnet i Göteborg förklarat, att föreningen inom den närmaste
            framtiden såge sig nödsakad att väsentligen inskränka sin hjälpverksamhet,
            därest icke sna- rast ökat anslag från Svenska skyddsförbundet
            komme föreningen till del. Slutligen har centralföreningen till
            stöd för frigivna, som i stor utsträckning bisträckt skyddsföreningarna
            med understöd, avsedda att utbetalas direkt till hjälpbehövande,
            fått sina för understödsverksamhet tillgängliga medel kraf- tigt
            minskade, dels till följd av de senaste årens mera intensiva hjälpverksam-
            het, som gjort att centralföreningens disponibla kapitalmedel
            konsumerats, dels ock på grund av minskade ränteinkomster från
            fångvårdens besparimngskassas fonder. Svenska skyddsförbundets
            sekreterare fann det ytterst betänkligt, därest föreningarna i
            större utsträckning än hittills skulle bliva nödsakade att i brist
            på medel avvisa verkligt behövande hjälpsökande. Då av det ovan
            sagda framgår, att ökat anslag till Svenska skyddsförbun- det
            måste anses oundgängligen erforderligt, därest icke de till förbundet
            an- slutna föreningarnas verksamhet skall allvarligen äventyras,
            vilja vi hemställa,
          </p>
          <p>
            att riksdagen måtte till bidrag till Svenska skyddsförbundet
            för budgetåret 1935/1936 anvisa ett från i statsverkspropo- sitionen
            upptagna 80,000 kronor till 100,000 kronor förhöjt extra anslag.
          </p>
          <p>
            Stockholm den 16 januari 1935.
          </p>
          <p>
            A. Åkerman. Erik Anderson. Edw. Larson. K.G. Westman.
          </p>
          <pb facs="riksdagen-motions-pdf/data/1935/mot_1935__fk__40/mot_1935__fk__40-006.pdf"/>
        </div>
      </div>
    </body>
  </text>
</TEI>
