<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--03152">
  <teiHeader>
    <fileDesc>
      <titleStmt>
        <title>Utvecklingslinjer för hälso- och sjukvården, m. m. (prop. 1984/</title>
        <author>Nils Carlshamre m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utvecklingslinjer för hälso- och sjukvården, m. m. (prop. 1984/</title>
          <idno type="rdwebb">G8023152</idno>
          <rs type="number">3152</rs>
          <ref type="dokument_url_text">http://data.riksdagen.se/dokument/G8023152/text</ref>
          <ref type="dokument_url_html">http://data.riksdagen.se/dokument/G8023152</ref>
          <ref type="dokumentstatus_url_xml">http://data.riksdagen.se/dokumentstatus/G8023152</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RxkptNoJYi3BWpTneSNTUn</idno>
            <name>NILS CARLSHAMRE</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-RULC5JA5WV3y9ZKs31VLzx</idno>
            <name>GÖRAN ERICSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-LqLKSYqgPPCXT6xiy14Fyr</idno>
            <name>ANITA BRÅKENHIELM</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-2BYSzJNcUPXMLvmLd6pE34</idno>
            <name>ANN-CATHRINE HAGLUND</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-6yqy4MT1VQVAce5QKVqtmE</idno>
            <name>SIRI HÄGGMARK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-3fAnC8TbAVjy9BhJnxfPUh</idno>
            <name>BLENDA LITTMARCK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GLHYq1jMQHCT1zXejYWV8x</idno>
            <name>ALLAN ÅKERLIND</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-BkQoi6KA1EKK9EEJhT16Cz</idno>
            <name>INGEGERD TROEDSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-5WchbRYCVdXodSthFK381D</idno>
            <name>GUNNAR BIÖRCK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-HpykFSDEKjFd3AQrjBW2xc</idno>
            <name>SONJA REMBO</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-TZikyr5QETx1Srqmhk827L</idno>
            <name>GÖTE JONSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-6UFu18Lx32dr6xxduGNnBb</idno>
            <name>BO ARVIDSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-3uaN5fvSUmBMXgqnzrb6Yb</idno>
            <name>GÖREL BOHLIN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-NXNY6RqNuERrrfDVTJBFkt</idno>
            <name>INGVAR ERIKSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-Ahzryxd2b7naJSD37mfHNJ</idno>
            <name>HUGO HEGELAND</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-5sxzSZSUx9KLqvREcwz58f</idno>
            <name>GULLAN LINDBLAD</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-9X2XYXPBTEhd3dVshQ4PFJ</idno>
            <name>EWY MÖLLER</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>BARBRO NILSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UWTRSxckfzSLxz4eXcPpBf" type="signed"/>
        <correspContext corresp="i-UWTRSxckfzSLxz4eXcPpBf">
          <note type="signatory" corresp="i-RxkptNoJYi3BWpTneSNTUn"/>
          <note type="signatory" corresp="i-RULC5JA5WV3y9ZKs31VLzx"/>
          <note type="signatory" corresp="i-LqLKSYqgPPCXT6xiy14Fyr"/>
          <note type="signatory" corresp="i-2BYSzJNcUPXMLvmLd6pE34"/>
          <note type="signatory" corresp="i-6yqy4MT1VQVAce5QKVqtmE"/>
          <note type="signatory" corresp="i-3fAnC8TbAVjy9BhJnxfPUh"/>
          <note type="signatory" corresp="i-GLHYq1jMQHCT1zXejYWV8x"/>
          <note type="signatory" corresp="i-BkQoi6KA1EKK9EEJhT16Cz"/>
          <note type="signatory" corresp="i-5WchbRYCVdXodSthFK381D"/>
          <note type="signatory" corresp="i-HpykFSDEKjFd3AQrjBW2xc"/>
          <note type="signatory" corresp="i-TZikyr5QETx1Srqmhk827L"/>
          <note type="signatory" corresp="i-6UFu18Lx32dr6xxduGNnBb"/>
          <note type="signatory" corresp="i-3uaN5fvSUmBMXgqnzrb6Yb"/>
          <note type="signatory" corresp="i-NXNY6RqNuERrrfDVTJBFkt"/>
          <note type="signatory" corresp="i-Ahzryxd2b7naJSD37mfHNJ"/>
          <note type="signatory" corresp="i-5sxzSZSUx9KLqvREcwz58f"/>
          <note type="signatory" corresp="i-9X2XYXPBTEhd3dVshQ4PFJ"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__3152/mot_198485__3152-001.pdf"/>
      <fw xml:id="i-S45VxvC5PKvRwXBGNte52x">
        Motion 1984/85:3152
      </fw>
      <div xml:id="i-Lr8mWq6a8FQabqRrV1TfWJ" type="motHeader">
        <div xml:id="i-AFX11rjNgZYH58RADVtimZ" type="motTitle"/>
        <div xml:id="i-Q3L89yEhgsNDYNjAyqdXJg" type="motSubmissionInfo"/>
      </div>
      <div xml:id="i-PV2SoC6BYCPwRZ1TJ1fC8B" type="motBody">
        <div xml:id="i-Nb4f3DcyG1oNc1yJyatnA6">
          <p xml:id="i-QMSzgV3pQJjXQLQjvvvCUD">
            Nils Carlshamre m. fl.
          </p>
          <p xml:id="i-rnQXMHYzU5dBpnGmitqJ1">
            Utvecklingslinjer för hälso- och sjukvården, m. m. (prop. 1984/
            85:181)
          </p>
          <p xml:id="i-3m2nN3r1tp2HWm9PY82GRp">
            Propositionen baseras på det remissbehandlade förslaget till
            princippro- gram för hälso- och sjukvården år 1990-2000 som presenterats
            av den s. k. HS 90-utredningen. Såvitt vi kunnat räkna har HS
            90 förorsakat och/eller direkt baserats på 18 statliga offentliga
            utredningsbetänkanden inkl. huvudrapporten, ett antal sekretariatspromemorior,
            rapporter och andra skrifter. Följaktligen har inom ramen för
            HS 90-projektet presterats en impone- rande mängd faktaunderlag.
            Däremot imponerar inte det i huvudrapporten redovisade principprogrammet.
            Visst finns där vackra tankar och kloka synpunkter, även om en
            del är verklighetsfrämmande och en del är självklara realiteter.
            Men ser man till arbetets syfte, att utgöra — på relativt kort
            tid dessutom = riktlinjer för hälso- och sjukvårdspolitiken, måste
            man ställa sig frågan hur det över huvud taget kan vara möjligt
            att med ett så oerhört faktaunderlag hamna så snett som det presenterade
            principprogrammet gör. Propositionen, som för övrigt baseras på
            ett ännu bredare utredningsunder- lag, avviker på intet sätt från
            det orealistiskt hälsopolitiskt fixerade synsättet som präglar
            HS 90-programmet.
          </p>
          <p xml:id="i-8MqTdDqDZHYYEiBjRRp8bs">
            Principprogrammets budskap
          </p>
          <p xml:id="i-BmaoD16eC1sKX12x3BsA2G">
            Programmet förefaller i huvudsak ha två budskap. Det ena innebär
            kraftig satsning på förebyggande insatser, varvid ett väsentligt
            skäl anges vara att motverka redovisade skillnader i hälsotillstånd
            mellan olika social- och yrkesgrupper. Därför föreslås vad som
            kallas behovsbaserad hälso- och sjukvårdsplanering och används
            begreppet behovsplanerad resursfördel- ning. Som ett första viktigt
            steg i riktning mot behovsplanerad resursfördel- ning anges i
            propositionen den, enligt vår mening, missriktade och misslyckade
            Dagmarreformen. Det andra huvudbudskapet innebär att det behov
            av hälso- och sjukvård som finns, kan och skall i långt större
            utsträckning än nu tillfredsställas inom ramen för primärvården
            samtidigt som länssjukvården skall bantas, speciali- seras och
            koncentreras.
          </p>
          <p xml:id="i-7fF78zd7nk5AP9HKTaF8sy">
            Förebyggande hälsovård
          </p>
          <p xml:id="i-Tt3SGdR2Us3Yh2MzDyaa1M">
            Oenighet kan knappast råda kring målsättningen att förbättra
            hälsomäs- sigt eftersatta gruppers hälsa och på så vis nå en utjämning
            av hälsoläget. Men
          </p>
          <p xml:id="i-FYW8wmHjBdphAArKxgH77R">
            1 Riksdagen 1984/85. 3 saml. Nr 3152-3153
          </p>
          <p xml:id="i-LywSCgMN2KgdYByUyJNuVt">
            Mot. 1984/85 3152-3153
          </p>
          <pb facs="riksdagen-motions-pdf/data/198485/mot_198485__3152/mot_198485__3152-002.pdf"/>
          <fw xml:id="i-RrqgHCViWjZBnNpZHnTgip">
            Mot. 1984/85:3152 2
          </fw>
          <p xml:id="i-7yDtqNf2sT8uD5osLHJN2e">
            förebyggande insatser ger sannolikt inte några påtagliga resultat
            förrän på mycket lång sikt. Den insikten får inte och borde heller
            inte kunna fördunklas av de i propositionen förekommande uttalandena
            om en samlad, offensiv folkhälsopolitik. Man får inte heller blunda
            för de risker för den enskildes integritet som propositionens
            ambitiösa målsättning här innebär. HS 90 föreslår t. ex. att journalerna
            i hälso- och sjukvården skall göras ”hälsoriskorienterade” med
            systematiskt noterad (och inhämtad) information om t. ex. yrke,
            tobaks- och kostvanor. I propositionen tillskyndas förvisso HS
            90:s tankegångar i detta avseende som i andra folkhälsopolitiska
            avseenden. Vidare föreslås t. ex. att vart tredje år skall publiceras
            en folkhälsorapport där innehållet i grundläg- gande hälso- och
            sjukvårdsstatistiska informationskällor om levnadsnivå, sjukfrånvaro,
            vårdutnyttjande, dödsorsaker, cancerfrekvens skall samman- ställas
            och analyseras.
          </p>
          <p xml:id="i-MzJcBuvhpLognD73kDAkdc">
            Behovsbaserad planering och resursfördelning
          </p>
          <p xml:id="i-FmNkp5BGLScxA2fJsiRgE2">
            Såväl HS 90 som propositionen har en klar tendens att anlägga
            ett överhetsperspektiv på hälso- och sjukvårdsplaneringen. Det
            är betecknande för HS 90:s huvudrapport att ordet ”patient” inte
            nämns i någon av rapportens över 100 rubriker. Att behovsbaserad
            resursfördelning riskerar komma i konflikt med patienternas önskemål
            tycks inte besvära vare sig HS 90:s upphovsmän eller föredragande
            statsråd. Patienternas valfrihet offras på jämlikhetens altare.
            Den tendensen har som nämnts omsatts i praktisk handling genom
            den av moderata samlingspartiet i såväl riksdagen som Landstingsförbundet
            hårt kritiserade Dagmarreformen. Att inte patien- ternas valfrihet
            vägts in som en väsentlig faktor att beakta i hälso- och sjukvårdens
            planering anser vi vara en allvarlig brist i principprogrammet.
            Enligt vår mening är den hälso- och sjukvårdspolitik dömd att
            misslyckas som inte bygger på ett bevarande av den enskildes självbestämmanderätt
            även när det gäller vederbörandes hälsa. När det gäller skillnader
            mellan olika delar av landet i fråga om läkartillgång, visar HS
            90 att det snarare rör sig om en snedfördelning inom landstingen
            än mellan olika landsting. Detta borde ha beaktats i samband med
            utarbetandet av den s. k. Dagmaröverenskommelsen och lett till
            en mindre centralistisk och byråkratisk modell för en jämnare
            fördelning. Dagmar baseras på en betydande övertro på möjligheten
            att med stelbenta byråkratiska regelsystem sprida läkare över
            landet. Positiva stimulansåtgär- der är en bättre lösning. Vi
            har i annat sammanhang föreslagit sådana åtgärder i form av förhöjd
            försäkringsersättning vid nyetablering av privatpraktik och därutöver
            generellt högre ersättning i glesbygdsområ- den.
          </p>
          <pb facs="riksdagen-motions-pdf/data/198485/mot_198485__3152/mot_198485__3152-003.pdf"/>
          <fw xml:id="i-BVS5FdLVPhM3C3MKy4xKkH">
            Mot. 1984/85:3152 3
          </fw>
          <p xml:id="i-6oZHYRcQ2ywZPg5uHFUMJo">
            Förändrad vårdstruktur
          </p>
          <p xml:id="i-Bsk6LCuNWcpECqkGd68eza">
            HS 90 framhåller betydelsen av en förändring av vårdstrukturen
            så, att den öppna vården ökar på bekostnad av den slutna. Detta
            gäller såväl somatisk som psykiatrisk vård. När det gäller den
            somatiska vården föreslås ”kraftfulla resurstillskott” till utbyggnad
            av primärvården. Detta, i kombi- nation med satsningar på sjukhemsvård
            och hemsjukvård, skulle möjliggöra en minskning av länssjukvården.
            Denna förutsätts ske främst vid de mindre sjukhusen. Vi ställer
            oss tveksamma till denna utveckling av såväl sjukvårdsmässiga
            som ekonomiska skäl. Primärvården kan knappast ersätta mer än
            en del av den sjukvård som i dag sker vid läns- och länsdelssjukhusen.
            En utbyggd primärvård i form av offentligt drivna vårdcentraler
            är dessutom kostsam för landstingen och en utbyggnad tar lång
            tid. Mot denna bakgrund är det olyckligt att möjligheterna till
            en mer patientanpassad och billigare utbyggnad av närsjukvården
            inte alls studerats. En sådan öppen vård såsom komplement till
            den offentligt drivna primär- vården kan t. ex. nås genom avtal
            med privatpraktiserande läkare och sannolikt bekostas genom smärre
            besparingar inom den slutna vården. För utbyggd primärvård bör,
            enligt vår mening, i första hand enskilda vårdgivare anlitas.
            Utbyggnaden av hemsjukvård har stor betydelse för möjligheterna
            att genomföra strukturförändringar inom sjukvården. Gränsdragningen
            mellan landstingens och primärkommunernas insatser för vård och
            omvårdnad i hemmet kan skapa stora problem. Ett intimt samarbete
            med primärkommu- nerna är nödvändigt. Satsningen på traditionell
            långtidsvård har visat sig vara svårförenlig med såväl humanitära
            som ekonomiska målsättningar. Framtidens vård av äldre skall i
            väsentligt större utsträckning ske i deras egna hem eller på servicehus
            med helinackordering och utbyggda sjukvårdsresurser. Man får emellertid
            inte som HS 90 gör dra slutsatsen att länslångvården näst intill
            kan avskaffas helt. Även om vi starkt tillskyndar den pågående
            utvecklingen mot hemsjukvård, lokal sjukhemsvård, dagvård och
            hälsovård för äldre — moderata samlingspartiet tog tidigt initiativet
            till en sådan utveckling — vill vi varna för HS 90:s överoptimistiska
            inställning angående möjligheterna att avveckla långvården inom
            länssjukvårdens ram. Det är således en helt orealistisk resurs,
            bara 25 platser på 100 000 invånare, som HS 90 tilldelar länslångvården.
            I propositionen uttalas liksom i HS 90 — om än något mer förbehållsamt
            — att länssjukvårdens vårdplatsandel kan förväntas minskas i takt
            med att primärvården utvecklas. I HS 90 anges en nerdragningstakt
            på ca 550 platser per år. Det skulle medföra en åderlåtning av
            länssjukvårdens totala vårdplatsantal med 25 96 framemot slutet
            av 1990-talet jämfört med nuläget. Hårdast drabbas därvid länsdelssjukhusen
            som antalsmässigt utgör ca 2/3 av akutsjukhusen.
          </p>
          <p xml:id="i-6hZjgBXJGVBnqWFPpDMN3D">
            I" Riksdagen 1984/85. 3 saml. Nr 3152-3153
          </p>
          <pb facs="riksdagen-motions-pdf/data/198485/mot_198485__3152/mot_198485__3152-004.pdf"/>
          <fw xml:id="i-Pzma9a1eeTcQjRtssg1Ndi">
            Mot. 1984/85:3152 4
          </fw>
          <p xml:id="i-HCNqqbcRTxYn8Uc9yXsKAc">
            Vidare nämns att resursfördelningen såväl mellan som inom landstingen
            kan och bör göras för att uppnå en mer behovsrelaterad fördelning
            av tillgängliga vårdresurser. Det framgår klart att föredragande
            statsråd inser att det uppstår konsekvenser för länssjukvårdens
            resurser bl. a. därför att antalet äldre ökar samtidigt som medicinska
            och tekniska landvinningar ökar möjligheterna att behandla olika
            sjukdomar. Men det är ändå betecknande att läns- och regionsjukvårdens
            oundgängligen ytterst viktiga roll att bota sjuka nämns mer i
            förbigående. Den, enligt vår mening, kraftigt överdrivna tilltron
            till vad folkhälsopolitik och en starkt utbyggd primärvård kan
            åstadkomma förefaller ha lett HS 90 och propositionen till uppfattningen
            att kvalificerad sjukvård vid läns- och länsdelssjukhus är något
            som i betydande utsträckning kan och bör ersättas av primärvård.
            Detta är som vi redan antytt helt felaktigt och tyder på att den
            medicinska sakkunskapen inte haft mycket att säga till om vid
            utformningen av principprogrammet. Primärvård är inte och kan
            inte vara ett alternativ till länssjukvård annat än i gränsskikten,
            där länssjukvårdens kvalificerade insatser inte behövs. Dessutom
            förefaller programmakare och propositionsförfattare ha glömt det
            självklara faktum, att utbyggd primärvård och förstärkt hälsopolitik
            skapar behov av ytterligare insatser från länssjukvården och,
            för den delen, från regionvården också. T. ex. äldrevård i hemmen
            och lokala sjukhem kräver betydande insatsberedskap från länssjukvårdens
            sida. Och givetvis innebär ökat antal hälsoundersökningar större
            tryck på den högkvalificerade sjukvård som bara läns- och regionsjukvården
            kan erbjuda. En aldrig så offensiv folkhälsopolitik innebär med
            den korta sikt princippro- grammet ändå arbetar på att mer sjukdom
            och fler sjukdomstillstånd upptäcks och kräver bot än förebyggs
            genom t. ex. sund livsföring. Som vi redan nämnt kan resultatet
            av förebyggande insatser sannolikt inte skönjas förrän på mycket
            lång sikt. Man kan inte anpassa sjukvården inom den närmaste tioårsperioden
            till ett folkhälsotillstånd som kanske i bästa fall kan uppnås
            om 20-30 år, om det över huvud taget går att göra så effektfulla
            landvinningar på folkhälsans område som HS 90 förutsätter. För
            det måste man veta innan sjukvården kan struktureras om väsentligt.
            Och det uppföljningsarbete som behövs för att belägga resultaten
            av en nationell hälsosatsning kräver mycket lång tid för att pålitliga
            trender skall kunna säkerställas.
          </p>
          <p xml:id="i-J6RtEzXkXzNVDMN64WWCy4">
            Propositionen och den enskilda hälso- och sjukvården
          </p>
          <p xml:id="i-Rm92WreLN9N8ZvTZqUeXE3">
            HS 90 går inte in på den enskilt bedrivna hälso- och sjukvårdens
            roll i framtiden. Vi finner detta direkt klandervärt med hänsyn
            till den stora betydelse den enskilda vården har eller skulle
            kunna ha för primärvården. Hälso- och sjukvårdslagen föreskriver
            dessutom att ett samarbete med den enskilda vården skall ske.
            Men programskrivarna har inte dragit några slutsatser av detta.
            HS 90:s nonchalans mot enskild hälso- och sjukvård tolkar vi som
            klart politiskt betingad.
          </p>
          <pb facs="riksdagen-motions-pdf/data/198485/mot_198485__3152/mot_198485__3152-005.pdf"/>
          <fw xml:id="i-98PHE4yF4Px3DcrgK63fMT">
            Mot. 1984/85:3152 5
          </fw>
          <p xml:id="i-4T6HBXFFiLddFwjq835RM8">
            Propositionen i sin tur tar upp enskild hälso- och sjukvård mest
            i förbigående och då huvudsakligen med negativa förtecken. Visserligen
            säger sig föredragande statsråd betrakta den privat bedrivna hälso-
            och sjukvården ”främst genom heltidspraktiserande läkare och sjukgymnaster”
            som ”ett värdefullt komplement till den offentliga hälso- och
            sjukvården”. Men statsrådet målar dessförinnan motsägelsefullt
            upp en klart negativ bild av enskild hälso- och sjukvård och hävdar
            att människor med goda ekonomiska resurser har större möjligheter
            än andra att få sina vårdbehov tillgodosedda i enskild vård. ”Det
            är en mindre grupp i vårt samhälle som stödjer tanken att man
            skulle kunna köpa sig förbi vårdkön eller få vård som utgår från
            betalningsförmåga snarare än behov” anförs bl. a. I propositionen
            beskrivs således ett sådant system för enskild hälso- och sjukvård
            som inget politiskt parti i riksdagen vill ha och inget parti
            heller har förespråkat. Tvärtom skall den enskilda hälso- och
            sjukvården finansieras genom den allmänna sjukförsäkringen och
            ges möjlighet att arbeta på samma villkor som motsvarande offentligt
            bedrivna vård så att patienterna oberoende av privatekonomiska
            förutsättningar medges valfrihet i fråga om vårdgivare och vårdform.
            I propositionen konstateras visserligen att den nu bedrivna enskilda
            vårdverksamheten (främst heltidspraktiker avses) bidrar till valfri-
            het i vården och att den valfriheten bör bibehållas och utvecklas.
            Men några förslag till hur det skall gå till lämnas inte. Under
            rubriken ”Patienten i centrum”, som borde förplikta till en fördjupning
            av valfrihetsresonemang- en, konstateras i huvudsak bara att patienten
            i princip väljer fritt om han vill ha vård eller inte. Som vi
            redan anfört tar moderata samlingspartiet avstånd från Dagmar-
            systemet för statlig ersättning till sjukvården. Dagmar avhänder
            patienterna åtminstone 200 000 besökstillfällen i privat öppenläkarvård
            redan under innevarande år. Det angivna syftet att underförsörjda
            områden i stället skulle få fler läkare uppnås inte. Veterligen
            har Dagmar inte haft någon sådan effekt över huvud taget. Tvärtom
            innebär Dagmar att nya läkare måste anställas i tätortsområden
            för att kompensera bortfallet av fritidspraktiker. Och Dagmar
            står i klart motsatsförhållande till valfriheten för patienterna.
            Genom Dagmar skapas förutsättningar för enskild vård som ingen
            vill ha, och som i propositionen används som argument mot privat
            vård: Endast patienter som har råd att betala dubbelt så mycket
            eller mer än tidigare i patientavgift kan fortsätta hos sin privatpraktiker
            när denne avförts från försäkringskassans förteckning över anslutna
            läkare. Vi måste konstatera att regeringen här genom sitt handlande
            gjort att det lilla positiva som uttalats i proposition 181 om
            den nu bestående enskilda öppna vården saknar trovärdighet. Vi
            anser att det är en allvarlig brist att inte HS 90 och inte heller
            propositionen gjort en analys av alternativ till dagens organisation
            av den svenska sjukvården. Nytänkande saknas på avgörande punkter
            och mycket av det som så att säga konkret föreslås har närmast
            karaktären av en katalog
          </p>
          <pb facs="riksdagen-motions-pdf/data/198485/mot_198485__3152/mot_198485__3152-006.pdf"/>
          <fw xml:id="i-X5JJ7XpNmNifiEDbU6p2Hq">
            Mot. 1984/85:3152 6
          </fw>
          <p xml:id="i-6E7rtwazaqP3P4SGZ2C1X8">
            över pågående arbete ute i landstingen. HS 90 har alltså uppenbarligen
            tagits fram som ett politiskt beställningsarbete i syfte att legitimera
            redan pågående förändringar och inriktning av den svenska sjukvården.
            Därmed har man också försuttit tillfället att göra en kritisk
            granskning av en verksamhet som omfattar 10 26 av landets samlade
            ekonomiska resurser — 65 miljarder kronor. Det har inte funnits
            någon vilja att i grunden analysera om denna enorma resurs används
            på rätt sätt. Organisations- och finansieringsfrågorna lyser med
            sin totala frånvaro. Enligt vår uppfattning hade det varit värdefullt
            med ett avsnitt om alternativa finansieringsformer som t. ex.
            ett heltäckande försäkringssystem. Det hade också på ett avgörande
            sätt gjort utredningen intressantare om man hade fört en diskussion
            om organisationsformerna, om samspelet mellan landsting och kommuner,
            om de privata vårdresursernas roll i sjukvården etc. Det kan ju
            knappast ha varit okänt för utredarna att det de senaste åren
            pågått en intensiv offentlig debatt i dessa frågor. Decenniets
            största sjukvårdsutredning har emellertid inte något att säga.
          </p>
          <p xml:id="i-L97kyHSr8Fd2m8x3UhWdTn">
            Den enskilda vården bör byggas ut
          </p>
          <p xml:id="i-SRsFngB2oaTX4zAQWg5rEB">
            Primärvården har och tillmäts i framtiden stor betydelse för
            hälso- och sjukvården. I flertalet länder i västvärlden är det
            vanligt med ett primär- vårdssystem byggt på privatpraktiserande
            läkare. Den svenska satsningen på offentligt bedriven primärvård
            är nästan unik. Det finns all anledning att dra lärdom av vår
            omvärld i detta avseende. Vi anser att utbyggnaden av den öppna
            vården utanför sjukhusen till övervägande del bör ske genom privatpraktiker.
            Kostnaderna är inte bara betydligt lägre än för den motsvarande
            offentliga vården. Mindre läkarmot- tagningar i enskild regi innebär
            också att vården kan ges närmare patienterna och att den enskilde
            patienten får träffa samma läkare vid sina olika sjukbesök. Det
            innebär också att patienterna garanteras valfrihet i fråga om
            sådana specialiteter där detta är synnerligen angeläget. Att således
            gynekologin skall företrädas i primärvården är enligt vår mening
            självklart, oavsett huvudman- naskap. Men den bästa garantin för
            en utveckling mot en primärvårdsorga- nisation där detta kan infrias
            är att låta i huvudsak privatpraktiker svara för en betydande
            del av primärvårdsverksamheten. En verkligt decentraliserad vård
            fordrar små enheter. Där är privatprak- tikern, småföretagaren,
            överlägsen. Han stannar också vanligen lång tid på den plats där
            han har slagit sig ned. Praktiker bör även kunna ta över verksamheten
            i redan befintliga vårdenheter, vilket skulle innebära betydan-
            de besparingar för landstingen. Det skulle också skapa större
            ekonomiskt utrymme för den specialiserade slutna vården, som främst
            måste bedrivas i offentlig regi. Den flexibla organisation som
            möjliggörs i privatläkarnas verksamhet, t. ex. när det gäller
            hembesök, ger goda möjligheter till snabb insats. En
          </p>
          <pb facs="riksdagen-motions-pdf/data/198485/mot_198485__3152/mot_198485__3152-007.pdf"/>
          <fw xml:id="i-5raf3fHQUdmWN8ZuR54vuH">
            Mot. 1984/85:3152
          </fw>
          <p xml:id="i-Rg1hBf9sq2y6mNhUtmMBrf">
            satsning på hembesök ökar primärvårdens tillgänglighet. Och det
            är privatläkarna som har de bästa förutsättningarna att infria
            tillgänglighets- kraven. Även de små enskilda sjukhemmen fyller
            en viktig funktion. Inom långtidsvården ger de ofta den hemlika
            karaktär som bör känneteckna framtidens vård av framför allt äldre.
            Samtidigt drivs de ofta också till betydligt lägre kostnader än
            landstingens egna institutioner. En satsning på enskilda sjukhem
            skulle därför frigöra resurser som landstingen kan använda för
            andra ändamål. De enskilda psykiatriska sjukhemmen kan fylla en
            angelägen funktion i framtiden som en form av mellanvårdsinstitutioner
            för de patienter som inte längre behöver vårdas på de psykiatriska
            sjukhusen, men som har svårt att klara ett eget boende. Det är
            därför viktigt att de enskilda psykiatriska sjukhemmen tillåts
            leva vidare och utvecklas. Satsningen på enskilda sjukhem i samverkan
            med landstingen bör uppmuntras.
          </p>
          <p xml:id="i-Xr3AASFxHhhtyy8oTGWrvV">
            Sjukförsäkringen bör finansiera en större del av sjukvården
          </p>
          <p xml:id="i-EU4i2NoNmAoAUSVmFWECpB">
            Vi anser att sjukförsäkringen skall vara uppdelad i en sjukvårdsförsäkring
            och en sjukpenningförsäkring. Sjukvårdsförsäkringen skall omfatta
            alla och ersätta landstingsskatten som den främsta finansieringskällan
            för hälso- och sjukvården. I ett första steg skall sjukvårdsförsäkringen
            omfatta den öppna vården, i ett andra även vården vid sjukhem
            och vårdhem, för att på litet längre sikt fullt utbyggd även omfatta
            sjukhusvård. Som en följd av minskad landstingsskatt kan avgiften
            till den allmänna sjukvårdsförsäkringen betalas av den enskilde
            och vara proportionell mot inkomsten. Ersättningen via sjukvårdsförsäkringen
            skall gå till vårdgivaren och vara likvärdig för vård i offentlig
            och enskild regi. Därigenom ges patienten frihet att själv välja
            vårdform och vårdmiljö. Alternativa vårdformer och nya metoder
            uppmuntras. Försäkringen skall också täcka kostnader för hemsjukvård,
            då denna ersätter vård vid institution.
          </p>
          <p xml:id="i-JHEQsMcNApaNyhqM8jdbxy">
            Ett fungerande husläkarsystem
          </p>
          <p xml:id="i-LJTdoMjUXBnHs8NEGvHn4J">
            Den av oss förordade satsningen på privata vårdgivare skulle
            få stor betydelse för möjligheterna att inrätta ett husläkarsystem
            och en bra hemsjukvård. Danmark, England och Holland har t.ex.
            fungerande husläkarsystem tack vare sina privatpraktiker. I Sverige
            finns för närvarande bara ca 600 s. k. heltidspraktiker, dvs.
            läkare som privatpraktiserar på heltid. Antalet heltidspraktiker
            har minskat kraftigt under de senaste 10-15 åren. Kårens medelålder
            ligger nu mellan 55 och 60 år. Sjukförsäkringens ersättningstaxa
            inbjuder inte till nyetablering. Många heltidspraktiker har jämförelsevis
            dåliga villkor genom att den medgivna taxesättningen är för låg.
            Trots betydande kostnadsökningar för bl.a. lokaler och anställd
          </p>
          <pb facs="riksdagen-motions-pdf/data/198485/mot_198485__3152/mot_198485__3152-008.pdf"/>
          <fw xml:id="i-3fSA4kSzpdfCcEq9weqz2o">
            Mot. 1984/85:3152 8
          </fw>
          <p xml:id="i-2AthgpJRYeb9DzWkPBX2Aa">
            personal har taxorna frusits för 1985. Om detta inte rättas till
            kommer heltidspraktikerna att successivt försvinna. En utbyggd
            finansiering genom sjukförsäkringen i kombination med frihet för
            patienterna att välja vårdgivare skulle inte minst få stor betydelse
            för en expansion av den enskilda sjukhemsvården. Enskild sjukhemsvård
            har, om patienten trots insatser av hemsjukvård och social hemhjälp
            inte längre kan bo kvar i den egna bostaden, goda förutsättningar
            att göra vårdmiljön hemlik och väl anpassad till patientens egna
            önskemål. Det försäkringssystem, som vi förordar, skulle medföra
            stora fördelar:
          </p>
          <p xml:id="i-AZeieFh2QkgmUaLqmyms1c">
            e Patienternas ställning blir starkare. Valfriheten ökar. e Alternativa
            vårdformer skapas som ökar framåtskridandet inom vårdsek- torn.
            e Mer och bättre vård kan ges till en given kostnad. e Sjukvårdspersonal
            kan välja mellan arbete i offentlig eller enskild vård och mellan
            arbete som egna företagare eller som anställda. e En fungerande
            vårdkedja skapas med vård av god kvalitet i rätt tid och på rätt
            vårdnivå. e Landstingen avlastas uppgifter till förmån för den
            specialiserade slutna vård som främst måste ske i offentlig regi.
          </p>
          <p xml:id="i-UnqCWLAzJPDxNKKDTDRykE">
            Sammanfattande ståndpunkt
          </p>
          <p xml:id="i-5VhEFfdALQLPzAKxKMxRzG">
            Vi måste konstatera att HS 90-programmet saknar trovärdighet
            och att programmet och därmed propositionen inte kan läggas till
            grund för utvecklingen av hälso- och sjukvårdspolitiken. Att inom
            ramen för de resurser som kan påräknas växla länssjukvård mot
            primärvård i offentlig regi på det sätt som föreslås är uteslutet
            för så vitt inte ambitionen att bota sjukdom sänks påtagligt.
            Hälsopolitiska insatser kan inte bota sjukdomar och dess förebyggande
            effekter är långsiktiga och delvis ovissa. Vi anser att hälso-
            och sjukvården i hög grad måste inriktas på att bota sjukdom och
            att den målsättningen inte får löpa risken att inskränkas genom
            en överbetoning av hälso- och sjukvårdens i och för sig mycket
            väsentliga roll då det gäller att förebygga sjukdom. Detta måste
            klart framgå av hälso- och sjukvårdslagen. Vi anser vidare att
            de handikappades särskilda krav på en god hälso- och sjukvård
            inte tillräckligt beaktats. Planeringen av hälso- och sjukvården
            i framtiden måste göras till föremål för ny utredning. Därvid
            bör organisations- och finansieringsfrågorna analyseras. Utbyggnaden
            av primärvården bör till övervägande del ske genom privatpraktiker.
            Ett heltäckande försäkringssystem bör prövas, där den allmänna
            sjukförsäkringen delas in i sjukvårds- och sjukpenningförsäk-
          </p>
          <pb facs="riksdagen-motions-pdf/data/198485/mot_198485__3152/mot_198485__3152-009.pdf"/>
          <fw xml:id="i-5DuHw1SE1bsuLYdLDKqveC">
            Mot. 1984/85:3152 9
          </fw>
          <p xml:id="i-SXmuoTQkwBKgkpvE4FRnpq">
            ring med den förstnämnda som främsta finansieringskälla för hälso-
            och sjukvården.
          </p>
          <p xml:id="i-TTS1DJ2LaNMkHBeeMnddBt">
            Vi har i andra sammanhang nyligen framställt förslag till riksdagen
            vars motiv vi i viss utsträckning ånyo redogjort för ovan. Därför
            inskränker vi oss till att nu ställa endast de två yrkanden som
            oundgängligen föranleds av proposition 181.
          </p>
          <p xml:id="i-WNEskCk11eoAnFTQ5Pfd2a">
            Hemställan
          </p>
          <p xml:id="i-5D1YAk94FP2XxY21Xw9wQC">
            Med stöd av det anförda hemställs 1. att riksdagen beslutar anta
            det till propositionen fogade förslaget till lag om ändring i
            hälso- och sjukvårdslagen (1982:763) med följande ändring i 2
            a $:
          </p>
          <p xml:id="i-E1oXY8LJcNtX3sqGjM4BdF">
            2a$ Hälso- och sjukvården skall bedrivas så att den uppfyller
            kraven på en god vård. Detta innebär särskilt att den skall 1.
            inriktas mot att bota sjukdom och förebygga ohälsa, 2. vara av
            god kvalitet och tillgodose patientens behov av trygghet i vården
            och behandlingen, 3. vara lätt tillgänglig, 4. bygga på respekt
            för patientens självbestämmande och integritet, 5. främja goda
            kontakter mellan patienten och hälso- och sjukvårdsper- sonalen.
            Vården och behandlingen skall så långt det är möjligt utformas
            och genomföras i samråd med patienten. Patienten skall ges upplysningar
            om sitt hälsotillstånd och om de metoder för att förebygga, utreda
            och behandla sjukdom och skada som står till buds. Om upplysningarna
            inte kan lämnas till patienten skall de i stället lämnas till
            en nära anhörig till honom. Upplysningar får dock inte lämnas
            till patienten eller någon anhörig i den mån det finns hinder
            för detta i 7 kap. 3 $ eller 6 $ sekretesslagen (1980:100) eller
            i 6 $ andra stycket eller 6 a $ första stycket lagen (1980:11)
            om tillsyn över hälso- och sjukvårdspersonalen m. fl.
          </p>
          <pb facs="riksdagen-motions-pdf/data/198485/mot_198485__3152/mot_198485__3152-010.pdf"/>
          <fw xml:id="i-BF6pEB2shM3pWHy1gw8prQ">
            Mot. 1984/85:3152 10
          </fw>
          <p xml:id="i-PA28k9TvcffDk4wJwJnwht">
            2. att riksdagen med avslag på propositionen i vad avser begäran
            om godkännande av de i propositionen angivna riktlinjerna för
            hälso- och sjukvårdspolitiken beslutar hos regeringen begära en
            ny utredning, som kan ligga till grund för den framtida sjukvårdsplaneringen
            och som beaktar de synpunkter som anförts i motionen.
          </p>
          <p xml:id="i-7RGCjh1pEDxSbPxhjHTKJZ" type="date">
            Stockholm den 16 april 1985
          </p>
          <div xml:id="i-aTdKYysUE1qkLbsafJ3cx" type="signatureBlock">
            <p who="i-RxkptNoJYi3BWpTneSNTUn" type="signature">
              NILS CARLSHAMRE (m)
            </p>
          </div>
          <p xml:id="i-B5eA6VJh85acZxvVipqA2D">
            GÖRAN ERICSSON (m) GÖTE JONSSON (m) ANITA BRÅKENHIELM (m) BO
            ARVIDSON (m) ANN-CATHRINE HAGLUND (m) GÖREL BOHLIN (m) SIRI HÄGGMARK
            (m) INGVAR ERIKSSON (m) BLENDA LITTMARCK (m) HUGO HEGELAND (m)
            ALLAN ÅKERLIND (m) GULLAN LINDBLAD (m) INGEGERD TROEDSSON (m)
            EWY MÖLLER (m) GUNNAR BIÖRCK (m) BARBRO NILSSON (m) i Värmdö i
            Visby
          </p>
          <p xml:id="i-5JeRPSDw31UrjXXVFAh6Dj">
            SONJA REMBO (m)
          </p>
        </div>
      </div>
    </body>
  </text>
</TEI>
