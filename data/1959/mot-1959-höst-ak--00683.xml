<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1959-höst-ak--00683">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959_höst_ak__683/mot_1959_höst_ak__683-001.pdf"/>
      <fw xml:id="i-UFRnZ6dKz3iBcwTXaSXzKM">
        Motioner i Andra kammaren, nr 683 år 1959 11
      </fw>
      <div xml:id="i-E61g2mg1Lrs6C1GsVqJRon" type="motHeader">
        <div xml:id="i-E2G6R8N6KA3DNfCZPuQzst" type="motTitle"/>
        <div xml:id="i-CtyYkj2m3uDmNF4kmCWtrD" type="motSubmissionInfo"/>
      </div>
      <div xml:id="i-YQZmtDXvvYSyEmJSKDGpQC" type="motBody">
        <div xml:id="i-2nYRDXkQCuTJ8Wi99n7ccg">
          <p xml:id="i-EimEzUBjuc5oTRK7pJQ4zv">
            Nr 683
          </p>
          <p xml:id="i-AcCJc3p2qdmhaZbcEb6zD6">
            Av herr Kollberg m. fl., i anledning av Kungl. Maj:ts proposition
            nr 162, med förslag till förordning om allmän varuskatt, m.m.
          </p>
          <p xml:id="i-3Lwt946RY6RYoTZMEHrg8n">
            I Kungl. Maj:ts proposition nr 162 har framlagts förslag om allmän
            varu- skatt att uttagas vid försäljning av varor till konsument.
            Enligt 10 $ 1 mom. punkt 7 i det framlagda författningsförslaget
            skall från skatteplikt undantagas »allmänna nyhetstidningar, så
            ock periodiskt utgivna medlemsblad, personaltidningar och liknande
            publikationer, dock endast i den mån dessa publikationer tillhandahålles
            utan särskild avgift». I anvisningarna till samma stadgande heter
            det att undantaget för allmänna nyhetstidningar »gäller sådana
            publikationer med nyhetsinnehåll, som nor- malt utkomma med minst
            tre nummer varje vecka». Förslaget är i vad det gäller beskattningen
            av tidningar och tidskrifter ägnat att inge betänkligheter såväl
            av principiell natur som med hänsyn till dess skattetekniska följder.
            De principiella betänkligheterna hänför sig till förslagets konsekvenser
            på det tryckfrihetsrättsliga området. Det i tryckfrihetsförordningen
            meddelade förbudet för myndighet eller annat allmänt organ att
            på grund av skrifts innehåll genom åtgärd som icke äger stöd i
            förordningen hindra tryckning eller utgivning av skriften eller
            dess spridning bland allmänheten ger i förening med övriga stadganden
            i förordningen tryckfrihetsintresset en på sitt sätt enastående
            grundlags- skyddad ställning i vår rättsordning. Detta förhållande
            förbises nutilldags allt oftare, allteftersom den fortskridande
            samhällsutvecklingen säges nöd- vändiggöra att det allmänna i
            ökad grad griper in reglerande. Sådana ingri- panden kommer då
            och då att tangera också det grundlagsskyddade tryckfri- hetsintresset.
            Det behöver bara erinras om debatten kring alkohol- och to- baksreklamen
            och om förhållandet mellan tryckfrihetsförordningen och konkurrenslagstiftningen
            i dess olika former. Riksdagens ombudsmäns års- berättelser innehåller
            också exempel på att ordningsintresset ansetts kolli- dera med
            tryckfrihetsintresset. På sistone har även sammanstötningar mel-
            lan tryckfrihetsskyddet och de fiskaliska strävandena förekommit.
            Det avgörande i dessa lägen är ur tryckfrihetsrättslig synpunkt,
            huruvida repressiva åtgärder varom är fråga är betingade av hänsyn
            till skriftens innehåll eller ej. Tveksamhet kan råda huruvida
            en helt generell varube- skattning ur nyssnämnda synpunkt strider
            mot tryckfriheten. Det bör likväl erinras om att en sådan beskattning
            i varje fall kan få påtaglig inverkan på avsättningen av pressalster.
          </p>
          <pb facs="riksdagen-motions-pdf/data/1959/mot_1959_höst_ak__683/mot_1959_höst_ak__683-002.pdf"/>
          <fw xml:id="i-M3nWmvk9CzBhDLo6bYK8gh">
            12 Motioner i Andra kammaren, nr 683 år 1959
          </fw>
          <p xml:id="i-BFcsgWSLERQYxzftAKvWNd">
            I förevarande fall är emellertid fråga om en beskattning så utformad
            att tryckta skrifter skall delas i två grupper, sådana som skall
            beskattas och sådana som skall vara skattefria. Den olika skattemässiga
            behandlingen av olika grupper av periodiska skrifter är utformad
            med hänsyn till skrifternas innehåll och periodicitet. Skatten
            kommer således att inom området verka som en punktskatt. Där-
            med ingriper statsmakterna på ett tryckfrihetsrättsligt knappast
            tillåtligt sätt i den fria meningsbildning, som försiggår med
            tillhjälp av det tryckta ordet. Vad här anförts har naturligtvis
            tillämpning även på anordningar, som innebär att t. ex. böcker
            och periodiska skrifter beskattas olikartat. Det tryckfrihetsrättsligt
            tillåtliga i att uppdraga en sådan skiljelinje mellan böcker och
            tidskrifter kan — såsom också Svenska bokförläggareföreningen
            och Svenska bokhandlareföreningen gjort i förevarande ärende (se
            proposi- tionen s. 147) — allvarligt ifrågasättas ur tryckfrihetsrättslig
            synpunkt. En skattemässig diskriminering inom den relativt homogena
            grupp av skrifter som de periodiska bildar framstår under alla
            förhållanden såsom stridande mot tryckfrihetens idé. Den gräns
            som enligt de inledningsvis återgivna bestämmelserna i försla-
            get uppdragits för vad som skall anses som allmän nyhetstidning
            är helt godtycklig och dessutom orättvis. De tidigare stundom
            dagliga nyhetstid- ningar, som av ekonomiska skäl måst inskränka
            sig till att utkomma alle- nast en eller två gånger i veckan,
            skulle sålunda falla inom det skatteplik- tiga området under det
            att deras konkurrenter, som kunnat uppehålla dag- lig utgivning,
            skulle vara fria. Detta godtyckliga hänförande av nyhetstid- ningarna
            till en skattefri sektor och en skattepliktig — delvis inrymmande
            de ekonomiskt mindre bärkraftiga — synes direkt strida mot tryckfrihets-
            lagstiftningens grundprincip om ickediskrimination. Tryckfrihetsförordningen
            vill, som det heter i dess inledande bestämmel- ser, säkerställa
            en allsidig upplysning. även om åtminstone den mera poli- tiskt
            betonade meningsbildningen kvantitativt främst sker genom organ,
            som enligt skatteförslaget otvivelaktigt är att hänföra till allmänna
            nyhets- tidningar, förekommer som bekant i betydande grad också
            i periodiska publikationer av annan art, vilka enligt förslaget
            faller inom det skatteplik- tiga området, ett omfattande meningsutbyte
            i allmänt samhälleliga frågor. I samband med att dagliga nyhetstidningar
            av ekonomiska skäl tvingas till nedläggning har understundom framhållits
            att vakthållningen kring en ned- lagd tidnings idéprogram finge
            övertagas av periodiskt utkommande tid- skrifter. En uppdelning
            av pressen efter dess så att säga mer eller mindre kvalifice-
            rade medverkan i den fria opinionsbildningen (vilket bedömande
            synes ligga bakom departementschefens ståndpunktstagande) kan
            icke godtagas ur all- mänt tryckfrihetsrättslig synpunkt. Tryckfrihetsförordningen
            gör icke hel-
          </p>
          <pb facs="riksdagen-motions-pdf/data/1959/mot_1959_höst_ak__683/mot_1959_höst_ak__683-003.pdf"/>
          <fw xml:id="i-3JFqLryGYcHAPzbc2YYgCM">
            Motioner i Andra kammaren, nr 683 år 1959 13
          </fw>
          <p xml:id="i-de4vZ2YAE7LzZVUq7hDVV">
            ler någon skillnad mellan mer eller mindre värdefull opinionsbildning.
            Det överlåtes åt medborgarna själva att med begagnande av sitt
            eget omdöme utvälja de informationskällor de önskar nyttja. De
            bör därvid icke styras i viss riktning av statsmakternas ekonomiska
            ingripanden. Det kan för övrigt med fog hävdas att den debatt
            i samhälleliga och allmänkulturella frågor som äger rum i den
            periodiska pressen i hela dess varierande utform- ning inte kan
            anses betydelselös i en västerländsk demokrati. Samma skäl som
            utgör den naturliga grunden för undantag av nyhetstidningar i
            hävd- vunnen mening gäller också för övrig periodisk press. Gränserna
            mellan vad man i traditionell mening brukar kalla dagspress och
            övrig press har blivit alltmera utsuddade. Åtskilliga tidskrifter
            inne- håller mycket allmänt nyhetsmaterial på samma sätt som den
            moderna dagspressen i allt högre grad kommit att utforma sitt
            material på det sätt som tidigare varit den övriga pressen förbehållet.
            Bortsett från de rent tryck- frihetsrättsliga synpunkterna innebär
            — som erfarenheten visat — varje försök att ur innehållsmässiga
            synpunkter särskilja periodiska publikatio- ner i olika kategorier
            synnerliga svårigheter. Ett försök till dylik bedöm- ning måste
            alltid komma att innefatta ett betydande mått av subjektiva värderingar.
            Departementschefens försök till sådana kategoriuppdelningar är
            icke hållbara. Sammanfattningsvis kan av skäl som här ovan utvecklats
            en skattemässig differentiering av periodiska skrifter efter kriterier,
            som i något avseende bygger på skrifternas innehåll eller periodicitet,
            icke anses godtagbar ur tryckfrihetsrättslig synpunkt. Uppmärksammas
            bör också att, då under en tidigare period allmän om- sättningsskatt
            utgick i vårt land, tidningar och tidskrifter var fritagna från
            denna. 1952 års kommitté för indirekta skatter utgick också från
            att nämn- da grupp av alster skulle vid en eventuell ny allmän
            omsättningsskatt vara skattefria. Kommittén erinrar om att i praktiskt
            taget alla länder med en allmän varuskatt tidningar och tidskrifter
            undantagits från denna form av beskattning. Detta förhållande
            är icke någon tillfällighet. Bakom ställnings- tagandena i de
            olika länderna kan spåras en allmän känsla för att i ett demo-
            kratiskt samhälle det tryckta ordet bör så fritt och ohämmat som
            möjligt vara tillgängligt för alla. Vad härefter angår de skattetekniska
            betänkligheterna mot en beskattning av periodiska publikationer
            vill vi till en början erinra därom att, såsom även 1952 års kommitté
            för indirekta skatter framhållit, besvärliga problem uppkommer
            i fråga om udda öretal. Ett fyraprocentigt pålägg medför att större
            delen av den periodiska pressen vid lösnummerförsäljning måste
            till- lämpa priser med udda öretal. Detta förhållande kommer för
            de 18 000 åter- försäljarna och inte minst för allmänheten att
            verka såsom ett irritations- moment.
          </p>
          <pb facs="riksdagen-motions-pdf/data/1959/mot_1959_höst_ak__683/mot_1959_höst_ak__683-004.pdf"/>
          <fw xml:id="i-AZa8Zv6CfBRF67sBzZttbs">
            14 Motioner i Andra kammaren, nr 683 år 1959
          </fw>
          <p xml:id="i-P3oqaD2Xe18Ju7MhDoEiQQ">
            Den olikartade redovisningen av olika slag av tryckalster som
            förutsättes i förslaget skulle för återförsäljarna innebära ett
            besvärligt dilemma. Tid- skrifternas beskattning skulle i hög
            grad försvåra redovisningen för de större återförsäljargrupperna,
            i första hand kiosk- och tobakshandlare. I propositionen uttalas
            att ett undantagande av tidskrifterna från beskatt- ning skulle
            försvåra bokhandelns skatteredovisning. Detta är visserligen riktigt,
            men det bör erinras om att bokhandelns tidskriftsförsäljning är
            ytterst obetydlig såväl värde- som volymmässigt — den torde inte
            omfatta mer än högst någon promille av den totala tidskriftsförsäljningen
            i landet, och ett stort antal av landets bokhandlare säljer över
            huvud taget inte tid- skrifter. Svårigheterna för bokhandeln om
            undantag göres för tidskrifterna skulle därför icke tillnärmelsevis
            vara av samma storleksordning som de svårigheter vilka skulle
            uppkomma för övriga återförsäljargrupper om tid- skrifterna skulle
            beskattas. Olägenheterna beträffande prissättning och skatteredovisning
            blir inte mindre, då det gäller prenumerationsexemplar. Det kan
            härvid till en början erinras om att uppgifterna till postverkets
            inländska tidningstaxa skall vara inlämnad senast den 2 november
            1959. Detta innebär att prenumerations- priserna redan i princip
            är fastställda för 1960 och att tidningsutgivarna har mycket små
            möjligheter att genom prishöjningar kompensera sig för den skatt
            som enligt propositionen skulle komma att åvila dem för prenu-
            merationsupplagorna. Med hänsyn till att allt material i samband
            med års- skiftesackvisitionen redan är färdigtryckt och delvis
            också distribuerat ter sig ett pristillägg i realiteten praktiskt
            ogenomförbart. Ett stort antal prenumerationer tecknas vid årsskiftet
            på postanstalterna, och likviderna för dessa erläggs i sin tur
            av postverket till tidningsföretagen först i februari. Det torde
            vara förenat med betydande svårigheter för post- verket att ange
            när en prenumeration verkställts. Detta har också under hand bekräftats
            från postverket. Därest — som man möjligen kan sluta sig till
            av propositionen — likvider erlagda före 1 januari blir befriade
            från skatt, uppstår ett besvärligt redovisninrgsproblem i fråga
            om prenumeratio- nerna över huvud taget och postprenumerationerna
            i synnerhet. Även i övrigt måste det föreligga svårigheter då
            det gäller att avgöra i vil- ken utsträckning prenumerationsavtal
            skall anses tecknade före viss dag 1959. Enligt propositionen
            skall skriftligt leveransavtal före den 16 oktober 1959 medföra
            skattebefrielse oavsett tidpunkten för likvidernas erläggande.
            Under oktober månad inkommer till förlagen ett stort antal prenumera-
            tionsbeställningar för 1960, vilka i betydande utsträckning icke
            likvideras förrän under de första månaderna av nämnda år. Dessa
            beställningar in- kommer dels direkt till förlagen och dels via
            ackvisitör. Vad nu anförts ger vid handen att det måste anses
            ogörligt att införa varu- skatt på tidningar och tidskrifter på
            det sätt som föreslagits i propositionen.
          </p>
          <pb facs="riksdagen-motions-pdf/data/1959/mot_1959_höst_ak__683/mot_1959_höst_ak__683-005.pdf"/>
          <fw xml:id="i-Sbg98dDfbZaeR72rJ9UDBs">
            Motioner i Andra kammaren, nr 683 år 1959 15
          </fw>
          <p xml:id="i-SqMxTgHyazMnzd4pMu4wHM">
            Slutligen vill vi tillägga några allmänna reflexioner i ämnet.
            Den svenska fackpressen, som omfattar det största antalet titlar
            i tidningstaxan (cirka 75 20 av de omkring 2 000 titlarna i taxan),
            arbetar under ofta svåra eko- nomiska förhållanden. Den omfattar
            alla intressesfärer och kan i många fall existera endast genom
            offervilja och idealitet. Många små men ur opinions- och bildningssynpunkt
            intressanta och uppskattade tidskrifter skulle, om förslaget genomföres,
            nu drabbas av en pålaga som i många fall inte kan övervältras
            på konsumenterna. Kostnaderna för tidningsframställning och distribution
            kommer under 1960 att stiga avsevärt. En av anledningarna härtill
            är de väsentligt ökade postavgifterna för tidningsrörelsen. Mot
            bakgrunden härav ter sig situatio- nen för åtskilliga tidnings-
            och tidskriftsföretag redan nu så besvärlig att — även utan en
            varuskatt — utvecklingen mot allt färre tidningar och tid- skrifter
            torde komma att accentueras. Under hänvisning till vad här framförts
            hemställer vi, att riksdagen vid behandlingen av Kungl. Maj:ts
            proposi- tion nr 162 måtte, därest en allmän varuskatt skall införas
            i huvudsaklig överensstämmelse med propositionens inne- håll,
            besluta dels att 10 8 1 mom. punkt 7 skall erhålla lydelsen: »
            Tidningar och tidskrifter» dels att sista stycket av anvisningarna
            till 10 8 skall er- hålla lydelsen: » Till tidningar och tidskrifter
            hänföras sådana publikationer, som enligt utgivningsplan äro avsedda
            att under bestämd titel utgivas med minst fyra å särskilda tider
            utkommande nummer eller häften årligen. Skattefriheten omfattar
            även utländska publikationer av angivet slag.»
          </p>
          <p xml:id="i-MpXapCSwgFdCwkyx1GdEXp" type="date">
            Stockholm den 3 november 1959
          </p>
          <div type="signatureBlock" id="i-4XFXcfE8N9165fTW2fdoS2">
            <p who="i-7AdEUptmDDBeNmgpp22aZb" type="signature">
              Gustaf Kollberg
            </p>
          </div>
          <p xml:id="i-28PEyCifTJQTaVbgBUZwCw">
            Jean Braconier Ragnhild Sandström Wald. Svensson
          </p>
        </div>
      </div>
    </body>
  </text>
</TEI>
