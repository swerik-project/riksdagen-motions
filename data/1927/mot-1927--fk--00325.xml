<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1927--fk--00325">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__fk__325/mot_1927__fk__325-001.pdf"/>
      <fw xml:id="i-VHxBfQ6ZYq6aERGWmMD7KY">
        Motioner i Första kammaren, Nr 325. 3
      </fw>
      <div xml:id="i-4XxLjvjtKhzvSrqTmfdTxS" type="motHeader">
        <div xml:id="i-9wmdVM4D5RgaUx9DGtmKoM" type="motTitle"/>
        <div xml:id="i-3igUGTaBusKkuo8G35BaM2" type="motSubmissionInfo"/>
      </div>
      <div xml:id="i-ErajTyMMbnymDBFazozQVy" type="motBody">
        <div xml:id="i-5qAku7sjxe1C3Ghex38RaN">
          <p xml:id="i-9QCDsHgDcZd2Cjyp6TdGDU">
            Nr 3235.
          </p>
          <p xml:id="i-W5EdeDvRqJyFzT51HCqV3Z" type="titleString">
            Av herr Lindhagen, i anledning av Kungl. Maj:ts proposition med
            förslag till lag om wutlännings rätt att här i riket vistas.
          </p>
          <p xml:id="i-J9QzBV4Mn5ELqR8Zh2Vqtg">
            Proposition har till riksdagen avlämnats med lag om ”utlännings
            rätt att här i riket vistas”. Denna författning är avsedd att
            efterträda en lag av år 1914 angående ”förbud för vissa utlänningar
            att här 1 riket vistas”. Av denna olikhet i rubriker ligger det
            nära till hands draga den slutsatsen, att meningen nu är att bana
            väg för en förväntad nydaning i den internationella rätten. Inom
            denna förefinnes nämligen fortfarande en mörk punkt uti det nedärvda
            barbariet att behandla utlänningar såsom rättsligen fågelfria
            i främ- mande land och föremål för vilket administrativt gottfinnande
            som helst utan stöd eller kontroll av rättmätig, lagbunden ordning.
            Vid ett närmare efterseende befinnes emellertid, att den tillämnade
            nya lag- stiftningen i sin ena del ej har till uppgift att göra
            någon ändring 1 bestående förhållande. Dess innehåll präglas liksom
            den gällande lagen väsentligen av den uppfattningen, att en utlännings
            vistelse inom vårt land är principiellt ett missförhållande. Den
            gamla rubriken passar därföre vida bättre såsom motto även på
            det nu framlagda förslaget. Någon anledning att föreslå en ändring
            i rubriken föreligger dock icke. Tvärtom är det ett slags framsteg,
            att den nya lagen i sin devis hägnar en grundsats, som påkallar
            bemödanden att småningom skänka författningen ett innehåll som
            svarar mot densamma. Rättvisligen måste nu medgivas, att enligt
            motiven regeringens förslag icke vill gälla för något annat än
            en kristidsåtgärd. Man säger, att alla övriga län- der såsom en
            följd av världskriget och den ekonomiska kamp, som trätt i dess
            ställe, dragit sig inom sina skal under skydd av varjehanda lagstiftningsåtgär-
            der. Befolkningsfrågan och dess skugga arbetslösheten är icke
            heller föremål för någon mellanfolklig omtanke. Varje stat får
            bäst den kan sköta sig själv i tillgodoseendet av sina invånares
            utkomstmöjligheter. De lättnader i sam- färdseln, som på senare
            tider åvägabragts genom medgivande i åtskilliga länder efter ömsesidig
            överenskommelse av befrielse från de utfärdade passens visering,
            har man i dessa länder i viss mån nödgats taga tillbaka med den
            andra handen. På samma gång fri inresa medgivits för främmande,
            som medföra pass från sitt eget land, har stadgande i annan ordning
            utfärdats, att sådan främling dock ej får söka arbetsanställning,
            utan att särskilda omständigheter anses kunna föranleda ett medgivande.
            För att utöva en sådan kontroll har man an-
          </p>
          <pb facs="riksdagen-motions-pdf/data/1927/mot_1927__fk__325/mot_1927__fk__325-002.pdf"/>
          <fw xml:id="i-DXSGZYQ7CeueFhFqk21pZY">
            4 Motioner i Första kammaren, Nr 325.
          </fw>
          <p xml:id="i-6jFwsVhreZKgUe3bAsshfi">
            sett sig nödsakad att ägna uppsikt över alla med pass försedda
            utländska re- sande. Denna uppsikt kan föranleda en vägran redan
            vid gränsen att inkomma i riket eller en utvisning vid något senare
            tillfälle. En sådan ordning leder till, att varje resande måste
            betraktas såsom en misstänkt figur, och en stor apparat med en
            myckenhet trakasserier och förbud för mänsklig hänsyn måste igång-
            sättas. När författningen väl en gång inriktats på denna väg,
            är i tillämpningen polisstaten eller den s. k. tjekan icke långt
            borta. Lagrådet finner den fram- lagda författningen göra ett
            beklämmande intryck. Den finner lagen av 1914 och det remitterade
            förslaget vila på diametralt motsatta principer. Rättsstaten har
            efterträtts, säger lagrådet, av den sociala välfärds- och polisstaten.
            ”I ena fallet fritt tillträde och rätt att kvarbo för en var oförvitlig,
            med rätt tillika att här söka sin ärliga försörjning genom arbetsanställning;
            ingen särskild över- vakning med permanent anmälningsskyldighet;
            rättsliga garantier mot ingrepp till avlägsnande med förmånen
            att i sista hand vädja till landets högsta dom- stol. I andra
            fallet beroende vid hitkomsten av lokal myndighets uppfattning
            rörande utlänningens politiska skadlighet, och för det vidare
            uppehållet här- städes av tillstånd från ett administrativt ämbetsverk,
            som vid meddelande eller förvägran härav icke är bundet av stadgande
            normer, icke angiver några skäl och vars beslut är utan appell;
            ständig övervakning och anmälningsskyldighet; förbud i princip
            mot arbetsanställning; utförpassning av dem, som ej lyckats utverka
            tillstånd att kvarstanna, eventuellt även av dem, som försyndat
            sig mot övervakningsföreskrifterna.”” Trots detta skarpa språk
            och dessa befogade bekymmer kapitulerar lagrådet inför situationen
            och finner sig icke kunna avstyrka, att förslaget lägges till
            grund för lagstiftning i ämnet. Regeringen skyndar sig framhålla,
            att lagrådets syn på detta spörsmål i mycket överensstämmer med
            regeringens uppfattning. Då kritiken dock icke lett till avstyrkande
            i huvudsakliga delar, lärer härav få slutas, säger justi- tieministern,
            att förslagets genomförande uppfattats såsom påkallat av omstän-
            digheternas tvång, inför vilket även djupt grundade betänkligheter
            måste falla. Lagen av år 1914, anför justitieministern vidare,
            tillkom för att tillgodose be- hovet av regler i lag för utvisningsförfarandet
            såväl ur allmän synpunkt som med hänsyn till den enskildes rättssäkerhet.
            Dessa regler skulle enligt förslaget i allt väsentligt kvarstå.
            Frågan om den allmänna immigrationslagstiftning, som förslaget
            inbegriper, utgör en annan sida av problemet, vilken år 1914 ingalunda
            lämnades obeaktad, ehuru åtgärder då främst påkallades i förstnämnda
            syfte. Denna lucka i lagen kompletterades sedan i administrativ
            ordning, vartill möj- lighet lämnats i lagen. Erfarenheten har
            visat att 1914 års lagstiftning ingalunda uppbyggt det ide- ella
            tillstånd, som lagrådet skildrat. Möjlighet till administrativt
            gottfinnande var tämligen obegränsad och småningom utbildade sig
            med stöd just av denna lagstiftning det system, som nu ansetts
            böra vinna även riksdagens sanktion.
          </p>
          <pb facs="riksdagen-motions-pdf/data/1927/mot_1927__fk__325/mot_1927__fk__325-003.pdf"/>
          <fw xml:id="i-TTArXmD9UmP8fbSU5kfczb">
            Motioner i Första kammaren, Nr 325. 5
          </fw>
          <p xml:id="i-4HRfQHoCNTcXKFmdr5Yv7j">
            Under de gångna tiderna ha utlänningar ofta vänt sig till mig
            för att be- klaga sin nöd, och jag har då sökt hjälpa dem till
            rätta efter förmåga och även lyckats i åtskilliga fall. Hänsynslösheten
            har enligt min uppfattning ofta varit mycket stor, beroende på,
            att det inrättats särskilda yrkesbefattningar för att utöva misstänksamhet
            mot utlänningar och laga att de komma ut ur landet med tillitande
            av tillgängliga förevändningar. För någon tid sedan vände sig
            — för att blott ta ett exempel — till mig en person, som hade
            anställning hos ett bolag. Han och hans familj hade vistats i
            landet i många år och barnen gingo i svensk skola. Han hade nu
            fått order att med familj lämna landet inom några dagar, och polisen
            grundade sitt förordnande på beslut från utrikesdepartemen- tet.
            Det lyckades mig utröna så mycket, att beslutet grundat sig på
            en polis- rapport. Om den hade emellertid den utvisade icke fått
            någon kännedom — överhuvud taget få utlänningar icke tillfälle
            att se och yttra sig över sådana undersökningar om dem. Rapporten
            var nämligen ”hemlig”. Utrikesminis- tern var förbehållsam och
            ansåg sig nödsakad vägra även mig att få ta del utav rapporten.
            Delinkventen hade emellertid sökt svenskt medborgarskap. Hand-
            lingarna därom lågo i justitiedepartementet, och voro således
            icke hemliga. Bland dem upptäckte jag en avskrift av den hemliga
            rapporten i utrikesdeparte- mentet. Med ledning av detta fynd
            kunde nu en undersökning verkställas, och jag kom därvid med biträde
            av den utvisades advokat till det av dokument bestyrkta resultatet,
            att polisrapporten var särdeles angripbar. Jag skall icke vid
            detta tillfälle skildra dessa interiörer. Det lyckades mig nu
            utverka att un- der en lång föredragning få belysa ärendet privat
            inför dåvarande stats- och utrikesministern i närvaro av ett annat
            statsråd och en riksdagsman från andra kammaren, vilken också
            intresserat sig för saken. Resultatet blev att den ut- visade
            erhöll uppehållstillstånd på ytterligare sex månader med råd under
            hand att återkomma längre fram med en ansökan om medborgarskap.
            Damoklessvärden över utlänningarnes huvuden hänga på fyra ställen,
            näm- ligen i utrikesdepartementet, polisen, socialstyrelsen och
            justitiedepartementet. Det är många skärseldar de måste gå igenom,
            av vilka de två förstnämnda äro de svåraste. Dylika erinringar
            föranledde mig redan år 1920 väcka motion (nr 148 i första kammaren)
            om en revision av 1914 års lag. Det framhölls däri, att utlän-
            ningars rättsställning på främmande territorium vore ett hitintills
            försummat lagstiftningsområde. Framställningen utmynnade i yrkande,
            bland annat, om en uppfordran till regeringen att verkställa och
            framlägga en fullständig om- arbetningen av 1914 års lag samt
            de med eller utan stöd av denna lag utfärdade administrativa författningar,
            i syfte att billighet och rättvisa vederfaras ut- länningar, som
            vistas på svenskt territorium. Ingen medlem av riksdagen hade
            några rön av lagstiftningens anda och tillämpning mer än motionären,
            och där- för blev framställningen begripligt nog avslagen. Det
            är väl sannolikt att om Europa återgick till den fria samfärdseln,
            som ägde rum före 1914, skulle även nu immigrationsfrågan lösas
            av sig själv. Det
          </p>
          <pb facs="riksdagen-motions-pdf/data/1927/mot_1927__fk__325/mot_1927__fk__325-004.pdf"/>
          <fw xml:id="i-88EXoMdaeEsosSH85ry3GR">
            6 Motioner i Första kammaren, Nr 325.
          </fw>
          <p xml:id="i-2BqXHKyBEHRHmmWA3c9m2G">
            är tillräckligt överbefolkat i Europas länder, för att något
            av dem skall lockas till folkvandringar. Det är ingen lätt sak
            att flytta över till ett annat land och bosätta sig där utan rötter
            i samhället, helst om dessutom, såsom förhållandet är med inflyttning
            till Sverige, språket gemenligen reser ytterligare hinder. Den
            judiska rasen, såsom tränad i konsten att leva på landsflykt,
            skulle möjligen i någon mån göra ett undantag. Att klavbinda hela
            den fria samfärdseln för de undantag, som kunna beteck- nas såsom
            en immigrationsfråga, kan väl icke vara en berättigad ordning.
            Att inrätta sig, såsom nu förespås av både regering och lagråd,
            på ett tämligen per- manent sätt för en sådan kristidsordning
            är beklämmande. Att av sådana be- vekelsegrunder framtvinga ett
            polisvälde genom samarbete mellan utrikesdepar- tementet och överståthållarämbetet
            för polisärenden, böra åtminstone vänner av frihet, rättvisa och
            mellanfolklig förståelse motsätta sig. I ett framstående arbete
            under medverkan av ett stort antal amerikanska vetenskapsmän och
            tänkare om den nordamerikanska civilisationen fann jag ny- ligen
            en uppsats om den administrativa terrorn därstädes mot utlänningarna,
            som betecknades såsom fullständigt rättslösa. Det var en skamfläck
            för nämnda civilisation, sade författaren, och allt borde göras
            för att skapa internationell! rätt på detta försummade område.
            Denna rättsordning bör byggas på grundsatsen om folkens rätt att
            umgås med varandra, främlingars rätt att ha ett människovärde
            som omhägnas av lagarna lika väl som infödda, upphävande av onödiga
            skrankor och trakasserier samt undantagsstadgande för erforderliga
            undantagsfall och icke för dessas skull till- strypning av hela
            den ordinarie samfärdseln. Det nu framlagda förslaget bör således
            enligt min uppfattning icke läggas till grund för någon lagstiftning.
            Den befintliga lagstiftningen behöver säker- ligen också undergå
            en revision från grunden. Att nu i sådant syfte företa en omredigering
            av förslaget i ett så omfattande syfte är uppenbarligen för riks-
            dagen ogörligt. Även oundgängliga förändringar i detaljerna motivera
            tillräck- ligt en återförvisning. Däremot bör synes mig fasthållas
            förslagets mening, att dessa angelägenheter måste i huvudpunkterna
            och detta icke minst till förhind- randet av administrativa överilningar
            regleras genom lag och icke genom admi- nistrativa författningar.
            En detalj må här beröras. Det vore väl önskligt, att tid, besvär
            och omkostnader åter besparades skandinaverna för anskaffande
            av pass vid resor mellan de skan- dinaviska länderna. Det säges,
            att norrmän och danskar avböjt. En god ut- väg kan då vara, att
            Sverige ensamt till en början föregår med gott exempel. Det hemställes
            alltså, att riksdagen ville, med avslag å propositionen om rätt
            för utlänning att vistas i riket, i skrivelse anhålla, att Kungl.
            Maj:t ville: 1) framlägga ett lagförslag om säkerställande av
            utlänning- ars rätt att fritt vistas i riket med allenast de moderat
            utfor-
          </p>
          <pb facs="riksdagen-motions-pdf/data/1927/mot_1927__fk__325/mot_1927__fk__325-005.pdf"/>
          <fw xml:id="i-UWYhinWZymZqqQir5w71pg">
            Motioner i Första kammaren, Nr 325. 7
          </fw>
          <p xml:id="i-Pwi9tXZt2uAaEH3TAdickR">
            made begränsningar, som äro av förhållandena oundgängligen påkallade
            ; 2) taga initiativ till en mellanfolklig överenskommelse i folk-
            förbundet eller annorledes till tryggande av utlänningars rätts-
            ställning under vistelse i främmande stater; 3) upphäva passtvång
            för resande till Sverige från Dan- mark och Norge samt inleda
            underhandlingar med båda sist- nämnda länderna om passfri inresa
            till dem från Sverige.
          </p>
          <p xml:id="i-FKQ21dgegKRg1P6UTyzezM" type="date">
            Stockholm den 26 mars 1927.
          </p>
          <div xml:id="i-CWNNfWkL4oSEZwyAN59enY" type="signatureBlock">
            <list xml:id="i-Tk8JzRWzLLR8mLyXkRhShj">
              <item xml:id="i-DJFpYNbUPw96sH9F8cuJHu" who="i-XzSzFtnrtwQBSXHVwVhrCf" type="signature">
                Carl Lindhagen
              </item>
            </list>
          </div>
          <pb facs="riksdagen-motions-pdf/data/1927/mot_1927__fk__325/mot_1927__fk__325-006.pdf"/>
        </div>
      </div>
    </body>
  </text>
</TEI>
