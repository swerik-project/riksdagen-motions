<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_263/mot_200405_MJ_263-0001.pdf"/>
      <pb facs="riksdagen-motions-pdf/data/200405/mot_200405_MJ_263/mot_200405_MJ_263-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ263 pnr: c503
          </p>
          <p>
            Motion till riksdagen 2004/05:MJ263
          </p>
          <p>
            av Birgitta Carlsson och Lars-Ivar Ericson (c)
          </p>
          <p>
            Svenska livsmedel
          </p>
          <p>
            Motionen delad mellan flera utskott
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att alla livsmedel skall ha ursprungsmärkning,
            både produktions- och förädlingsland skall anges. 2. Riksdagen
            tillkännager för regeringen som sin mening vad i motionen anförs
            om att i olika sammanhang presentera och marknadsföra svenska
            livsmedel. 3. Riksdagen tillkännager för regeringen som sin mening
            vad i motionen anförs om att långa transporter vägs in som faktor
            vid val av leverantör vid offentlig upphandling av livsmedel.
          </p>
          <p>
            "Yrkande 3 hänvisat till FiU.
          </p>
          <pb facs="riksdagen-motions-pdf/data/200405/mot_200405_MJ_263/mot_200405_MJ_263-0002.pdf"/>
          <p>
            2004/05:MJ263
          </p>
          <p>
            Svenskproducerad mat ger öppna kulturlandskap
          </p>
          <p>
            Om vi i framtiden skall kunna njuta av och glädjas åt öppna landskap
            måste vi mera målmedvetet använda oss av svenskproducerade livsmedel.
            Det är endast betande mular som kan hålla våra hagar och ängar
            öppna på ett naturligt sätt. I takt med att lönsamheten under
            lång tid minskat hos våra lantbrukare förändras produktionen i
            vårt land. Småskalighet byts mot storskalighet och på sikt får
            vi en helt annan landskapsbild. Om medvetenheten hos svenska konsumenter
            vore större om sambandet mellan öppna landskap och betande djur
            är vi övertygade om att fler skulle köpa svenskproducerade livsmedel.
            Därför är det mycket angeläget att svenskproducerade livsmedel
            är tydligt märkta både med produktions- och förädlingsland. Detta
            bör ges regeringen tillkänna.
          </p>
          <p>
            Naturlig hjälp med marknadsföring
          </p>
          <p>
            I olika sammanhang när representanter för Sverige besöker andra
            länder borde det vara naturligt att man också marknadsför svenska
            produkter och inte minst svenskproducerad mat. När svenska storföretag
            finns representerade i utlandsdelegationer borde det vara lika
            naturligt att svensk livsmedelsproduktion finns med även om inte
            våra livsmedelsföretag är lika stora. Detta kunde leda till ökad
            export av svenska livsmedel och genom detta fler arbetstillfällen
            i vårt land. Detta bör ges regeringen tillkänna.
          </p>
          <p>
            Långa transporter påverkar miljön
          </p>
          <p>
            När småskalighet byts mot storskalighet inom livsmedelsproduktionen
            får vi allt längre transporter både från våra producenter men
            också ut till våra konsumenter något som inte uppmärksammats tillräckligt
            mycket. När det sker offentliga upphandlingar av livsmedel borde
            ett kriterium som skall vägas in vara den miljöpåverkan och energiförbrukning
            som sker vid alla dessa långa transporter i vårt avlånga land.
            Detta bör ges regeringen tillkänna.
          </p>
          <p>
            Stockholm den 22 september 2004
          </p>
          <p>
            Birgitta Carlsson (c) Lars-Ivar Ericson (c)
          </p>
        </div>
      </div>
    </body>
  </text>
</TEI>
