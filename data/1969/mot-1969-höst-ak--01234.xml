<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969-höst-ak--01234">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969_höst_ak__1234/mot_1969_höst_ak__1234-001.pdf"/>
      <fw xml:id="i-6K1FTw5KRf8r5HZG3cf7vd">
        4 Motion i Andra kammaren, nr 1234 år 1969
      </fw>
      <div xml:id="i-DVDdk82kVvWWCBuMVNWsfV" type="motHeader">
        <div xml:id="i-SJ57rFo9ACPWaMiuU34JWx" type="motTitle"/>
        <div xml:id="i-RXmtLdsPcrRzUysopqHsM8" type="motSubmissionInfo"/>
      </div>
      <div xml:id="i-M8VCGRmBkMFiccB9zSXHur" type="motBody">
        <div xml:id="i-5An6q1pRrXpBaTsVPKY141">
          <p xml:id="i-2wJWrNywDkTuT2oQ5a9gTh">
            Nr 1234
          </p>
          <p xml:id="i-2wUN5eExdxeHL3uHKovgAc">
            Av herr Holmberg m. fl., i anledning av Kungl. Maj:ts proposition
            nr 121, angående ett statligt förvaltningsbolag, m.m.
          </p>
          <p xml:id="i-MUdb8pULrFhH6p2pbYc8qX">
            (Lika lydande med motion nr 1070 i Första kammaren)
          </p>
          <p xml:id="i-KmoEYzfovPheaKYVBSmbzq">
            I proposition nr 121 föreslås att ett statligt förvaltningsbolag
            skall bildas med uppgift att samordna verksamheten i den statliga
            företagsgruppen samt överta och förvalta statens aktier i det
            övervägande antalet av de aktiebolag vilkas aktier nu förvaltas
            under fonden för statens aktier. I ett enskilt under konkurrens
            arbetande näringsliv krävs effektivitet och decen- traliserade
            beslut. Det ankommer på statsmakterna att genom lagstiftning och
            gene- rellt verkande ekonomiska åtgärder ange den yttre ramen
            för verksamheten. Där- med kan också konkurrensbetingelserna och
            de allmänna effektivitetssträvandena stimuleras. Statlig företagsamhet
            däremot leder lätt till minskad konkurrens och minskad effektivitet.
            I ett statsägt näringsliv kommer inte att finnas utomstående krafter
            som kontrollerar dem som styr. Möjligheterna till insyn minskar.
            Den för- svagade kontrollen ökar riskerna för maktmissbruk. En
            begränsad statlig affärsverksamhet måste likväl av allmänna skäl
            godtagas. De s.k. allmännyttiga företagen, bl. a. televerket,
            postverket och SJ samt företag av fiskal karaktär, t. ex. systembolaget,
            förutsätter statliga insatser och statlig sam- ordning av sådan
            vidd att statsdrift är motiverad. Statlig företagsamhet kan dess-
            utom erfordras av lokaliserings- eller socialpolitiska motiv.
            Vår hittillsvarande blandekonomi, som bidragit till att skapa
            vårt i förhållande till andra länder höga välstånd, förutsätter
            en dylik gränsdragning mellan statlig och enskild näringsut- övning.
            Ingenting har hittills inträffat som kan åberopas som motiv för
            en ändrad arbetsfördelning och en utvidgning av den statliga sektorn.
            Vi kan därför inte acceptera det mål för förvaltningsbolagets
            verksamhet som uttrycks i proposition nr 121, nämligen att »den
            statliga företagsgruppen under krav på lönsamhet skall uppnå största
            möjliga expansion&gt;. Expansion kan i och för sig inte anses
            utgöra ett mål för den statliga företagssektorn. Målsättningen
            måste rimligen kunna konkretiseras. Bortsett ifrån att en expansion
            av den statliga företagssektorn bryter sönder den balans inom
            vår blandekonomi som hittills varit rådande, kan den på sikt försämra
            det svenska näringslivets möjligheter att hävda sig på utlandsmarknaderna
            och där möta den hårdnande konkurrens som alltmer gör sig gällande.
            En utvidgning av den statliga företagssektorn kan leda till en
            splittring av våra samlade resurser och
          </p>
          <pb facs="riksdagen-motions-pdf/data/1969/mot_1969_höst_ak__1234/mot_1969_höst_ak__1234-002.pdf"/>
          <fw xml:id="i-6TRxwh2igofwNosT9a8mm3">
            Motion i Andra kammaren, nr 1234 år 1969 5
          </fw>
          <p xml:id="i-Y417rC3hkifmhwXNxY4Pga">
            öka svårigheterna för företag som — ehuru små internationellt
            sett — likväl lyckats skaffa sig och hävda en position på världsmarknaden.
            Nya statliga initiativ kan vidare medföra risker för att enskilda
            insatser icke vidtages eller begränsas och att små och medelstora
            företag, som trots — och delvis tack vare — de påtagliga koncentrationstendenserna
            börjat bygga upp växande marknader utomlands möter svårigheter
            genom konkurrens också med svenska statliga företag. Enligt vår
            mening bör målet för den begränsade statliga företagsamhet som
            är eller undantagsvis kan befinnas erforderlig vara att inom sin
            verksamhetssfär ernå största möjliga effektivitet i betydelsen
            ändamålsenlighet. Statliga företag har att under utnyttjande av
            tillgängliga resurser fullgöra de samhällsekonomiska uppgifter
            som blivit dem ålagda. Konkurrensen mellan statliga företag och
            företag inom det privata näringslivet skall vara fri och bedrivas
            på lika villkor. För statliga och privata företag bör gälla samma
            krav på insyn och utomstående kontroll. Rätte- snöret för statliga
            aktiebolag bör vara den öppenhet i redovisning och information
            som de ur denna synpunkt bästa börsnoterade företagen uppvisar.
            För affärsverken, vilka inte arbetar under konkurrens med enskilda
            företag, måste än strängare krav på insyn uppställas. Den föreslagna
            organisationsmodellen i form av ett statligt förvaltningsbolag
            upp- fyller inte de krav på effektivitet, konkurrens på lika villkor
            och insyn som måste ställas på statlig företagsamhet. Följande
            brister må särskilt framhållas: 1. Konstruktionen syftar till
            och möjliggör en expansion i icke klarlagd riktning av den statliga
            företagssektorn. Riskerna därmed och bristen på konkret målsätt-
            ning har redan påtalats. Det kan inte vara rimligt att först konstruera
            en organisa- tion för statliga företag, inriktad på centralisering
            och expansion, och därefter gripa sig an med frågan vilken målsättning
            verksamheten bör ha. Propositionen förut- sätter att dotterbolagen
            under åren 1970—1972 inte skall ge någon utdelning till staten.
            Utdelningarna skall i stället ackumuleras i förvaltningsbolaget.
            Flera remiss- instanser motsatte sig en dylik konstruktion, men
            propositionen har inte tagit hän- syn härtill. Det förtjänar att
            uppmärksammas att förvaltningsbolagets huvudsakliga källa till
            inkomster under flera år framåt kommer att vara utdelningen från
            Norr- landsföretaget LKAB. Därmed ges utrymme för förehavanden,
            vilkas konsekvenser inte nu kan överblickas. Även värderingen
            av dotterbolagens aktier har skett för att vidga möjligheterna
            till expansion. Då man räknat fram förvaltningsbolagets eget kapital
            har detta skett från en felaktig utgångspunkt. Det framgår att
            aktierna skall överföras till ett sådant värde, att förvaltningsbolaget
            får en rimlig möjlighet att förränta sitt kapital. Detta kan inte
            vara riktigt. Endast om förvaltningsbolaget övertar aktierna till
            deras verkliga värden kan enligt företagsekonomiskt riktiga principer
            avkastningen på det arbe- tande kapitalet beräknas. Propositionen
            utgår ifrån en konsolideringsgrad på 40 76. Tanken kan diskute-
            ras. I den mån konsolidering eftersträvas måste den bygga på de
            vinster som upp- står under den fortlöpande verksamhetens gång.
            Här kritiserade beräkningar kan uppenbarligen vidtagas främst
            i syfte att för-
          </p>
          <pb facs="riksdagen-motions-pdf/data/1969/mot_1969_höst_ak__1234/mot_1969_höst_ak__1234-003.pdf"/>
          <fw xml:id="i-VnkwmggkrkM4HyQbDJDP6Z">
            6 Motion i Andra kammaren, nr 1234 år 1969
          </fw>
          <p xml:id="i-QgY9pW1aiMR3QW2jxynx7o">
            valtningsbolaget skall hos sig kunna innehålla mesta möjliga
            utdelningsmedel för att utvidga den statliga sektorn utan riksdagens
            hörande. 2. Inom förvaltningsbolaget kan transaktioner genomföras
            som leder till minskad insyn och en farlig snedvridning av konkurrensförhållandena.
            Vinstöverföringar kan ske på olika sätt mellan vinstgivande företag
            och företag som går med förlust. Förutom koncernbidrag, vilka
            redovisas öppet, kan överföringar ske genom t. ex. internleveranser
            till icke affärsmässiga principer. Om inte särskilda insynsmöjlig-
            heter skapas undanryckes därigenom möjligheterna till en effektivitetsbedömning
            av företagen. 3. Den byråkratiska konstruktion som förvaltningsbolaget
            förutsätter förlänger beslutsprocessen och tillfredsställer inte
            kraven på effektivitet. De oklara ansvars- förhållandena skapar
            samtidigt problem för en rationell verksamhet. Vi instämmer i
            de synpunkter som framförts i Vattenfalls remissvar »att, med
            den utformning och de dimensioner som givits åt förvaltningsbolaget,
            förslaget kan få konsekvenser i annan riktning än vad företagsdelegationen
            avsett. Sålunda föreligger risk att den nya beslutsnivån i företagsfrågor
            beskär de individuella företagens ansvar och hand- lingsfrihet,
            försinkar beslutsfattandet och leder till konflikter mellan holdingbolag
            och de individuella företagen och därmed får negativa verkningar
            på effektiviteten inom den statliga företagssektorn.» Av här angivna
            skäl anser vi oss böra yrka avslag på propositionens förslag.
            I likhet med riksbanksfullmäktige i yttrande över företagsdelegationens
            betänkande anser vi förslaget vara ett uttryck för »en till övertro
            gränsande tilltro till vad enbart organisatoriska förändringar
            i toppen av en stor och högst varierad ekonomisk verksamhet kan
            åstadkomma&gt;. Som inledningsvis understrukits anser även vi
            att i den svenska blandekonomin även framdeles bör ingå en — till
            speciella uppgifter — begränsad statlig företags- sektor. Med
            hänsyn till behovet att rätt utnyttja landets samlade resurser
            är det angeläget att även denna sektor såvitt möjligt styrs av
            samma effektivitetskrav som den enkskilda. Att förhållandena i
            det hänseendet bör kunna avsevärt förbättras på det statliga området
            är ställt utom tvivel. Genom organisatoriska åtgärder bör — därom
            har remissinstanserna varit i stort sett ense — förbättringar
            kunna ernås. Företagsdelegationen hade i sitt betänkande angivit
            olika organisationsmodeller utan att dock tillfredsställande utreda
            mer än alternativet förvaltningsbolag. Enligt vår mening bör,
            med den av oss angivna målsättningen för statliga före- tag, därför
            snarast utredas vilka andra alternativ som kan vara ägnade att
            höja effektiviteten inom den statliga sektorn. Ett sådant alternativ
            redovisas av riksbanksfullmäktige, som anser att samord- ningsproblemen
            borde omhändertas av ett från departementen fristående topporgan
            av mer begränsad omfattning och med mindre befogenheter än bolaget.
            Samord- ningsorganets uppgifter skall vara att formulera ett mer
            preciserat mål för den stats- ägda företagsgruppen och tillgodose
            kravet på en enhetlig styrning av de statliga företagen. Det skulle
            verka för en enhetlig budgetering, redovisning, planering och
          </p>
          <pb facs="riksdagen-motions-pdf/data/1969/mot_1969_höst_ak__1234/mot_1969_höst_ak__1234-004.pdf"/>
          <fw xml:id="i-Ua56rcBtBPbGrUdotuWMd2">
            Motion i Andra kammaren, nr 1234 år 1969 7
          </fw>
          <p xml:id="i-VvDGCtJjAYUiJAiMvAJEPg">
            rapportering inom de statliga företagen. Även andra modeller
            är emellertid som nyss sagts tänkbara. Med stöd av vad ovan anförts
            hemställes, att riksdagen dels avslår proposition nr 121, dels
            i skrivelse till Kungl. Maj:t hemställer att Kungl. Maj:t måtte
            låta utreda i vilka former de statliga företagen bör sam- ordnas
            och drivas för att inom den statliga företagssektorn skapa ökad
            effektivitet och bättre lönsamhet med tillgodoseende tillika av
            kraven på konkurrens på lika villkor och behovet av vidgad insyn
            och kontroll.
          </p>
          <p xml:id="i-AgGVwgET7AqbvrzWfh8mVy" type="date">
            Stockholm den 28 oktober 1969
          </p>
          <div xml:id="i-Na9rS6GUCevzcMtqYe5Q1h" type="signatureBlock">
            <list xml:id="i-ELWP2XBdHdcGPD7AqiiLSD">
              <item xml:id="i-HUKp9AkJZfUk8yxff2ZeLk" who="i-MTA6YhhXtmnmGGwd2tXXRL" type="signature">
                Yngve Holmberg (m)
              </item>
              <item xml:id="i-YADsSEzBC8hURyWoNfhwXY" who="i-FoZGPWdjE7CaiMyuRthV17" type="signature">
                Tage Magnusson (m)
              </item>
              <item xml:id="i-TVPZjrTjWpdD1k3RrwbhR5" who="i-LQKP5CDY62YpFZWUbs7QiW" type="signature">
                Gösta Bohman (m)
              </item>
              <item xml:id="i-YKBL1EayWFFnrr5WTTH8q6">
                i Borås
              </item>
              <item xml:id="i-AEJQnfu5ZU3Lm2UoxonN2e" who="i-3R5C8vQo1FXLQaqX7yYqq8" type="signature">
                Leif Cassel (m)
              </item>
              <item xml:id="i-3cA9aWgdQtSS6XVSfhdJV1" who="i-YTMf7Ds7TsUv3tGpFLxE7N" type="signature">
                Rolf Eliasson (m)
              </item>
              <item xml:id="i-Ee9LfW8ZELeRjsHWxpBfdP" who="i-Hg2Wz95RvQx3yUWLWY7d8f" type="signature">
                Carl Eric Hedin (m)
              </item>
              <item xml:id="i-FuoYG9R111FpS2WddJBcSh">
                i Moholm)
              </item>
            </list>
          </div>
          <p xml:id="i-FDKj2bNfzR1xR2eqKqPsWt">
            Astrid Kristensson (m) Karin Wetterström (m)
          </p>
        </div>
      </div>
    </body>
  </text>
</TEI>
