<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-AU-00359">
  <teiHeader>
    <fileDesc>
      <titleStmt>
        <title>Ungdomsarbetslösheten och arbetsrätten</title>
        <author corresp="i-Ev6Dx3pWj2WT32VGQpabaz i-P2x4fiHNXrW2XTzJZRJeJJ">av Finn Bengtsson och Bengt-Anders Johansson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ungdomsarbetslösheten och arbetsrätten</title>
          <idno type="rdwebb">GY02A359</idno>
          <rs type="number">A359</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GY02A359/text</ref>
          <ref type="dokument_url_html">http://data.riksdagen.se/dokument/GY02A359</ref>
          <ref type="dokumentstatus_url_xml">http://data.riksdagen.se/dokumentstatus/GY02A359</ref>
          <ref type="doc">http://data.riksdagen.se/fil/FE7DA520-81A3-499E-9301-EC83665D7484</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-P2x4fiHNXrW2XTzJZRJeJJ</idno>
            <name>Bengt-Anders Johansson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3xWvCXaBLsAev4n7zf1PFq" type="signed"/>
        <correspContext corresp="i-3xWvCXaBLsAev4n7zf1PFq">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-P2x4fiHNXrW2XTzJZRJeJJ"/>
        </correspContext>
        <correspAction type="numbering" xml:id="i-EecDKvDj5hi6VkuKzySE7u">
          <date when="2010-10-28"/>
        </correspAction>
        <correspAction type="submission" xml:id="i-Jq7SDN6rtDc1TxuSMFyWan">
          <date when="2010-10-27"/>
        </correspAction>
        <correspAction type="transfer" xml:id="i-sGW3QU2hCFrDehhpfUh51">
          <date when="2010-10-27"/>
        </correspAction>
        <correspAction type="assigned" xml:id="i-K6m3arcD7wvWdDHTjozNRL"/>
        <correspContext corresp="i-K6m3arcD7wvWdDHTjozNRL">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-QGLpi6FebuUyXp9sX8iEBD">
            Förslag till riksdagsbeslut
          </head>
          <p xml:id="i-95seya6f7zSSwEKX9eifEE">
            Riksdagen tillkännager för regeringen som sin mening vad som
            anförs i motionen om en översyn som syftar till en förbättrad
            arbetsmarknad för unga.
          </p>
        </div>
        <div type="motContent">
          <head type="h1" xml:id="i-BaagcyaEEjmHwyXRn4yEA1">
            Motivering
          </head>
          <p xml:id="i-5gb3g7jCmwFtZNp9WuyyJY">
            Ungdomsarbetslösheten i Sverige är oacceptabelt hög. Så har det
            tyvärr varit i decennier. Av olika anledningar är trösklarna in
            på arbetsmarknaden för höga för våra unga idag.
          </p>
          <p xml:id="i-gkNjfPRfjDxxGa2WvdDw6">
            Olika siffror från olika undersökningar och statistiska mätningar
            vittnar om att mellan 20 och 30 procent av ungdomarna mellan 15
            och 24 år står utanför arbetsmarknaden. En stor grupp är dock
            studenter som söker extraarbete, men även borträknat denna grupp
            är ungdomar utan jobb överrepresenterade bland landets arbetslösa.
            Stora barnkullar har även gjort att det nu i år har varit allt
            större avgångsklasser från gymnasiet, vilket spär på ungdomsarbetslösheten
            ytterligare.
          </p>
          <p xml:id="i-vCTAjHq8X4Qtfq81To7g3">
            Därtill har den globala finansiella krisen slagit hårt mot arbetsmarknaden
            och i ett sådant läge drabbas ungdomar som hårdast. Detta beror
            inte på lägre kompetens eller arbetsovilja utan det beror på att
            ungdomar är just ungdomar och inte har fått möjligheten att bli
            fullt etablerade på arbetsmarknaden. En arbetsgivare blir rent
            naturligt i en kristid mer försiktig med vem hon eller han anställer,
            och om det finns äldre sökande med goda referenser och meriter
            är försprånget gentemot den knappt 20-åriga gymnasiestudenten
            enormt även om 20-åringen har en färsk utbildning och förhoppningsvis
            har kunnat praktisera eller jobba extra under sina studieår.
          </p>
          <p xml:id="i-Tnr6qbMf6Xi3QqQWagVnvA">
            Ungdomsarbetslösheten och svårigheterna för unga att etablera
            sig på arbetsmarknaden är således ett av våra största och allvarligaste
            samhällsproblem. Dagens regelverk som lever kvar från en tid när
            de kanske var väl anpassade till den verklighet som då gällde
            kan inte försvaras i den tid vi nu lever i. Utvecklingen har gått
            framåt. Då måste regelverk och förutsättningar för alla som vill
            ta ett arbete utformas så att ingen missgynnas och så att så många
            hinder som möjligt från att inte ta ett arbete avskaffas.
          </p>
          <p xml:id="i-HVCAFAjzAKaGj7MhanKdNe">
            Ett arbete för någon som är ung betyder självklart en möjlighet
            till en inkomst att själv förfoga över. Men ännu viktigare är
            det att en ung människa kan förverkliga sig själv och få chansen
            att uppnå sina drömmar och ambitioner. Endast några få förlorade
            år i utanförskap för den som gått ut gymnasiet kan få ödesdigra
            konsekvenser för den människans liv. Tro och hopp om framtiden
            kan snabbt krossas om en ung människa kommer ut i världen och
            möter hinder som försvårar möjligheterna att uppnå de innersta
            drömmarna om ett självständigt liv. Tar vi inte vara på nästa
            generations möjligheter att förverkliga sig själv blir konsekvensen
            en kraftigt ökad risk för livslångt utanförskap och långvarigt
            bidragsberoende.
          </p>
          <p xml:id="i-4wjBeeQr5xWKjsR5Jr7fkK">
            Arbetsmarknaden för unga är dock inte helt nattsvart. Tack vare
            massiva satsningar från regeringen på bland annat halverad arbetsgivaravgift
            för att anställa unga under 26 år och jobb- och utvecklingsgaranti
            samt ökat antal utbildningsplatser och införandet av lärlingsplatser
            har mycket gjorts för att förbättra arbetsmarknaden för unga.
            En tredjedel av unga arbetslösa får dessutom ett arbete inom fyra
            veckor. Kvar finns dock ett antal omotiverade hinder för att unga
            allt snabbare ska få ett jobb och för att deras konkurrenskraft
            ska förbättras på den hårda arbetsmarknaden.
          </p>
          <p xml:id="i-Bns2xbkmdTfcRD4H68KYEe">
            De arbetsrättsliga reglerna lever som sagt kvar från en tid då
            de kanske bättre levde upp till den verklighet och de förutsättningar
            som då rådde i den tid man då levde i. Idag ser arbetsmarknaden
            annorlunda ut och ungdomar idag är mer rörliga och har andra levnadsmönster
            än tidigare. Det är inte ovanligt att den unga person som är lycklig
            och får ett jobb av egen vilja vill testa nya områden och nya
            arbetsgivare och därmed allt oftare byter arbete. För en ung person
            är personlig utveckling och ett stimulerande arbete med god social
            sammanhållning allt viktigare än att den första lönen är hög.
            Höga ingångslöner skapar således ett hinder för unga människor
            som är hungriga på ett jobb och vill visa vad de går för eftersom
            arbetsgivaren kanske inte vågar anställa någon med mycket liten
            arbetslivserfarenhet. Lärlingsplatser som närmar ungdomar arbetsmarknaden
            och lägre ingångslöner till förmån för en bättre och snabbare
            lönekarriär är således ett bättre och mer rättvist synsätt som
            gynnar alla duktiga ungdomar som vill förverkliga sina drömmar
            om ett jobb.
          </p>
          <p xml:id="i-VzgEvcJUzoJHJUiGRZYM83">
            Regeringens hittills gjorda satsningar till trots kvarstår således
            flera hinder som idag missgynnar unga på arbetsmarknaden. Arbetsrätten
            ska självklart värnas, men lagstiftningen på området har grundläggande
            problem framför allt när det gäller att tillgodose dagens unga
            på arbetsmarknaden. Inte minst kan en översyn av arbetsrätten
            i syfte att hjälpa arbetslösa unga också gynna småföretagare som
            idag har en alltför stor regelbörda och hårda krav från alla håll
            att bära ansvar för såväl den egna situationen som företagets,
            de anställda och relationerna till olika former av intressenter.
          </p>
          <p xml:id="i-S2VnWgz4mgj1QaMHaxq1z8">
            Att det behövs en reformering av arbetsrätten som gynnar ungdomar
            på arbetsmarknaden stöds av det faktum att tusentals unga idag
            pendlar över från Sverige till Danmark där ungdomsarbetslösheten
            är lägre. Även i Nederländerna, Österrike, Cypern och Tjeckien
            finns goda exempel på en bättre fungerande arbetsmarknad för unga.
          </p>
          <p xml:id="i-7D9R93h2trBoBFha15iQxy">
            Vi står bakom den svenska modell som innebär att marknadens parter
            ska förfoga över arbetsmarknadens spelregler. Detta är bra och
            fungerar väl i mångt och mycket. Dock är det vår uppgift som lagstiftare
            att se till att inte kontraproduktiva åtgärder eller för hård
            reglering försvårar möjligheterna att förbättra arbetsmarknaden.
            Det viktigaste är att se till helheten: Vi måste ha lönsamma företag
            som kan och vill anställa och vi måste se till att så många som
            möjligt kan ta ett jobb.
          </p>
          <p xml:id="i-HfGrAUjKNGLZqZ788gE49R">
            Jobbskatteavdraget, lägre arbetsgivaravgifter, lägre bolagsskatt
            och många andra åtgärder har gynnat detta, men faktum är att arbetsrättsliga
            regler och starka fackförbund förhindrar för många unga idag att
            få ett jobb på villkor som annars vore gynnsamma både för företagen
            som ska betala ut lönen och för den anställde som vill ha ett
            arbete men många gånger inte kan få det med dagens regler. Fackförbundens
            särställning i lagstiftningen bygger tyvärr på att skydda de som
            är inne på arbetsmarknaden på bekostnad av dem som står utanför,
            och detta slår hårt mot såväl unga som äldre som inte vill något
            annat än få ett arbete.
          </p>
          <p xml:id="i-KpbrVjxndzMyH5EWPWYz1D">
            Anställningsskydd och medbestämmandelagen är viktiga inslag i
            arbetsrätten i ett rättssäkert och civiliserat land. Men för en
            bättre fungerande och mer flexibel arbetsmarknad för särskilt
            unga kan lagstiftningen på detta område behöva ses över. Att detta
            fungerar har vi sett i många länder, inte minst i Danmark. Det
            går vanligen fortare att få ett jobb där om man är ung jämfört
            med i Sverige, och färre unga i Danmark än i Sverige oroar sig
            för sin framtid på arbetsmarknaden.
          </p>
          <p xml:id="i-PPGa8jYTWiEY55reCSBmVi">
            Att satsa på dagens unga och förbättra arbetsmarknaden är att
            investera i allas vår framtid. Gårdagens orättvisa utsorteringspolitik
            som drevs av tidigare regeringar där uppemot 5 000 människor per
            år som ännu inte fyllt 30 år fick beskedet att de aldrig mer skulle
            behöva arbeta i sitt liv utan få förtidspension är nu historia.
            Av den ska vi lära oss att inte bygga upp nya hinder för människor
            att få ett jobb utan att slipa ner och ta bort trösklar och fartgupp
            för unga människor som annars får en guppig och kuperad väg in
            i arbetslivet.
          </p>
        </div>
        <div type="motSignatures">
          <list>
            <item xml:id="i-LdAtS2t3sqD1icokHn8ufS" who="i-Ev6Dx3pWj2WT32VGQpabaz">
              Finn Bengtsson (M)
            </item>
            <item xml:id="i-BnZEYcSpDGPwcHYAkcw9tu" who="i-P2x4fiHNXrW2XTzJZRJeJJ">
              Bengt-Anders Johansson (M)
            </item>
          </list>
        </div>
      </div>
    </body>
  </text>
</TEI>
