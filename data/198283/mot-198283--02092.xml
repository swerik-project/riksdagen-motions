<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--02092">
  <teiHeader>
    <fileDesc>
      <titleStmt>
        <title>Normer för boendet, m. m.</title>
        <author>Monica Andersson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Normer för boendet, m. m.</title>
          <idno type="rdwebb">G6022092</idno>
          <rs type="number">2092</rs>
          <ref type="dokument_url_text">http://data.riksdagen.se/dokument/G6022092/text</ref>
          <ref type="dokument_url_html">http://data.riksdagen.se/dokument/G6022092</ref>
          <ref type="dokumentstatus_url_xml">http://data.riksdagen.se/dokumentstatus/G6022092</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JvZPmXuKE9MCvrDfVtd81k</idno>
            <name>MONICA ANDERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-GFJcxAB9fyzG2VN1HakscJ</idno>
            <name>MONA SAHLIN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>MARGARETA PERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-9q7rZgxi59wWj9sHREqvJT</idno>
            <name>BARBRO EVERMO</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FAK5pb8h8GbApeCkcUUaPq" type="signed"/>
        <correspContext corresp="i-FAK5pb8h8GbApeCkcUUaPq">
          <note type="signatory" corresp="i-JvZPmXuKE9MCvrDfVtd81k"/>
          <note type="signatory" corresp="i-GFJcxAB9fyzG2VN1HakscJ"/>
          <note type="signatory" corresp="r-0"/>
          <note type="signatory" corresp="i-9q7rZgxi59wWj9sHREqvJT"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__2092/mot_198283__2092-001.pdf"/>
      <fw xml:id="i-P6WHycYdhZPLftAtR75nvm">
        Motion 1982/83:2092
      </fw>
      <div xml:id="i-M2JWPzsf4ofVpRwuGs9KUp" type="motHeader">
        <div xml:id="i-TMgpzYdjhojzdrqvZZNr4R" type="motTitle"/>
        <div xml:id="i-Jm81W9WG8QjLe7FGfTSUfS" type="motSubmissionInfo"/>
      </div>
      <div xml:id="i-KySD3RT2L5n4hwGDp8tBG5" type="motBody">
        <div xml:id="i-HYipni8YSriPaQuEEnpoK9">
          <p xml:id="i-Svt8eLcMnt8yHRQ8oqR985">
            16
          </p>
          <p xml:id="i-L1VvSurLBhYyoDvKeGAo7a">
            Monica Andersson m. fl. Normer för boendet, m. m.
          </p>
          <p xml:id="i-QRiLmvHKouKeXixn5dT2dB">
            Under senare år har det förts en omfattande debatt om de normer
            som ligger till grund för statens långivning till bostadsbyggandet.
            Från kommuner och bostadsföretag har normerna kritiserats för
            att vara för stelbenta och därigenom förhindra experiment och
            nyskapande av boendet och byggandet. Debatten om terrasshusen
            är ett exempel på det. Från byggföretagen har normerna utpekats
            som orsaken till de höga produktionskostnaderna i byggandet. Som
            en följd av den debatten har statens planverk kommit med ett förslag
            till nya byggnormer som under hösten 1982 varit ute på remiss.
            De nya förslagen bygger på en strävan att komma bort ifrån detaljrikedomen
            i normgivningen för att i stället ställa krav på lägenheternas
            funktionsduglig- het och möblerbarhet. Att stelbentheten i normsystemet
            ifrågasätts är bra om det kan leda till en utveckling av boendet
            och bana väg för nya idéer. Om däremot byggföretagens syn på normerna
            blir vägledande, där de utpekas som orsaken till byggkostnaderna,
            då riskerar vi att få ett normlöst byggande med dåliga lägenheter
            som följd. Normerna kom ju till för att garantera hela folket
            tillgång till rymliga, ljusa hygieniska och välplanerade lägenheter
            med en ändamålsenlig utrustning. Jämfört med med andra länder
            har vi i Sverige en mycket hög bostadsstan- dard. Den måste vi
            slå vakt om. Den kritik som riktats mot de bostäder som byggdes
            under det s. k. miljonprogrammet har inte gällt lägenheternas
            utformning, utan snarare det faktum att motsvarande standardkrav
            inte ställts på bostadsområdena och deras yttre miljö. Byggföretagen
            har genom John Mattsson lanserat en ny normlös experimentlägenhet
            i Uppsala. Den är på 55 m? och förväntas kunna rymma både 2, 3
            och 4 rum. Kök och vardagsrum har byggts ihop och både badkar
            och sopnedkast har slopats. Lägenheten har ont om förvaringsutrymmen
            och är inte anpassad till de möbler som finns att köpa i Sverige.
            Det förefaller att vara en dåligt planerad lägenhet där ytorna
            är illa tillvaratagna. Minskningen av produktionskostnaden är
            heller inte så stor att den motiverar standard- sänkningen. Att
            bygga ihop kök och vardagsrum kan väl gå an i ett fritidshus där
            man inte vistas så ofta, men en lägenhet med sådan planlösning
            lär med tiden bli tämligen ohygienisk. Om ett normlöst byggande
            av den typ John Mattssons lägenheter representerar får slå igenom
            riskerar vi att få en skärpning av segregations- tendenserna i
            samhället. Den är skapt för unga friska människor utan barn som
            klarar sig utan hiss och orkar springa ned till gården med soporna.
          </p>
          <pb facs="riksdagen-motions-pdf/data/198283/mot_198283__2092/mot_198283__2092-002.pdf"/>
          <fw xml:id="i-3Lmskc2GpiHFV6nBzwKZJL">
            Mot. 1982/83:2092 17
          </fw>
          <p xml:id="i-RRep9r8zkjfvUibtm3iiTD">
            Sannolikheten är dock stor att de grupper som har möjlighet att
            välja söker sig till de välplanerade lägenheterna och att de normlösa
            blir över till dem som redan i dag har svårast att hävda sig på
            bostadsmarknaden, dvs. de som har ont om pengar och de som har
            sociala problem. Det är mot denna bakgrund viktigt att regeringen
            i den fortsatta behandlingen av planverkets normöversyn ser till
            att de sociala mål för bostadsbyggandet som en gång skapades under
            Alf Johanssons ledning bibehålls och förstärks. Ett bättre sätt
            att spara ytor i lägenheterna än att överge normerna är att överföra
            den arkitektursyn som fanns i exempelvis 1950-talets byggande
            till dagens planering. Då vinnlade man sig mycket noga om att
            ta till vara ytorna maximalt för att undvika ”döda” utrymmen.
            Lägenheterna skulle vara lättarbetade och tillgodose de olika
            önskemål barn och vuxna har. Normerna bör därför syfta till lägenheter
            som är flexibla så att de kan anpassas till skilda hushållstypers
            krav. En större lägenhet skulle t. ex. med möjligheter till förändring
            av planlösningen kunna passa både barnfamiljer och rullstols-
            bundna med behov av stora ytor. Handikapptillgänglighet med hissar
            är nödvändigt även för de äldres behov. Det är också nödvändigt
            att förnya trångboddhetsnormen. Under 1970-talet har det vid sidan
            av normerna skett en sådan förändring genom det omfattande villabyggandet.
            Där har en stor andel mycket stora lägenheter med stora ytor tillkommit
            medan det i flerfamiljshusen finns en mycket låg andel stora lägenheter.
            Detta har dels inneburit en förstärkt segregering där mångbarnsfamiljerna
            hänvisas till villaboende, dels ökade orättvisor där de barnfamiljer
            som skulle behöva större lägenheter men inte har råd att köpa
            villa tvingas bo trångt. Ett eget rum för barnen borde nu tillgodoses
            även i flerfamiljshusen. Men boendet inskränker sig inte bara
            till den egna lägenheten. Väl så viktig är den yttre boendemiljön
            och bostadområdenas utformning. Det är en viktig erfarenhet att
            dra efter 1960-talets byggande. Bland de normer som ligger till
            grund för den statliga långivningen bör även ställas krav på sådana
            saker. Så t. ex. bör bostadsområdena planeras så att de underlättar
            för grannarna att lära känna varandra, för föreningslivet i området
            och för en demokratisering av boendet. Därför bör normer upprättas
            för gemensam- hetslokaler spridda ute i bostadsområdet. Möjligheter
            att bilda motionslo- kaler bör också finnas. En integrering av
            daghemmen och fritidshemmen i bostadsområdena bör också underlättas.
            Normer bör också finnas för en minimiutrustning av den yttre miljön
            där de boende själva så långt möjligt får bestämma trädgårdarnas
            utformning och där barnens tillgång till en god lekmiljö garanteras.
            När nya bostadsområden planeras och gamla byggs om är det viktigt
            att låta de grupper av medborgare som har stora erfarenheter av
            byggande och boende medverka. Vid sidan av bostadsorganisationerna
            är det fem grupper vars kunskaper man bättre borde ta till vara:
            det är byggnadsarbetare,
          </p>
          <pb facs="riksdagen-motions-pdf/data/198283/mot_198283__2092/mot_198283__2092-003.pdf"/>
          <fw xml:id="i-CJt8iwA51PpswCJwLdrWBF">
            Mot. 1982/83:2092 18
          </fw>
          <p xml:id="i-BcQ8DDP4r6QCCWPNj9GNTN">
            fastighetsanställda, kvinnoorganisationer, daghemspersonal och
            handikapp- organisationer. Både byggnadsarbetare och fastighetsanställda
            samt daghemspersonal har en stor fond av yrkeskunnande som bättre
            borde tas till vara. Byggnadsar- betaren kan byggmaterialen, byggkonstruktionerna
            och byggmetoderna, känner svagheter, förbättringsmetoder — och
            rationaliseringsvinster. Den fastighetsanställde vet hur det färdiga
            huset och området fungerar i drift och underhåll, hur material
            och svårskötta fastigheter kan förebyggas. Daghems- personalen
            kan följa hur bostadsområdena fungerar ur barnens utgångs- punkt,
            hur lekmiljön ser ut och hur kamratskap kan utvecklas. Kvinnoor-
            ganisationerna slutligen har genom sitt engagemang i bostadsdebatten
            gett exempel på visioner som borde förverkligas, t. ex. kv. Framtiden.
            Kvinno- organisationerna har också visat att de vet mer än de
            flesta om vardagslivet i bostadsområdena. Handikapporganisationerna
            kan peka på detaljer som innebär stora problem. Forskning kring
            och utveckling av boendet och byggandet bör på olika sätt stimuleras.
            Lånereglerna bör utformas så att experiment och nyskapande underlättas.
            De kommuner som satsar på en utvecklad planering för och visioner
            kring boendemiljö och boendedemokrati bör premieras. Med hänvisning
            till det anförda hemställs 1. attriksdagen hos regeringen anhåller
            att åtgärder vidtas i syfte att styra den pågående översynen av
            normer på bostadspoliti- kens område så att en standardförsämring
            av bostäderna förhindras samt att regler som garanterar tillgång
            till gemen- samhetslokaler och en god yttre miljö i bostadsområdena
            införs i enlighet med vad som anförs i motionen, 2. attriksdagen
            hos regeringen anhåller att åtgärder vidtas i syfte att stimulera
            forskning kring och utveckling av boendet och byggandet samt ändamålsenliga
            och genomtänkta planlösning- ar för lägenheterna varvid kommuner
            som satsar på en utvecklad planering och nyskapande experiment
            premieras i enlighet med vad som anförs i motionen.
          </p>
          <p xml:id="i-6mywWwemioW1avKWZ8E8YW" type="date">
            Stockholm den 25 januari 1983
          </p>
          <p xml:id="i-HCPhDHSSxeibMbgtKapbT6" type="signatureBlock">
            MONICA ANDERSSON (s) MONA SAHLIN (s) MARGARETA PERSSON (s) BARBRO
            EVERMO (s)
          </p>
        </div>
      </div>
    </body>
  </text>
</TEI>
