<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1953--ak--00226">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__226/mot_1953__ak__226-001.pdf"/>
      <fw xml:id="i-4vZgrjamFwuq1Mi9inATgR">
        Motioner i Andra kammaren, nr 226. 13
      </fw>
      <div xml:id="i-7CahuRBedFqLuNKM4yknut" type="motHeader">
        <div xml:id="i-WUe2JBAkaWmdS5zHnkjJC" type="motTitle"/>
        <div xml:id="i-FFUAv3EaX8TUQ9x4ZEBTJ2" type="motSubmissionInfo"/>
      </div>
      <div xml:id="i-Hdg5dbBwmXUrgAzjXzyrqw" type="motBody">
        <div xml:id="i-BrGYUYpyzmnf1piTfGWMyR">
          <p xml:id="i-T15ZTpbmHV7Xvg6rXHq9x8">
            Nr 226.
          </p>
          <p xml:id="i-PCdpb5KcsVyEKv6F2D3Ncu">
            Av fröken Liljedahl m. fl., om viss ändring av lagen den 14 juni
            1929 om försäkring för vissa yrkessjukdomar.
          </p>
          <p xml:id="i-MZMdrXJDE9ithSDwvV484r">
            Som grundprincip för lagen om vissa yrkessjukdomar ligger att
            endast sådana sjukdomar omfattas av försäkringen, vilkas uppkomst
            utan större svårighet kan ledas tillbaka till arbetet eller därmed
            sammanhängande för- hållanden. På grund härav äro icke sådana
            sjukdomar medtagna, som icke i regel kunna tillräckligt tydligt
            skiljas från andra åkommor. Vidare äro sådana sjukdomar uteslutna,
            som kunna uppkomma både till följd av in- verkan av arbetsförhållandena
            och av andra orsaker utan att uppkomstsättet i det speciella fallet
            kan med tillräcklig grad av säkerhet fastställas. Denna grundprincip
            har bevarats även sedan lagens tillämpningsområde vid flera tillfällen
            utvidgats antingen genom utökning av antalet angivna sjukdomar
            eller antalet sjukdomsalstrande ämnen. Bl.a. ha under lagen hänförts
            vissa sjukdomar under förutsättning att sjukdomen uteslutande
            eller till övervägande delen förorsakats av den försäkrades arbete.
            För andra sjukdomar gäller som villkor, att den försäkrades arbete
            består i yr- kesmässigt meddelande eller utövande av sjukvård
            eller barnavård o. d. Vid nyligen vidtagen komplettering av lagen
            infördes under dess tillämp- ningsområde bl. a. sjukdomen epidemisk
            hepatit. I fråga om denna sjukdom framgick det av en av medicinalstyrelsen
            företagen undersökning bland i epidemisk gulsot insjuknad personal
            vid landets sjukvårdsinrättningar, att av antalet insjuknade 53
            Z hade kommit i beröring med gulsotspatient under arbetsutövningen.
            Denna andel ansågs vara till fyllest för att i fråga om sjukvårdspersonal
            i det särskilda fallet kunna fastställa sambandet mellan insjuknandet
            och arbetet och sålunda hänföra sjukdomen till yrkes- sjukdomarna.
            Det torde nu övervägas, huruvida inte även tuberkulos borde på
            samma villkor som den epidemiska hepatiten räknas som yrkessjukdom.
            Sjukvårds- personalen är här på ett uppenbart sätt utsatt för
            smittorisk. Det torde inte föreligga några större svårigheter
            att i det särskilda fallet fastställa sam- bandet mellan ett insjuknande
            i tuberkulos och arbetet. Svårigheten att erhålla personal till
            sanatorier och tuberkulossjukstugor har under de senaste åren,
            med den brist på arbetskraft som förevarit och fortfarande råder,
            alltmera tilltagit. Faran för smittan och vetskapen om det men,
            en sådan smitta kan medföra, göra att man hellre söker sig till
            arbetsplatser, där man är försäkrad mot de skador, som kunna förorsakas
          </p>
          <pb facs="riksdagen-motions-pdf/data/1953/mot_1953__ak__226/mot_1953__ak__226-002.pdf"/>
          <fw xml:id="i-DuK7ZwxnChDLdqiq6nhvqf">
            14 Motioner i Andra kammaren, nr 226.
          </fw>
          <p xml:id="i-RVb1Fu5GSm5MMPo5Stf8oK">
            genom arbetsutövningen. Frånsett dessa orsaker, som delvis kunna
            härledas till nuvarande brist på arbetskraft, finna vi det synnerligen
            önskvärt och väl berättigat, att den sjukvårdspersonal, som under
            yrkesutövning löper så stor risk att ådraga sig en sjukdom som
            kan medföra varaktigt men och invaliditet, bör få komma i åtnjutande
            av det skydd, lagen om försäkringar mot yrkessjukdom ger. I socialvårdskommitténs
            betänkande XIX: Utredning och förslag angående yrkesskadeförsäkringslag
            m. m. ha de sakkunniga icke tagit ställning till frågan, om tuberkulos
            skall betraktas som yrkessjukdom eller ej, utan för- orda, att
            det skall ankomma på Kungl. Maj:t att efter riksdagens hörande
            eller på förslag av medicinalstyrelsen och statens institut för
            folkhälsan bestämma därom. I socialförsäkringsutredningens betänkande
            — Sjukförsäkring och yrkes- skadeförsäkring — (SOU 1952:39) förorda
            sakkunniga att »ersättningsrätt oberoende av ”ämnesförteckning”
            medges för alla sjukdomar, som orsakats av arbetet genom inverkan
            av ämne eller annan substans eller genom inver- kan av strålande
            energi. Vad beträffar yrkessjukdomarna i övrigt, d. v. s. de i
            1 8 2 st. yrkessjukdomsförsäkringslagen upptagna sjukdomar, som
            inte är ”ämnessjukdomar”', anser utredningen det inte möjligt
            avvara en förteck- ning. För ersättningsrätt vid sådana sjukdomar
            kräves enligt utredningens förslag, att sjukdomen finnes upptagen
            i en av Kungl. Maj:t efter hörande av riksdagen utfärdad förteckning.»
            Med anledning av det ovan framförda få vi hemställa, att riksdagen
            måtte besluta om sådan ändring av lagen den 14 juni 1929 om försäkring
            för vissa yrkessjukdomar, att densamma även omfattar tuberkulos
            i de fall där sjuk- dom förorsakats av den försäkrades arbete,
            under förutsätt- ning att arbetet bestått i yrkesmässigt utövande
            av sjuk- vård eller förlossningsvård.
          </p>
          <p xml:id="i-WxgcN25uJ1jRHrfw3xf91u" type="date">
            Stockholm den 22 januari 1953.
          </p>
          <div xml:id="i-MpN36mFAUe7kftrGoZrktk" type="signatureBlock">
            <p who="i-HrFkdZvTMMR7zA25xt1Lgw" type="signature">
              Edith Liljedahl
            </p>
            <p who="i-6oh2fmMy6eW4v5gtufrZdh" type="signature">
              Brita Elmén
            </p>
            <p who="i-WQNKL3mADkddnoQvgRde3o" type="signature">
              Ingrid Andrén
            </p>
          </div>
        </div>
      </div>
    </body>
  </text>
</TEI>
