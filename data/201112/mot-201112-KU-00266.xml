<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-KU-00266">
  <teiHeader>
    <fileDesc>
      <titleStmt>
        <title>Antalet ledamöter i Sveriges riksdag</title>
        <author corresp="i-P2Qeo7VM9UV2RSExyEhtHW">av Jenny Petersson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Antalet ledamöter i Sveriges riksdag</title>
          <idno type="rdwebb">GZ02K266</idno>
          <rs type="number">K266</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GZ02K266/text</ref>
          <ref type="dokument_url_html">http://data.riksdagen.se/dokument/GZ02K266</ref>
          <ref type="dokumentstatus_url_xml">http://data.riksdagen.se/dokumentstatus/GZ02K266</ref>
          <ref type="doc">http://data.riksdagen.se/fil/49ADC170-B987-4A2F-B0B6-29B05F08533F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-P2Qeo7VM9UV2RSExyEhtHW</idno>
            <name>Jenny Petersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2UeyBngdM27uTxyMphZ9rX" type="signed"/>
        <correspContext corresp="i-2UeyBngdM27uTxyMphZ9rX">
          <note type="signatory" corresp="i-P2Qeo7VM9UV2RSExyEhtHW"/>
        </correspContext>
        <correspAction xml:id="i-MdcXbkVduwmZ4s6GJtLoH6" type="numbering">
          <date when="2011-10-05"/>
        </correspAction>
        <correspAction xml:id="i-EbeDXYo8eMs55N2igkYNPG" type="submission">
          <date when="2011-10-04"/>
        </correspAction>
        <correspAction xml:id="i-QPjfTQCobE33eyQzL26YmD" type="transfer">
          <date when="2011-10-04"/>
        </correspAction>
        <correspAction xml:id="i-DnS3unRYiHPXdpSHd4NT6R" type="assigned"/>
        <correspContext corresp="i-DnS3unRYiHPXdpSHd4NT6R">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-XU1Z5byA9cLaZgGab8xQUZ">
            Förslag till riksdagsbeslut
          </head>
          <p xml:id="i-DTjQJ3idLcxvtuEG7MSXbW">
            Riksdagen tillkännager för regeringen som sin mening vad som
            anförs i motionen om att minska antalet ledamöter i Sveriges riksdag.
          </p>
        </div>
        <div type="motContent">
          <head xml:id="i-4MSG7PVBJEeWgZRHatgryC" type="h1">
            Motivering
          </head>
          <p xml:id="i-P2ERb4TXEQotJ2xhwd5rXt">
            I Sveriges riksdag har vi sedan 1970-talet 349 ledamöter som
            väljs vart fjärde år. De 349 riksdagsplatserna fördelas mellan
            partierna efter hur många röster som partiet har fått i valet.
            Antalet ledamöter kan sägas vara ett resultat av gamla traditioner
            och erfarenheterna från tvåkammarsystemet. Det var också ett resultat
            av politiska kompromisser och överväganden i den tid som då var.
          </p>
          <p xml:id="i-Y39VEs2n8rHPw2gXECoQEP">
            Mycket har hänt sedan första riksdagen. År 1435 kallade man till
            ett möte i Arboga för att diskutera och besluta om Sveriges angelägenheter,
            och detta möte brukar kallas för Sveriges första riksdag. Men
            det är först vid Gustav Vasas två riksmöten 1527 och 1544 i Västerås
            som man kan tala om en riksdag med representation, då av de fyra
            stånden: adel, präster, borgare och bönder.
          </p>
          <p xml:id="i-LvuYTBaHhLWrSUrdcyZHjs">
            År 1918 infördes allmän och lika rösträtt för män, och år 1921
            för kvinnor, och inte förrän då blev riksdagen fullt ut en demokratisk
            representation för hela folket. År 1971 övergavs tvåkammarsystemet
            och en kammare med 350 ledamöter infördes, efter det förslag som
            presenterades av Grundlagberedningen. Detta trots att ett alternativ
            med färre ledamöter hade diskuterats. År 1973 blev riksdagsvalet
            mellan blocken jämnt, som resulterade i lotteririksdagen vilket
            1976 resulterade i att antalet ledamöter i riksdagen blev 349.
          </p>
          <p xml:id="i-W4ztEuRsF3kJo1xT81gviM">
            I jämförelse med många andra länder har Sverige många folkvalda
            i vår högsta beslutsfattande församling per invånare, med ungefär
            27 000 invånare per riksdagsledamot. Detta är något som kommit
            att debatteras alltmer på senare tid.
          </p>
          <p xml:id="i-MFXhyZrnWKEaju6ijToeHh">
            Ett argument mot att minska antalet riksdagsledamöter har varit
            att de mer glest befolkade valkretsarna i landet skulle få en
            sämre representation. Våra valkretsar, som i nuläget i regel motsvarar
            länsindelningen, skulle därför kunna utvidgas efter de demografiska
            förutsättningarna för att trygga representationen.
          </p>
          <p xml:id="i-6AZcEPaDERrkq8gWhRqGhr">
            Samhällsutvecklingen sedan dess att antalet ledamöter i riksdagen
            fastställdes till 349 går inte att bortse ifrån. På bara några
            decennier har de politiska torgmötena blivit en förlegad tillställning.
            I takt med teknikens utveckling, har vi nu en mängd olika kommunikationskanaler.
            Det handlar inte bara om att politiker finns profilierade i sociala
            medier på internet, utan förutom ett teknikskifte har vi även
            sett ett kommunikationsskifte. Nyheter förmedlas allt snabbare,
            och med ett större utbud av kanaler. Möjligheterna till dialog
            mellan väljare och förtroendevalda har aldrig varit större.
          </p>
          <p xml:id="i-KyxGskXFMVpYhdjJqEHW9V">
            Byråkratin kring riksdagens arbete är omfattande och är i sig
            ytterligare ett argument för att minska antalet ledamöter. Skattebetalarnas
            kostnad för riksdagsledamöterna är 831 miljoner kronor per år.
            Till det kan läggas en förvaltningskostnad på 683 miljoner kronor.
          </p>
          <p xml:id="i-ECR1kgXm1ndYPgKn6Ats6W">
            Sammanfattningsvis finns det många goda anledningar att se över
            hur antalet riksdagsledamöter skulle kunna minskas, och detta
            bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-4wTFxn1B2o9XQToXbun5D4" who="i-P2Qeo7VM9UV2RSExyEhtHW">
              Jenny Petersson (M)
            </item>
          </list>
        </div>
      </div>
    </body>
  </text>
</TEI>
