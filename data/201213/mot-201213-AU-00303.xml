<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-AU-00303">
  <teiHeader>
    <fileDesc>
      <titleStmt>
        <title>En sammanhållen arbetsförmedling och en aktiv arbetsmarknadspolitik</title>
        <author corresp="i-RnWtNUQCpycyMXbuRLTXcR">av Josefin Brink m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En sammanhållen arbetsförmedling och en aktiv arbetsmarknadspolitik</title>
          <idno type="rdwebb">H002A303</idno>
          <rs type="number">A303</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H002A303/text</ref>
          <ref type="dokument_url_html">http://data.riksdagen.se/dokument/H002A303</ref>
          <ref type="dokumentstatus_url_xml">http://data.riksdagen.se/dokumentstatus/H002A303</ref>
          <ref type="doc">http://data.riksdagen.se/fil/84783BB5-8E09-452A-B5F0-E42FA1257A37</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4FzTBMCBiXghYmNkiUxYHh" type="signed"/>
        <correspContext corresp="i-4FzTBMCBiXghYmNkiUxYHh">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-71sPTDWCSyuFtevUWYsSea" type="numbering">
          <date when="2012-10-05"/>
        </correspAction>
        <correspAction xml:id="i-JpbUnaVgV5mH2Ufvw1ppNa" type="submission">
          <date when="2012-10-04"/>
        </correspAction>
        <correspAction xml:id="i-DpWDAqb2Me9niSVHCQTKed" type="transfer">
          <date when="2012-10-04"/>
        </correspAction>
        <correspAction xml:id="i-hPvsKizbYf2hsADSjX7tV" type="assigned"/>
        <correspContext corresp="i-hPvsKizbYf2hsADSjX7tV">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KWdy3fTxVSkHDTQ4ABN1pN" type="motHeader"/>
      <div xml:id="i-BEmqGFmV6vUVazLNnmEFHi" type="motBody">
        <div xml:id="i-GqxZeKbVSiSnAYHwNWpLAm" type="TOC">
          <head xml:id="i-6UHkw3tT5A6DhFijY1fcYs">
            1 Innehållsförteckning
          </head>
          <list xml:id="i-B5kWNMgrrzj3oL9WAESV7Z">
            <item xml:id="i-YYY8tD347ioi6WhCg4ivMb">
              2 Förslag till riksdagsbeslut 2
            </item>
            <item xml:id="i-STH9sW4KDpvFCbDynz9D3n">
              3 Behovet av en aktiv arbetsmarknadspolitik 3
            </item>
            <item xml:id="i-DMcgpcPkVbQgSdDeSV6bwY">
              4 Den offentliga Arbetsförmedlingen 4
            </item>
            <item xml:id="i-MRusF8gxnFevEZZuzpgdEi">
              4.1 Skärpt kontroll av arbetsgivare som tar emot subventioner
              6
            </item>
            <item xml:id="i-MJnpUXG83yHd8KaeFTmLmw">
              4.2 Lika villkor för kvinnor och män 6
            </item>
            <item xml:id="i-KL3DqohQWzTgoEqGoZkpQi">
              4.3 Avveckla de privata coacherna och de kompletterande aktörerna
              6
            </item>
            <item xml:id="i-2t64vJ6e9jQU11SR5JBcyt">
              4.4 Aktiva åtgärder av hög kvalitet som leder till jobb 7
            </item>
            <item xml:id="i-NypzqE2i8yom7m6dKM95QA">
              4.4.1 Avveckla fas 3 8
            </item>
            <item xml:id="i-F4G7ph4turpdNPBAK1bkqv">
              4.4.2 Anställning och utbildning istället för fas 3 8
            </item>
            <item xml:id="i-Q82Zb39Dsgw54L37kSDPgh">
              4.5 Riktade anställningsstöd 9
            </item>
            <item xml:id="i-MkVkcDG5AiEANrWwCFxGJa">
              4.5.1 Övergångsjobb 9
            </item>
            <item xml:id="i-QE7ou8D1aTTwLQ1uEDJNMz">
              4.5.2 Stöd till lärlingsanställningar 10
            </item>
            <item xml:id="i-WngVgQ5sc6VxBEan9nN5KX">
              4.5.3 Utbildningsvikariat 10
            </item>
            <item xml:id="i-JVsmdQ8JyCGVg9PXhDkXAz">
              4.5.4 Företagsvikariat 11
            </item>
            <item xml:id="i-kjHRbic3cQhLJBBxfxRcG">
              4.6 Mer utbildning inom ramen för arbetsmarknadspolitiken 11
            </item>
            <item xml:id="i-9yKpGmwK3yVUaUurGjBrn8">
              4.6.1 Mer arbetsmarknadsutbildning 11
            </item>
            <item xml:id="i-7NThQgH5XZZZHhVn5fa1Wx">
              4.6.2 Utbildning inom det reguljära utbildningssystemet 11
            </item>
            <item xml:id="i-VvVWYEMSDktZdH24drDJqg">
              5 Samlat ansvar för arbetsmarknadspolitiken 12
            </item>
            <item xml:id="i-S2Hpyxx1JSswwRa6RLzndk">
              6 Ett arbetsliv tillgängligt för alla 13
            </item>
            <item xml:id="i-8q7qijdRz9369ju3Lax9M2">
              6.1 Brett och flexibelt stöd 13
            </item>
            <item xml:id="i-2StG7nPN4rbZpAjpLPf1f2">
              6.1.1 Tillgänglighet 13
            </item>
            <item xml:id="i-FVGPsiC3vJQj5GsRjZjFdf">
              6.1.2 En myndighet bör ansvara för alla arbetshjälpmedel 14
            </item>
            <item xml:id="i-BtUwy9VXnDwbRA3MMfojan">
              6.1.3 Lönebidrag 15
            </item>
            <item xml:id="i-QJe14d84CpNx7xvT3Paez7">
              6.1.4 Arbetskooperativ och övergångsanställningar 15
            </item>
          </list>
        </div>
        <div xml:id="i-CsniJc3sDikZzbGRYX4eEi" type="motProposal" subtype="förslag">
          <head xml:id="i-Uo6qGTW4naSWYSWbpGwiaV">
            2 Förslag till riksdagsbeslut
          </head>
          <list xml:id="i-H22JNi7HW94n5FG8uJ7Dka" style="ol">
            <item xml:id="i-Ucd7avsh6AUKjt8tE5jeqo">
              Riksdagen tillkännager för regeringen som sin mening vad som
              anförs i motionen om att alla lediga platser ska anmälas till
              Arbetsförmedlingen.
            </item>
            <item xml:id="i-V7BGPXkgHh3D97qm3QBW9w">
              Riksdagen tillkännager för regeringen som sin mening vad som
              anförs i motionen om Arbetsförmedlingens arbetssätt och organisering.
            </item>
            <item xml:id="i-NqUk4m7UQZ91XahCWqsJSX">
              Riksdagen tillkännager för regeringen som sin mening vad som
              anförs i motionen om skärpta krav och kontroller av arbetsgivare
              som tar emot subventioner och stöd.
            </item>
            <item xml:id="i-8kyYB4fYodxB83dXaTqZUL">
              Riksdagen tillkännager för regeringen som sin mening vad som
              anförs i motionen om att kvinnor och män ska ha lika tillgång
              till Arbetsförmedlingens program.
            </item>
            <item xml:id="i-CdvfLx2Rs2vA18SHKCGtfh">
              Riksdagen tillkännager för regeringen som sin mening vad som
              anförs i motionen om att systemet med de s.k. kompletterande aktörerna
              bör avvecklas och kontrakten med de privata s.k. jobbcoacherna
              avslutas.
            </item>
            <item xml:id="i-5tP5ej8fPBNjWTwD8Auo2U">
              Riksdagen tillkännager för regeringen som sin mening vad som
              anförs i motionen om utformningen av de arbetsmarknadspolitiska
              programmen.
            </item>
            <item xml:id="i-mc5FZPekqzLBtfWJ9dV7h">
              Riksdagen tillkännager för regeringen som sin mening vad som
              anförs i motionen om att avskaffa arbetsmarknadsprogrammet fas
              3.
            </item>
            <item xml:id="i-YFwnsESDKrB432t7xsSYQ1">
              Riksdagen tillkännager för regeringen som sin mening vad som
              anförs i motionen om att ändra reglerna för nystartsjobben.
            </item>
            <item xml:id="i-3ouW2wSqkQZJJFa8nCcULi">
              Riksdagen tillkännager för regeringen som sin mening vad som
              anförs i motionen om att alla subventionerade anställningar ska
              anvisas av Arbetsförmedlingen.
            </item>
            <item xml:id="i-2dj2HzhSsPAon86rCbtq2S">
              Riksdagen tillkännager för regeringen som sin mening vad som
              anförs i motionen om inrättande av övergångsjobb som alternativ
              till fas 3.
            </item>
            <item xml:id="i-5uiBEavcsvuBrTnjrqg7ru">
              Riksdagen tillkännager för regeringen som sin mening vad som
              anförs i motionen om stöd till lärlingsanställningar.
            </item>
            <item xml:id="i-KiJ3tAiobKkBtC7aAHdLDC">
              Riksdagen tillkännager för regeringen som sin mening vad som
              anförs i motionen om utbildningsvikariat.
            </item>
            <item xml:id="i-5b2aRw4ynuscc8pz1gH4kR">
              Riksdagen tillkännager för regeringen som sin mening vad som
              anförs i motionen om företagsvikariat.
            </item>
            <item xml:id="i-RCNUWJ8m7oUnLa2ipQ7fyH">
              Riksdagen tillkännager för regeringen som sin mening vad som
              anförs i motionen om att kraftigt utöka antalet platser i arbetsmarknadsutbildningen
              och öka kvaliteten i utbildningen.
            </item>
            <item xml:id="i-KVA3z9iuMywzLoDCigStvQ">
              Riksdagen tillkännager för regeringen som sin mening vad som
              anförs i motionen om att ta bort sexmånadersgränsen för arbetsmarknadsutbildningens
              längd.
            </item>
            <item xml:id="i-JKkPwWHNEGY8xsZ1JDmJ6E">
              Riksdagen tillkännager för regeringen som sin mening vad som
              anförs i motionen om att det ska vara möjligt att delta i reguljär
              utbildning med aktivitetsstöd.
            </item>
            <item xml:id="i-PQWE4o5WUnHCBEkad9FfL">
              Riksdagen tillkännager för regeringen som sin mening vad som
              anförs i motionen om möjlighet till kompletterande högskoleutbildning
              för arbetssökande.
            </item>
            <item xml:id="i-8RWRfzg2dNfiPF4knLGGaL">
              Riksdagen tillkännager för regeringen som sin mening vad som
              anförs i motionen om att alla inskrivna vid Arbetsförmedlingen
              ska ha lika tillgång till individuellt anpassade insatser.
            </item>
            <item xml:id="i-UaPM1iCZx8BiccUyATDw5Q">
              Riksdagen tillkännager för regeringen som sin mening vad som
              anförs i motionen om att socialtjänstlagen bör ändras så att det
              uttryckligen blir förbjudet att kräva motprestationer för ekonomiskt
              bistånd, utöver att stå till arbetsmarknadens förfogande och vara
              inskriven på Arbetsförmedlingen.
            </item>
            <item xml:id="i-R7ebK6mddhuPLNwAMckNdu">
              Riksdagen tillkännager för regeringen som sin mening vad som
              anförs i motionen om att utöka Arbetsmiljöverkets resurser i syfte
              att anställa tillgänglighetskonsulter.
            </item>
            <item xml:id="i-FToxThe7wD8QZhNgpNubn4">
              Riksdagen tillkännager för regeringen som sin mening vad som
              anförs i motionen om att en myndighet bör ges det fulla ansvaret
              för alla arbetshjälpmedel.
            </item>
            <item xml:id="i-QUWHnhobN2PVgcWaofzr4S">
              Riksdagen tillkännager för regeringen som sin mening vad som
              anförs i motionen om personliga arbetshjälpmedel.
            </item>
            <item xml:id="i-EZwZXBFyM143j9KQDqcWxP">
              Riksdagen tillkännager för regeringen som sin mening vad som
              anförs i motionen om att utöka möjligheten för den som har en
              anställning att beviljas lönebidrag.
            </item>
            <item xml:id="i-8hNZya8JcfCMnmkCvV6EdD">
              Riksdagen tillkännager för regeringen som sin mening vad som
              anförs i motionen om att taket för lönebidragsersättningen bör
              höjas.
            </item>
            <item xml:id="i-2gT68iqyxYMs7pQg4KLVZD">
              Riksdagen tillkännager för regeringen som sin mening vad som
              anförs i motionen om att möjligheten till direkt statligt stöd
              till sociala arbetskooperativ ska ses över.
            </item>
            <item xml:id="i-Bs9KG29bD3cYSMF327qxPd">
              Riksdagen tillkännager för regeringen som sin mening vad som
              anförs i motionen om arbeten där personer med psykiska funktionsnedsättningar
              kan få möjlighet att prova på att arbeta under trygga former.
            </item>
            <item xml:id="i-FNy5G24EBMwEibg3HWDKX4">
              Riksdagen tillkännager för regeringen som sin mening vad som
              anförs i motionen om att socialförsäkringarna behöver bli mer
              flexibla när det gäller arbetstider och möjligheten att pröva
              arbete eller studier utan att riskera att falla ur försörjningssystemet.
            </item>
          </list>
        </div>
        <div xml:id="i-HXsiy8ci7Z7yqF5mUbutD5" type="motContent">
          <head xml:id="i-DSTHhezkMoWFZxitu4oXry" type="h1">
            3 Behovet av en aktiv arbetsmarknadspolitik
          </head>
          <p xml:id="i-G7u28Fu9T41oiMEteMsp3L">
            En aktiv arbetsmarknadspolitik är en förutsättning för en väl
            fungerande arbetsmarknad och för att nå målet om full sysselsättning.
            Att arbetslösa har goda möjligheter till försörjning, omskolning
            och matchning till nya arbetstillfällen skapar positiv rölighet
            på arbetsmarknaden och underlättar strukturomvandling.
          </p>
          <p xml:id="i-E6siut5JtQGoCnKymSZLHj">
            Under ett par decennier har den aktiva arbetsmarknadspolitiken
            successivt utarmats och monterats ned.
          </p>
          <p xml:id="i-Jwg374uzmAHysZcmTiW5M">
            Under 1980-talet, då vi hade full sysselsättning, användes omkring
            2,5 procent av BNP till aktiva arbetsmarknadsåtgärder. Efter 1990-talskrisen
            och fram till finanskrisen 2008 sänktes de offentliga utgifterna
            på detta område kraftigt, både under socialdemokratiska regeringar
            och under regeringen Reinfeldt. Åren 2008 och 2009, då Sverige
            drabbades av den värsta krisen sedan 1990-talet, med kraftig ökning
            av arbetslösheten, användes endast 0,9 procent av BNP för en aktiv
            arbetsmarknadspolitik. I dagsläget med en arbetslöshet som närmar
            sig 8 procent och en långtidsarbetslöshet som mer än fördubblats
            på bara ett par år, ligger anslagen för aktiv arbetsmarknadspolitik
            fortsatt kvar på anmärkningsvärt låga nivåer.
          </p>
          <p xml:id="i-TWABfzu4V7JTgvtwP8iW9m">
            De kraftigt minskade utgifterna beror främst på minskade satsningar
            på arbetsmarknadsutbildning och stöd till anställning och rehabilitering
            för personer med funktionsnedsättningar. Nedskärningarna vad det
            gäller arbetsmarknadsutbildning har varit så kraftiga att Sverige
            år 2008 låg väsentligt under medeltalet för 13 jämförbara europeiska
            länder.
          </p>
          <p xml:id="i-Aum2FcqNh8M8EVgD1s2Gde">
            Det är inte bara utgiftsnivån som har urholkats. Arbetsmarknadspolitiken
            har också ändrat inriktning. Kvalitet har fått ge vika för kvantitet.
          </p>
          <p xml:id="i-9hAJCgLLxNhtMHA4aFouvN">
            Denna utarmning började redan under 1990-talskrisen, då volymerna
            i de arbetsmarknadspolitiska programmen fyrdubblades. Stora ökningar
            på kort tid till så liten kostnad som möjligt medförde att många
            medborgare fick erfarenhet av ineffektiva arbetsmarknadsåtgärder
            av låg kvalitet.
          </p>
          <p xml:id="i-ByauiqwX7xJApWiVNTfheL">
            År 2000 infördes aktivitetsgarantin, det program som under regeringen
            Reinfeldt ändrats till jobb- och utvecklingsgarantin. Kvaliteten
            och aktiviteten inom denna typ av program är låg och utflödet
            till arbete litet.
          </p>
          <p xml:id="i-3qCbXpFScojfia91PD3wcG">
            Nuvarande regerings inriktning på arbetsmarknadspolitiken består
            i huvudsak av social disciplinering, ökad kontroll av de arbetssökandes
            beteende och insatser med avskräckningseffekter. Betoningen ligger
            på att de arbetslösa ska söka så många jobb som möjligt och Arbetsförmedlingen
            lägger allt mer resurser på att kontrollera de arbetssökande.
            Förberedande insatser, jobbcoachning och cv-skrivande är de klart
            dominerande inslagen i de arbetsmarknadspolitiska programmen.
          </p>
          <p xml:id="i-TYkttr7KFWoLXY6abbczCM">
            I augusti 2012 var 390 000 arbetslösa inskrivna vid Arbetsförmedlingen.
            Av dem hade mer än hälften, 55 procent, varit utan arbete i mer
            än sex månader. Närmare 100 000 personer hade varit utan arbete
            så länge att de blivit inskrivna i jobb- och utvecklingsgarantin
            och drygt 30 000 ungdomar var inskrivna i jobbgarantin för unga.
            Bara 4 700 arbetslösa deltog i arbetsmarknadsutbildning.
          </p>
          <p xml:id="i-EBSDo4M7qGgsQzHmoXFttN">
            Det är hög tid att byta inriktning och satsa de resurser som
            krävs för en fungerande arbetsmarknadspolitik.
          </p>
          <head xml:id="i-LaHTVhyghKjf3yJNFU4XPc" type="h1">
            4 Den offentliga Arbetsförmedlingen
          </head>
          <p xml:id="i-Vi5UT7s53NZeDdfCsiKqkt">
            Myndigheten Arbetsförmedlingen ansvarar för den offentliga arbetsförmedlingen
            och dess arbetsmarknadspolitiska verksamhet. Arbetsförmedlingen
            ska verka för att förbättra arbetsmarknadens funktionssätt genom
            att effektivt sammanföra dem som söker arbete med dem som söker
            arbetskraft. I detta arbete ska Arbetsförmedlingen prioritera
            dem som befinner sig långt från arbetsmarknaden. Arbetsförmedlingens
            verksamhet ska bidra till att stadigvarande öka sysselsättningen
            på lång sikt.
          </p>
          <p xml:id="i-EUdgxLuoVK3aqFc488ygFQ">
            En sammanhållen statlig Arbetsförmedling med nationell överblick
            är en förutsättning för en väl fungerande arbetsmarknad. Ett krav
            på att alla lediga platser ska anmälas till Arbetsförmedlingen
            skulle ge bättre överblick och bidra till ökad geografisk rörlighet.
            Vi vill därför att det ska införas krav på att alla lediga platser
            anmäls till Arbetsförmedlingen. Detta bör riksdagen som sin mening
            ge regeringen till känna.
          </p>
          <p xml:id="i-9nQZhrcjFPhGLoHLBgwD8T">
            Arbetsförmedlingen ska utgöra en integrerad del i den svenska
            arbetsmarknadsmodellen. Det är därför viktigt att organiserad
            samverkan sker med arbetsmarknadens parter på central nivå. Det
            måste också finnas fasta former för samverkan med arbetsmarknadens
            parter och andra aktörer på lokal och regional nivå.
          </p>
          <p xml:id="i-12kf5Zg3FJpxySENfygQ9n">
            Arbetsförmedlingen ska erbjuda relevant stöd åt alla som söker
            arbete vid den tidpunkt som anses lämplig i det enskilda fallet.
            De arbetsmarknadspolitiska insatserna måste bättre än idag anpassas
            till den enskilde arbetssökandes behov och förutsättningar samt
            bättre svara mot de behov som finns på arbetsmarknaden.
          </p>
          <p xml:id="i-C7L7R6hFFPDAe145rN6Vfr">
            Arbetsförmedlingens personal måste användas till det som gör
            mest nytta. Regeringen satsar, i en tid med massarbetslöshet,
            mer resurser på ökad kontroll och aktivitetsrapporter. Arbetsförmedlingens
            viktigaste uppgift är inte att lägga skulden för arbetslösheten
            hos den enskilde arbetssökande. Vad som behövs är en förbättrad
            förmedlingsverksamhet och mer kraftfulla och riktade insatser
            för dem som har störst behov, som personer med kort utbildning,
            utomeuropeiskt födda, personer med funktionsnedsättningar och
            för arbetssökande som är fyllda 55 år.
          </p>
          <p xml:id="i-GUD9Gn3xeGvYV9KtHGyz84">
            Arbetsförmedlingen måste också arbeta mer med arbetsgivarkontakter,
            utveckla branschförmedlingar och anordna rekryteringsmässor.
          </p>
          <p xml:id="i-PK4ZrT67dcDjKSqh7eCJpz">
            Arbetsförmedlingen ska underlätta omställning och koppla ihop
            lediga arbeten med arbetssökande, förbättra matchningen. Regeringen
            har istället lagt ökad vikt vid sökaktivitet. Det är självklart
            viktigt att den som är arbetslös aktivt ska söka jobb. Men att
            ensidigt fokusera på antalet ansökningar är direkt kontraproduktivt.
            Att söka ett stort antal jobb som man inte har någon realistisk
            möjlighet att få är demoraliserande för den sökande. Fokuseringen
            på sökaktivitet har också medfört att många arbetsgivare undviker
            att använda sig av Arbetsförmedlingen eftersom de får för många
            eller fel typ av sökande. I förlängningen riskerar detta leda
            till att allt fler lediga jobb istället tillsätts via informella
            kontakter, och att de som saknar sådana kontaktnät får allt sämre
            chanser att hitta ett jobb.
          </p>
          <p xml:id="i-GCTBSwHFz9SDR9AL3Lg66C">
            Arbetsförmedlingens uppdrag måste ändras så att mer resurser
            läggs på kvalitativ förmedlingsverksamhet och effektiv matchning
            mellan arbetssökande och lediga jobb. Detta bör riksdagen som
            sin mening ge regeringen till känna.
          </p>
          <head xml:id="i-4HSNSqBBhAR8L9kSfakNxM" type="h2">
            4.1 Skärpt kontroll av arbetsgivare som tar emot subventioner
          </head>
          <p xml:id="i-3vursEjxP9YHK9nhmGMLXf">
            Ett uppmärksammat problem är att oseriösa arbetsgivare som inte
            lever upp till kravet på kollektivavtalsenliga villkor eller ens
            tecknat försäkringar för sina anställda beviljats lönebidrag och
            andra former av anställningsstöd. Det har bland annat medfört
            att anställda stått utan försäkringar när olyckor eller dödsfall
            inträffat.
          </p>
          <p xml:id="i-VYfLSDXmzR6U67NX4Mqzcc">
            Vänsterpartiet anser att de arbetsgivare som tar emot subventioner
            och stöd från Arbetsförmedlingen måste följa lagar och leva upp
            till god sed på arbetsmarknaden. Det bör därför ställas krav på
            att de arbetsgivare som tar emot anställda med stöd eller praktikanter
            från Arbetsförmedlingen ska omfattas av kollektivavtal eller erbjuda
            villkor som minst motsvarar kollektivavtal i branschen.
          </p>
          <p xml:id="i-NCztayt65jZviwDyryqdYz">
            Arbetsförmedlingen måste också skärpa efterkontrollen av att
            de arbetsgivare som beviljats någon form av stöd verkligen lever
            upp till villkoren.
          </p>
          <p xml:id="i-42E7j76YKWi3dQBPpkf1jc">
            Detta bör riksdagen som sin mening ge regeringen till känna.
          </p>
          <head xml:id="i-sb78VuhbTGeEUR7KkEevX" type="h2">
            4.2 Lika villkor för kvinnor och män
          </head>
          <p xml:id="i-WACTYXPa7jgibCTnivtvTr">
            Idag är det stor skillnad mellan de åtgärder som erbjuds arbetssökande
            kvinnor respektive män. Kvinnor får fortfarande t.ex. inte ta
            del av arbetsmarknadsutbildningar i samma utsträckning som män.
            Det är inte acceptabelt att kvinnor inte erbjuds samma möjligheter
            till omskolning och andra stöd för att hitta ett arbete som män.
            Arbetsförmedlingen måste därför se över både utbud och anvisningar
            till arbetsmarknadsutbildningar och andra aktiva åtgärder så att
            kvinnor och män får lika tillgång till programutbudet. Detta bör
            riksdagen som sin mening ge regeringen till känna.
          </p>
          <head xml:id="i-66z6fjFh6LypsFFTDYCB4A" type="h2">
            4.3 Avveckla de privata coacherna och de kompletterande aktörerna
          </head>
          <p xml:id="i-PrTSFpeucUmTmzTrNfkAKA">
            Regeringen har satsat stort på s.k. jobbcoacher. Ett stort antal
            företag har anlitats. Några av dem har visat sig ägna sig åt olika
            former av ovetenskapliga terapimetoder och andra har visat sig
            drivas av personer med konkurser, skatteskulder och ekonomiska
            brott i bagaget. Det är extra anmärkningsvärt att staten finansierar
            verksamheter, som aldrig skulle få statligt stöd om de bedrevs
            som hälso- och sjukvård.
          </p>
          <p xml:id="i-SHJW3BsD7efCLthNNrgVB7">
            Det finns vare sig teoretiska resonemang eller empiriska studier
            som talar för att det ger någon positiv effekt att ha en stor
            del av deltagare i jobbgarantin för unga och jobb- och utvecklingsgarantin
            hos privata kompletterande aktörer.
          </p>
          <p xml:id="i-Hvdd2Eje6JaRegs2M4v4zy">
            Riksrevisionen och Inspektionen för arbetslöshetsförsäkringen
            har påpekat att det är svårt att upphandla kompletterande aktörer,
            att mäta kvalitet och att kontrollera utförandet. Arbetsförmedlingens
            myndighetsutövning har inte heller säkerställts och för enskilda
            arbetssökande har rättssäkerheten och integriteten blivit lidande.
          </p>
          <p xml:id="i-ENn5fw8tdQvxrdGmt7Hxmt">
            Förmedlingsverksamheten är en viktig del av den aktiva arbetsmarknadspolitiken.
            Den sköts bäst i Arbetsförmedlingens egen verksamhet som går att
            kontrollera och utvärdera.
          </p>
          <p xml:id="i-2sCeew727qZMTqu97DNjoW">
            Systemet med de s.k. kompletterande aktörerna bör avvecklas och
            kontrakten med de privata s.k. jobbcoacherna avslutas. Detta bör
            riksdagen som sin mening ge regeringen till känna.
          </p>
          <head xml:id="i-FxPxCkeHriZLjseJahW1jg" type="h2">
            4.4 Aktiva åtgärder av hög kvalitet som leder till jobb
          </head>
          <p xml:id="i-WUzDaNWAiHa5suRL4Zcnvd">
            Idag placeras alla arbetslösa efter en viss i förväg bestämd
            tid i någon av massåtgärderna, jobb- och utvecklingsgarantin eller
            jobbgarantin för unga. Deltagarna ska i dessa ägna sig åt olika
            typer av aktiviteter vid förutbestämda tidpunkter. De som inte
            lyckats ta sig ur jobb- och utvecklingsgarantin inom 450 dagar
            förs över till den tredje fasen. Regeringen gör nu, i stor skala,
            det som allianspartierna tidigare beskyllt socialdemokratiska
            regeringar för att göra gömmer undan arbetslösa i arbetsmarknadspolitiska
            åtgärder. En majoritet av deltagarna i dessa åtgärder får dessutom
            inga aktiva insatser för att öka sina möjligheter att få jobb.
            Endast 4 procent av deltagarna i massgarantierna har i september
            2012 tillgång till utbildning och mindre än en femtedel får ta
            del av någon annan aktiv åtgärd utöver vad Arbetsförmedlingen
            ska erbjuda alla arbetslösa. Den nuvarande politiken får inte
            ens stöd av regeringens egen långtidsutredning. Utredarna är kritiska
            till garantiernas stora dominans. Även Riksrevisionen har varnat
            för de kraftigt ökade volymerna i denna typ av program.
          </p>
          <p xml:id="i-7YxAMqzJq46Fvuc7j3p7xg">
            Arbetsförmedlingens egen rapport visar att ju längre tid du varit
            i garantin, desto mindre sannolikt är det att du lämnar den för
            ett arbete.
          </p>
          <p xml:id="i-RqN941qUVmiRS8ZAYF1iAz">
            Ett särskilt problem är att det inte går att utvärdera garantiprogrammen
            eftersom alla individer går in i dem vid ett och samma tillfälle.
            Det finns därför ingen kontrollgrupp.
          </p>
          <p xml:id="i-ENAC59pXHwxGQz5Wd1M2FD">
            Det vore rimligare att var och en får rätt insats vid rätt tidpunkt.
            Arbetsförmedlingen bör systematiskt försöka identifiera vilka
            som riskerar att bli långtidsarbetslösa och vilka som antas hitta
            ett jobb fort och anpassa insatserna utifrån det så att varje
            enskild arbetssökande får de åtgärder som passar bäst.
          </p>
          <p xml:id="i-Kb4sQ3zPvmthxp5CP5Ww7t">
            Vi vill avveckla de rigida garantiprogrammen och istället satsa
            på aktiva åtgärder med högre kvalitet som stärker de arbetssökandes
            möjligheter till anställning.
          </p>
          <p xml:id="i-C9fQAiTQPV4yWmB3vhvVxP">
            Arbetsförmedlingen ska ha större frihet att erbjuda arbetslösa
            aktiva insatser som yrkesinriktad arbetsmarknadsutbildning, utbildning
            i det reguljära utbildningssystemet och riktade anställningsstöd
            vid den tidpunkt som efter en individuell bedömning anses lämplig,
            utan att invänta en fast tidsgräns. Detta bör riksdagen som sin
            mening ge regeringen till känna.
          </p>
          <head xml:id="i-PcxxJ1N6XWi4WxqLvH4Tak" type="h3">
            4.4.1 Avveckla fas 3
          </head>
          <p xml:id="i-DDYhYp95W4YAqFeWpj5hKy">
            Den som efter ungefär tre år av arbetslöshet inte lyckats få
            ett nytt jobb placeras i jobb- och utvecklingsgarantins tredje
            fas, fas 3, och ska idag anvisas varaktig samhällsnyttig sysselsättning,
            motsvarande hela sitt arbetsutbud. I augusti 2012 var närmare
            32 000 personer hänvisade till fas 3 och antalet stiger månad
            för månad.
          </p>
          <p xml:id="i-XC4QsmoD81ZTcE8LZuMma5">
            Den som deltar i fas 3 har ingen anställning eller lön. Anordnarna,
            offentliga arbetsgivare, privata företag och ideella organisationer,
            får däremot 4 500 kronor/månad i bidrag från staten för varje
            deltagare de tar emot. Det är mer än vad en del deltagare får
            i ersättning.
          </p>
          <p xml:id="i-4BWtjvrMfBYv4XPwrJ9hCk">
            Fas 3 har blivit en lukrativ marknad för dem som har som affärsidé
            att tjäna pengar på arbetslösheten. Tanken är att deltagarna i
            fas 3 ska utföra sådana arbetsuppgifter som annars inte skulle
            bli utförda och som kan ses som kvalitetshöjande. Praktiken har
            visat att deltagare utnyttjas för att utföra ordinarie arbetsuppgifter
            som oavlönad arbetskraft. I andra fall erbjuds fas 3-deltagare
            inte någon meningsfull sysselsättning över huvudtaget, utan får
            bara sitta av tiden för att anordnaren ska kunna få bidrag. Möjligheten
            att delta i någon form av utbildning är starkt begränsad för dem
            som har skrivits in i fas 3. Programmet har blivit en slutstation
            som mycket sällan leder till anställning.
          </p>
          <p xml:id="i-Ajx8iXTNcgZeJ8HSudUHQV">
            Vår principiella inställning är att den som arbetar ska ha anställning
            och lön. Det är förkastligt att staten tvingar långtidsarbetslösa
            att arbeta utan lön. Exploatering av människor är inbyggd i själva
            åtgärden. Det är en kränkning av den enskildes rätt att få skälig
            ersättning för sitt arbete och ett flagrant exempel på regeringens
            beredvillighet att använda utsatta människor i syfte att dumpa
            löner och arbetsvillkor. Eftersom deltagarna inte är anställda
            och står under hot om att bli av med sitt aktivitetsstöd eller
            försörjningsstöd är möjligheterna att ställa krav eller framföra
            kritik i praktiken mycket små. Utsattheten är i det närmaste total.
          </p>
          <p xml:id="i-7dK2w3qNGm2tLF1QYkxyia">
            Det har inte heller kunnat visas att åtgärden har några positiva
            arbetsmarknadseffekter. Regeringen skriver själv i budgetpropositionen
            för 2013 att övergångarna från fas 3 till den reguljära arbetsmarknaden
            är mycket få. Av alla arbetsmarknadspolitiska åtgärder som prövats
            är fas 3 den som rimligen tränger undan flest reguljära jobb.
            Varför anställa någon när det går att få arbete utfört gratis
            och dessutom få 4 500 kronor i bidrag varje månad?
          </p>
          <p xml:id="i-3qS5LafvJYnKS5JpjmX87t">
            Jobb- och utvecklingsgarantins fas 3 bör därför avvecklas helt.
            Inga nya anvisningar ska ske och de som redan är placerade i fas
            3 ska istället erbjudas aktiva insatser utformade utifrån den
            enskildes behov. Detta bör riksdagen som sin mening ge regeringen
            till känna.
          </p>
          <head xml:id="i-Suf1fAXHshVhmvotHM3JJZ" type="h3">
            4.4.2 Anställning och utbildning istället för fas 3
          </head>
          <p xml:id="i-BUj8bc6a3taFUoSVQUZzkj">
            Långtidsarbetslösa är inte en homogen grupp och därför behövs
            flera vägar ut ur fas 3 och vidare in i arbetslivet. Vi vill därför
            satsa brett på olika insatser. Vi föreslår att fas 3-deltagare
            erbjuds meningsfullt arbete till kollektivavtalsenliga villkor
            i nyinrättade övergångsjobb i offentligt finansierad verksamhet
            och ideella organisationer eller yrkesutbildning inom ramen för
            arbetsmarknadsutbildningen, yrkeshögskolan, yrkesvux eller som
            anställd lärling. De bör också ges möjligt att med rimliga ekonomiska
            villkor läsa in grundskole-, gymnasie- eller högskolekurser för
            att öka sina chanser på arbetsmarknaden.
          </p>
          <p xml:id="i-DR6cFeWXnN16xGkSUZ8FXg">
            Även andra individuellt anpassade åtgärder kan bli aktuella och
            några kommer själva att finna en plats på den reguljära arbetsmarknaden.
            Hittills har dock mycket få personer lämnat fas 3 för ett arbete
            utan stöd. Därför behövs bättre arbetsmarknadsinsatser.
          </p>
          <p xml:id="i-E8z4SjGAo37tkzebXXcRnB">
            I våra motioner Utgiftsområde 14, 15 och 16 (2012/13:A368, Ub467
            och Ub475) anslår vi medel för alternativa insatser för samtliga
            Fas 3-deltagare, totalt 19 500 platser per år i subventionerade
            anställningar och 13 500 utbildningsplatser reserveras för dem
            som har deltagit i fas 3.
          </p>
          <head xml:id="i-7uRBbVPthMsiqaMFFZBiNC" type="h2">
            4.5 Riktade anställningsstöd
          </head>
          <p xml:id="i-Lzu8WWhUqdqEki2Cjkc7nf">
            Forskning har visat att ju mer lik en ordinarie anställning en
            arbetsmarknadspolitisk insats är, desto bättre effekt har den.
            Ur denna aspekt är anställningsstöd en bra insats. Ett problem
            med sådana är dock att de har stor undanträngningseffekt. Det
            problemet blir dock mycket mindre om stödet riktas in mot långtidsarbetslösa
            som inte i någon större utsträckning konkurrerar om de befintliga
            arbetstillfällena.
          </p>
          <p xml:id="i-H8jioDQ5Hdo3ZdeANwmaRY">
            Till skillnad från regeringen anser vi att subventionerade anställningar
            ska anvisas av Arbetsförmedlingen. Vi vill därför ändra reglerna
            för nystartsjobben så att de i fortsättningen ska anvisas av Arbetsförmedlingen,
            godkännas av berörd facklig organisation och att anställnings-
            och lönevillkoren ska vara i enlighet med kollektivavtal. Detta
            bör riksdagen som sin mening ge regeringen till känna.
          </p>
          <p xml:id="i-LXwYzrJiYUWXVEJixHEbEr">
            Regelverket och subventionsgraderna i de olika formerna av anställningsstöd
            behöver ses över. Vi vill satsa mer på anställningsstöd riktat
            till dem som har svårast att få en ny anställning. Det ska vara
            möjligt för fas 3-deltagare att ta del av befintliga anställningsstöd.
            Alla subventionerade anställningar ska anvisas av Arbetsförmedlingen,
            efter godkännande av berörd facklig organisation. Arbetsförmedlingen
            ska också ha ansvar för att kontrollera att lön och arbetsvillkor
            är kollektivavtalsenliga. Detta bör riksdagen som sin mening ge
            regeringen till känna.
          </p>
          <head xml:id="i-ETABD8Dx4hN1XLcQkekSwU" type="h3">
            4.5.1 Övergångsjobb
          </head>
          <p xml:id="i-34Zdc3Q3FPSJiVmCAKSdTd">
            Vi vill inrätta 14 000 årsplatser under perioden 20132015 i det
            vi kallar övergångsjobb. Dessa anställningar liknar de tidigare
            plusjobben men reserveras för dem som varit anvisade till fas
            3 och som behöver ett övergångsjobb för att finna sin plats på
            den reguljära arbetsmarknaden. Anställningar ska kunna ske inom
            stat, kommun, landsting eller entreprenör anlitad av dessa organisationer
            samt i ideella organisationer. Tanken är att övergångsjobbet ska
            få pågå i högst två år. Om anställningen inte kan övergå i en
            osubventionerad anställning ska en ny prövning av vilken insats
            som är den mest lämpliga ske. Deltagarna ska ha lön enligt kollektivavtal.
            Anställningsstödet är 100 procent upp till minimilönenivå enligt
            gällande kollektivavtal. Den bidragsgrundande lönekostnaden omfattar
            bruttolön inklusive sjuklön och semesterlön samt sociala avgifter
            och premier för försäkringar. Stöd för merkostnader kan lämnas
            med högst 100 kronor per dag. Detta bör riksdagen som sin mening
            ge regeringen till känna.
          </p>
          <head xml:id="i-6E3wwfTiLtNBpqALXWthrD" type="h3">
            4.5.2 Stöd till lärlingsanställningar
          </head>
          <p xml:id="i-sBxRvrrz3CXyUV3igtWXz">
            Sverige behöver fler yrkesutbildade arbetare och i ett föränderligt
            arbetsliv är det nödvändigt att goda förutsättningar skapas för
            livslångt lärande. Vänsterpartiet ser därför gärna fler lärlingsanställningar.
            Det ökar möjligheterna för vuxna att skaffa sig en kvalificerad
            yrkesutbildning. Lärlingsanställningar är bra både för lärlingen
            som har anställning och lön under utbildningen till ett yrke som
            det finns behov av på arbetsmarknaden och för företaget som anställer.
            Anställningen tillför motivation för en så bra utbildning som
            möjligt såväl hos lärlingen som hos arbetsgivaren.
          </p>
          <p xml:id="i-Jo9Zzfqj8Wx3gvEPFN9dqE">
            För att uppmuntra till lärlingsanställningar inom bristyrken
            vill vi satsa på anställningsstöd och bidrag till handledartillägg.
            Det är i dag brist på t.ex. byggnadsplåtslagare, VVS-montörer
            och betongarbetare. En satsning på stöd till anställning av lärlingar
            är en långsiktig investering.
          </p>
          <p xml:id="i-E8rQoF9CnodeG1A6hEfcWu">
            Vi vill att arbetsgivare som anställer en arbetslös som lärling
            ska kunna få stöd till halva lönekostnaden samt bidrag till handledartillägg.
            Stödet ska kunna betalas ut under det första lärlingsåret. Stödet
            ska kunna omfatta såväl företagsrekryterade lärlingar, som genomgår
            hela sin yrkesutbildning som anställd, som färdigutbildning för
            dem som har examen från yrkesförberedande gymnasieprogram. Lärlingarna
            ska garanteras handledning. Parterna ska vara med och utforma
            utbildningen och kontrollera att dess kvalitetsmål uppnås. Anställnings-
            och utbildningsbevis ska upprättas och villkoren för lärlingarna
            ska regleras i kollektivavtal mellan parterna. Detta bör riksdagen
            som sin mening ge regeringen till känna.
          </p>
          <head xml:id="i-RzUFdZX6ChfXgAq8qPuhwe" type="h3">
            4.5.3 Utbildningsvikariat
          </head>
          <p xml:id="i-RxVbZVkxBWt73QkdfMmQte">
            Äldre- och handikappomsorg samt psykiatri är områden där det
            finns ett stort behov av både grund- och vidareutbildning av de
            anställda. En stor andel av personalen inom dessa omsorgsverksamheter
            saknar relevant yrkesutbildning. Samtidigt är många av dem som
            genomgått det yrkesförberedande omvårdnadsprogrammet utan jobb.
            Den som blir arbetslös direkt efter gymnasieskolan har sämre chanser
            på arbetsmarknaden även på lång sikt. Det är därför viktigt att
            underlätta arbetsmarknadsinträdet. Även långtidsarbetslösa behöver
            fler vägar till arbete. Vi har nu ett utmärkt tillfälle att kombinera
            detta med ett kunskapslyft i välfärden. Vi vill därför införa
            utbildningsvikariat, som en arbetslös kan få då en anställd genomgår
            utbildning. Tanken är att kommuner som anställer en arbetslös
            som utbildningsvikarie ska få anställningsstöd med 80 procent
            av lönekostnaden samt merkostnadsersättning. Detta bör riksdagen
            som sin mening regeringen till känna.
          </p>
          <head xml:id="i-EEWUrmsfQW7rn7pgo5Qari" type="h3">
            4.5.4 Företagsvikariat
          </head>
          <p xml:id="i-VsWEUuTrz68Jddy8zfy6yP">
            Det är ofta lättare för den som har ett arbete att starta eget
            än för den som är arbetslös. Vi vill därför att den som får tjänstledigt
            för att starta eget ska kunna få stöd för start av näringsverksamhet
            under förutsättning att arbetsgivaren anställer en arbetslös som
            vikarie. Detta bör riksdagen som sin mening ge regeringen till
            känna.
          </p>
          <head xml:id="i-49NtqRmiyf9cV36tTqhTGY" type="h2">
            4.6 Mer utbildning inom ramen för arbetsmarknadspolitiken
          </head>
          <p xml:id="i-DDjEVyXenQqcPuaXDSMhr9">
            Kunskapshöjande och utvecklande arbetsmarknadsåtgärder, som i
            stor utsträckning leder till anställning, har fått stryka på foten
            under regeringen Reinfeldt. Arbetsmarknadsutbildningen har minskats
            drastiskt och existerande utbildningar inom det reguljära utbildningssystemet
            utnyttjas inte för de arbetsmarknadspolitiska insatserna.
          </p>
          <head xml:id="i-3qvyxJvR4Azuh3dE2xypQW" type="h3">
            4.6.1 Mer arbetsmarknadsutbildning
          </head>
          <p xml:id="i-FpMDJgeH4SxuAFEEhG2cYm">
            Regeringen har skurit ned kraftigt på arbetsmarknadsutbildningen.
            Arbetsmarknadsutbildning är en arbetsmarknadspolitisk åtgärd som
            i stor utsträckning leder till varaktig anställning. Utbildningen
            kan också riktas in på områden där det riskerar uppstå flaskhalsar
            och brister och underlättar därmed strukturomvandling.
          </p>
          <p xml:id="i-ArnRbzmVgYwDbXDB9tcxHQ">
            Det finns goda skäl att utöka arbetsmarknadsutbildningen under
            en lågkonjunktur under förutsättning att kvaliteten kan upprätthållas,
            utbildningen har rätt inriktning och att de arbetslösa som har
            störst nytta av utbildningen väljs ut. Arbetslösa som med stor
            sannolikhet skulle vara arbetslösa under programtiden oavsett
            om de utbildas eller söker arbete på heltid står då bättre rustade
            när konjunkturen vänder.
          </p>
          <p xml:id="i-5t5aApcnSpZcH4fhcYoo3u">
            Vi vill därför kraftigt utöka antalet platser i arbetsmarknadsutbildningen
            och öka kvaliteten i utbildningen. Detta bör riksdagen som sin
            mening ge regeringen till känna.
          </p>
          <p xml:id="i-2vcWyQrgVi1oMUs57NhVV4">
            Det är en visserligen dyr, men effektiv åtgärd för att möta strukturförändringar
            och göra människor bättre rustade för att återetablera sig på
            arbetsmarknaden.
          </p>
          <p xml:id="i-V5xBL2ojMCrCWU7jj4QasL">
            Vi vill att det ska gå att få en fullständig yrkesutbildning
            genom att delta i arbetsmarknadsutbildning. Därför vill vi ta
            bort den sexmånadersgräns för utbildningens längd som regeringen
            har infört. Detta bör riksdagen som sin mening ge regeringen till
            känna.
          </p>
          <head xml:id="i-LXmSVXPnULTG8gTA3bNHh5" type="h3">
            4.6.2 Utbildning inom det reguljära utbildningssystemet
          </head>
          <p xml:id="i-VgVwRsX8aaYMB2dJ2cezeC">
            Idag utnyttjas inte det reguljära utbildningssystemet inom arbetsmarknadspolitiken.
            Vi vill att det ska vara möjligt att delta i reguljär utbildning
            med aktivitetsstöd i de fall där den enskilde arbetslöse personen
            och Arbetsförmedlingen är överens om att det är den bästa vägen
            till en framtida varaktig anställning. Detta bör riksdagen som
            sin mening ge regeringen till känna.
          </p>
          <p xml:id="i-JFXo4ttWZz9dF3H1yM4PG2">
            Vi vill att Arbetsförmedlingen ska kunna använda sig av platser
            vid universitet och högskolor för att den som redan har en högskoleutbildning
            ska kunna göra kompletteringar som underlättar arbetsmarknadsetablering.
            Detta bör riksdagen som sin mening ge regeringen till känna.
          </p>
          <head xml:id="i-B5dWQ1FcD4kXTRbV7FvxTc" type="h1">
            5 Samlat ansvar för arbetsmarknadspolitiken
          </head>
          <p xml:id="i-4An95PQu7CBSfDDTbiqRwC">
            Regeringens nedmontering av arbetslöshetsförsäkringen har lett
            till ett kraftigt ökat bidragsberoende. Två tredjedelar av de
            inskrivna vid Arbetsförmedlingen saknar idag rätt till arbetslöshetsersättning.
            I gengäld tvingas allt fler söka försörjningsstöd hos kommunerna
            på grund av arbetslöshet. Värst är situationen för unga och utrikesfödda
            som aldrig har haft en fast förankring på arbetsmarknaden. Arbetslöshet
            är idag det klart vanligaste skälet att få försörjningsstöd. Bland
            unga med försörjningsstöd är det en majoritet som får det på grund
            av arbetslöshet.
          </p>
          <p xml:id="i-P3jpWYMkDQhw7Wt3qoZKR">
            Arbetslösa med försörjningsstöd måste oftast ha kontakter med
            både socialtjänsten och Arbetsförmedlingen och i vissa fall även
            Försäkringskassan. De har inte lika tillgång till Arbetsförmedlingens
            program som de som har arbetslöshetsersättning. Många kommuner
            bedriver därför egna lokala arbetsmarknadsprogram parallellt med
            Arbetsförmedlingens. Ingen heltäckande forskning om de kommunala
            arbetsmarknadsprogrammen finns, men de sammanställningar som gjorts
            tyder på att kvaliteten och effektiviteten är mycket varierande,
            och generellt sämre än i arbetsförmedlingens program. Många kommuner
            ställer krav på motprestationer av arbetslösa, krav som många
            gånger kan ifrågasättas. Det är tydligt att socialtjänstlagen
            behöver förtydligas på den punkten, inte minst ur rättssäkerhetsperspektiv.
          </p>
          <p xml:id="i-Kxxok4pbfMNT3VGC2jGWsC">
            Det är inte rimligt att staten på detta sätt vältrar över kostnader
            och ansvar för arbetslösheten på kommunerna. Istället för de skärpta
            villkor för försörjningsstöd som regeringen aviserar i budgetpropositionen
            för 2013, bör staten avlasta kommunerna och återta ansvaret för
            arbetsmarknadspolitiken.
          </p>
          <p xml:id="i-GKU4JApGKDjBkucv9TVMNr">
            Vänsterpartiet anser att grundförsäkringen i arbetslöshetsförsäkringen
            ska förändras så att den omfattar fler än idag. Om fler har arbetslöshetsersättning
            kan de kommunala arbetsmarknadsprogrammen avvecklas och alla arbetssökande
            istället erbjudas likvärdigt stöd från Arbetsförmedlingen. Vi
            utvecklar våra förslag om grundförsäkringen i motion 2012/13:A304
            En arbetslöshetsförsäkring som ger trygghet i omställning.
          </p>
          <p xml:id="i-8d8626zLPsCrXL4SmyukoF">
            Alla inskrivna vid Arbetsförmedlingen, oavsett försörjning, ska
            garanteras lika tillgång till individuellt anpassade insatser.
            Detta bör riksdagen som sin mening ge regeringen till känna.
          </p>
          <p xml:id="i-UfRUJ4GfDCbMETT7AKSFMW">
            Socialtjänstlagen bör ändras så att det uttryckligen blir förbjudet
            att kräva motprestationer för ekonomiskt bistånd, utöver att stå
            till arbetsmarknadens förfogande och vara inskriven på Arbetsförmedlingen.
            Detta bör riksdagen som sin mening ge regeringen till känna.
          </p>
          <head xml:id="i-FGuxhkzrq5kjeueEM7ExXC" type="h1">
            6 Ett arbetsliv tillgängligt för alla
          </head>
          <p xml:id="i-4mvdzr8sPmm1Amyseig8ZL">
            Varje enskild medborgare har rätt till arbete. Det står i artikel
            6 i FN:s konvention om ekonomiska, sociala och kulturella rättigheter.
            I rätten till arbete inbegrips allas rätt till möjlighet att förtjäna
            sitt uppehälle genom arbete. Förutom denna rätt ska vi medborgare
            också, enligt artikel 9, ha rätt till social trygghet. I den nya
            FN-konventionen om rättigheter för personer med funktionsnedsättning,
            artikel 27 om arbete och sysselsättning, inskärps detta ytterligare
            genom att staterna ska skydda och främja förverkligande av rätten
            till arbete genom att vidta ändamålsenliga åtgärder, däribland
            lagstiftning.
          </p>
          <p xml:id="i-V5x5RqAio6Mut7sbGunzBF">
            Full sysselsättning är målet för Vänsterpartiets ekonomiska politik.
            När full sysselsättning råder finns det plats för alla som vill
            och kan arbeta. Med den massarbetslöshet som nu råder kan arbetsgivare
            fritt välja och vraka i den stora skaran av arbetssökande. Många
            blir mer eller mindre permanent utslagna från arbetsmarknaden.
            Förutom det personliga lidande som denna orätt skapar är det dålig
            hushållning med samhällets resurser.
          </p>
          <p xml:id="i-TwEtEgpQxd3WfrBb7VRtNz">
            En grupp som är särskilt märkt av det hårdnande klimatet i arbetslivet
            är människor med funktionsnedsättningar. Sysselsättningsgraden
            har minskat drastiskt och arbetslösheten bland personer med funktionsnedsättning
            har fördubblats sedan 1990.
          </p>
          <p xml:id="i-Q2jwiGHERmiowCsKuPbpzX">
            I åldersgruppen 1664 år är det närmare en miljon människor som
            har någon form av funktionsnedsättning. För ungefär hälften medför
            funktionsnedsättningen också nedsatt arbetsförmåga.
          </p>
          <p xml:id="i-VmdoJAvyikjt2LT3PQ3Azs">
            Arbetslösheten bland personer med funktionsnedsättning som innebär
            nedsatt arbetsförmåga är avsevärt högre än för personer med funktionsnedsättning
            utan nedsatt arbetsförmåga och för personer utan funktionsnedsättning.
            Endast omkring hälften av de vars funktionsnedsättning medför
            nedsatt arbetsförmåga ingår i arbetskraften. Det är ett stort
            slöseri med mänskliga resurser.
          </p>
          <p xml:id="i-H3PKxQPRKq8Kc2DKqKuxuG">
            Insatser i syfte att underlätta arbetsmarknadsinträdet och att
            skapa en arbetsmarknad där alla har möjlighet att ta plats är
            därför högt prioriterat.
          </p>
          <head xml:id="i-Wr2ZSmA569zTWaGvnB7gCT" type="h2">
            6.1 Brett och flexibelt stöd
          </head>
          <p xml:id="i-FR3tmvFibGAY8VRmtZsEVX">
            Personer med funktionsnedsättningar är inte en homogen grupp.
            Det måste därför finnas en bredd och flexibilitet i de stöd och
            insatser som erbjuds. För någon är snabbare tillgång till ett
            relativt enkelt hjälpmedel det enda som behövs. För andra handlar
            det om särskilda anställningar med hög grad av subvention. Vi
            vill både bredda de insatser som erbjuds och satsa mer resurser
            på dem.
          </p>
          <head xml:id="i-K91k8uMziHhY3q8pA5pvfJ" type="h3">
            6.1.1 Tillgänglighet
          </head>
          <p xml:id="i-8EhxxiVagbaKb4ay8WWBp9">
            För att arbetsmarknaden för personer med funktionsnedsättningar
            ska vidgas behövs en generellt ökad tillgänglighet, bättre kunskaper
            om funktionsnedsättningar, intensifierade informationsinsatser
            och framför allt ändrade attityder hos arbetsgivarna. Många presumtiva
            arbetsgivare saknar kännedom om vad olika funktionsnedsättningar
            innebär. Många saknar också kunskap om vilka stöd och hjälpmedel
            som finns att tillgå. Det behövs därför särskilda arbetsförmedlare
            med fördjupade kunskaper om funktionsnedsättningar som kan informera
            och utbilda arbetsgivare.
          </p>
          <p xml:id="i-GC29xXtKw56DNXEn36R2Fw">
            I arbetsmiljölagen anges att arbetsförhållandena ska anpassas
            till människors olika förutsättningar i fysiskt och psykiskt avseende.
            Det är en tydlig markering att det inte är människorna det är
            fel på utan arbetsplatserna. Problemet är att arbetsmiljölagen
            bara gäller dem som redan är på arbetsplatsen. För att öppna upp
            arbetslivet för personer med funktionsnedsättning krävs därför
            generella insatser för ökad tillgänglighet.
          </p>
          <p xml:id="i-UBsyBC24fSq3UQDGQZxA2k">
            I juni 2012 beslutade riksdagen att bristande tillgänglighet
            ska införas i diskrimineringslagstiftningen. Syftet med en sådan
            lagstiftning är inte i första hand att få till stånd enskilda
            rättsprocesser, utan att sätta fart på arbetet att göra samhällslivets
            alla delar tillgängligt. Vi utgår från att regeringen snarast
            återkommer med ett lagförslag i enlighet med riksdagens beslut.
          </p>
          <p xml:id="i-9hsi1Q8MHduZXXgTMj1NYw">
            För att lagstiftningen ska få önskad effekt kommer det att krävas
            både informationsverksamhet och konkreta åtgärder för att nå upp
            till lagens krav. Inte minst gäller detta i arbetslivet. Vi föreslår
            därför en tillfällig satsning under tre år på tillgänglighetskonsulter.
            Dessa ska anställas av Arbetsmiljöverket och arbeta med informations-
            och inspektionsarbete samt ge handfasta råd till arbetsgivare
            för hur man når målen om skälig tillgänglighetsnivå på arbetsplatsen.
            Satsningen är ett komplement till det arbete som redan pågår på
            Arbetsmiljöverket, där tillgänglighetsperspektivet ska införlivas
            i det ordinarie inspektions- och föreskriftsarbetet.
          </p>
          <p xml:id="i-Mw9tJtdkB5r6gBbTUCBQN5">
            Satsningen kan jämföras med den informations- och utbildningssatsning
            som gjordes då jämställdhetslagen trädde i kraft. Precis som den
            gången är det rimligt att samhället ansvarar för att arbetsgivare
            får den kunskap de behöver för att kunna leva upp till lagens
            krav.
          </p>
          <p xml:id="i-6KoiMULMbSkwCbpMJxL5Lo">
            Arbetsmiljöverket bör ges utökade resurser i syfte att kunna
            anställa tillgänglighetskonsulter. Detta bör riksdagens som sin
            mening ge regeringen till känna.
          </p>
          <head xml:id="i-NQiPc5JpZWcYiFJQTsTHFj" type="h3">
            6.1.2 En myndighet bör ansvara för alla arbetshjälpmedel
          </head>
          <p xml:id="i-33eGac7LHiHDCX5bx9djMQ">
            Ansvaret för att stödja personer med funktionsnedsättning i olika
            arbetsmarknadsrelaterade frågor är idag uppdelat mellan Arbetsförmedlingen
            och Försäkringskassan. Uppdelningen mellan de två myndigheterna
            ställer till bekymmer. Den orsakar bland annat skilda tolkningar
            av regelverken och olika behandling av samma person. Samarbetet
            mellan myndigheterna är idag inte tillräckligt för att tillgodose
            och utveckla den enskildes rehabiliteringsmöjligheter eller för
            att underlätta för den enskilde personen.
          </p>
          <p xml:id="i-P7m9vgAuKkDaVUR29Hm6fc">
            Den nuvarande uppdelningen av ansvar mellan de båda myndigheterna
            gör att processen kring arbetstekniska hjälpmedel och arbetsplatsanpassning
            är orättvis, onödigt byråkratisk och komplicerad för den enskilde
            personen.
          </p>
          <p xml:id="i-XsnLXtnrvE8fXvojKf2YsB">
            I Arbetsförmedlingens nationella samråd med företrädare för personer
            med olika funktionsnedsättningar har det förts fram att Försäkringskassan
            har haft svårt att bygga upp en fungerande organisation kring
            hjälpmedelshanteringen och att myndighetens kompetens på området
            har urholkats med tiden. Det är också vanligt att Försäkringskassan
            inte beviljar hjälpmedel som Arbetsförmedlingens utredning har
            rekommenderat. Försäkringskassan hänvisar också oftare till arbetsgivarnas
            ansvar och beviljar allt mer sällan de arbetsanpassningar som
            är nödvändiga för den enskildes möjlighet att arbeta.
          </p>
          <p xml:id="i-A12yXcNmJ4wbr7fw3Y8f47">
            En myndighet bör därför ges det fulla ansvaret för alla arbetshjälpmedel.
            Ansvaret ska omfatta alla personer med funktionsnedsättning oavsett
            om personen har arbete, söker arbete eller är placerad i en arbetsmarknadspolitisk
            åtgärd. Detta bör riksdagen som sin mening ge regeringen till
            känna.
          </p>
          <p xml:id="i-G9GMRmPPT8BcMqXEVcpJZN">
            Arbetsmarknaden för unga med behov av arbetshjälpmedel ser likadan
            ut som för andra unga; allt oftare är de jobb som erbjuds provanställningar
            eller kortare visstidskontrakt. Förutom den generella otrygghet
            det innebär, kan dagens byråkratiska hantering av arbetshjälpmedel
            innebära att en kortare anställning hinner upphöra innan hjälpmedlet
            beviljats och finns på plats. Det är en ohållbar ordning. Det
            måste bli möjligt att bevilja personliga arbetshjälpmedel så att
            de kan finnas till hands när en anställning börjar. Detta bör
            riksdagen som sin mening ge regeringen till känna.
          </p>
          <p xml:id="i-2VtUqo5xjN5g4TZxoj3DAE">
            Vi anslår också mer resurser till moderna och flexibla arbetshjälpmedel,
            se utgiftsområdesmotion 2012/13:A368.
          </p>
          <head xml:id="i-DAhuAYDi4NtRP9H7NnTFSR" type="h3">
            6.1.3 Lönebidrag
          </head>
          <p xml:id="i-Qqr1LR4AztN3Wp8ZnvbcC8">
            Lönebidrag är viktiga för att skapa fler arbeten för personer
            som behöver särskilt stöd för att kvarstå på eller få ett fotfäste
            på arbetsmarknaden. Särskilt i nuvarande läge, med hög arbetslöshet,
            är det angeläget att investera i människors möjligheter att stanna
            kvar i arbete och säkerställa att de inte hamnar i utanförskap
            genom arbetslöshet. Vi vill därför utöka möjligheten för den som
            har en anställning och drabbas av en funktionsnedsättning att
            beviljas lönebidrag för att kunna stanna kvar på sin arbetsplats.
            Detta bör riksdagen som sin mening ge regeringen till känna.
          </p>
          <p xml:id="i-5nnrCzuyBQaVKcsjMexTrx">
            Dessutom behöver taket för lönebidragsersättningen höjas. Detta
            bör riksdagen som sin mening ge regeringen till känna.
          </p>
          <p xml:id="i-7xh7ZLZmkxBPy5fFM1BUf9">
            Löneutvecklingen har sedan länge sprungit ifrån taket på 16 700
            kronor i månaden. Det gör dels arbetsgivare mer tveksamma till
            att anställa personer med lönebidrag, dels bidrar det till dålig
            löneutveckling för lönebidragsanställda. I motion 2012/13:A368
            föreslår vi att lönebidragstaket höjs med 2 000 kronor per månad
            i ett första steg. Det innebär att lön upp till 18 700 kronor
            får ligga till grund för bidraget. Samma takhöjning sker för skyddat
            arbete hos offentlig arbetsgivare (OSA), utvecklingsanställning
            och trygghetsanställning.
          </p>
          <head xml:id="i-XAG3WaBqyXyx79kh1DqEi8" type="h3">
            6.1.4 Arbetskooperativ och övergångsanställningar
          </head>
          <p xml:id="i-TcxFtyL36QMsKU5Nthrqno">
            Personer med psykiska funktionsnedsättningar eller beroendeproblematik
            har det ofta särskilt svårt att finna en plats i arbetslivet.
            För personer med psykisk ohälsa eller beroendeproblematik kan
            arbete vara rehabiliterande i sig. Det kan dock vara svårt att
            prestera på topp från dag ett och alla dagar framöver. Det behövs
            stöd för att bli frisk. Sociala arbetskooperativ som t.ex. Basta
            har bedrivit framgångsrikt arbete med detta.
          </p>
          <p xml:id="i-2XLXwrD6VbWdQJWVHdQ31y">
            Sociala arbetskooperativ har visat sig nå goda resultat med ökad
            livskvalitet för dem som deltagit i dem. Kostnaden är dessutom
            låg jämfört med traditionella behandlingsmetoder. Verksamhetsformen
            ger möjligheter för personer som annars har mycket små chanser
            att få anställning eller starta eget. De som deltar i kooperativen
            utför riktiga arbeten med riktigt ansvar. Kombinationen rehabilitering
            och arbete har visat sig effektiv.
          </p>
          <p xml:id="i-89K2fpQeL7uLg92zSLmFtD">
            Sociala arbetskooperativ kan utgöra ett bra alternativ för att
            skapa arbete även åt personer med funktionsnedsättningar. Vi vill
            att möjligheten till direkt statligt stöd till sociala arbetskooperativ
            ska ses över. Detta bör riksdagen som sin mening ge regeringen
            till känna.
          </p>
          <p xml:id="i-MdwpBz1YLiNaKLV7DgWtCC">
            Det finns också andra verksamheter som visat sig fungera för
            att personer med psykiska funktionsnedsättningar ska kunna få
            in en fot på arbetsmarknaden, t.ex. den verksamhet som Fountain
            House arbetar med. Vi vill att Arbetsförmedlingen får i uppdrag
            att tillsammans med intresseorganisationer se över förutsättningarna
            för att teckna avtal med olika anordnare om arbeten där personer
            med psykiska funktionsnedsättningar kan få möjlighet att prova
            på att arbeta under trygga former. Detta bör riksdagen som sin
            mening ge regeringen till känna.
          </p>
          <p xml:id="i-Dbzdw18yXRsShwVkJt3Hfw">
            För att fler ska kunna erbjudas möjlighet att delta i denna verksamhet
            behöver också socialförsäkringarna bli flexiblare när det gäller
            arbetstider och möjligheten att pröva arbete eller studier utan
            att riskera att falla ur försörjningssystemet. Det måste finnas
            utrymme för att kunna misslyckas både en och två gånger utan att
            riskera att falla ur trygghetssystemen. Detta bör riksdagen som
            sin mening ge regeringen till känna.
          </p>
        </div>
        <div xml:id="i-7w6oKRPdWjQ6zmJncWzGZq" type="signatureBlock">
          <list xml:id="i-Ujdy5iJzp8EdSd5R7A7NTw">
            <item xml:id="i-WcLCVUyfKYfchXoAcDBDNE" who="i-RnWtNUQCpycyMXbuRLTXcR" type="signature">
              Josefin Brink (V)
            </item>
            <item xml:id="i-QeBFV1yFUprAgUbCqurBAU" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-KNYFo4PXR44whxL4jDaKAQ" who="i-7Gy2xwC7Jyimjy9QTKnQEf" type="signature">
              Rossana Dinamarca (V)
            </item>
            <item xml:id="i-31uVwkXvkAjfC1Vt2KeLy5" who="i-WjgeYy5RFWngMB9NwFvFEY" type="signature">
              Christina Höj Larsen (V)
            </item>
            <item xml:id="i-AG7ZWTMJnwvKmZiiP4aruG" who="i-UhKXyeGqJBzFW5wSyeoGMt" type="signature">
              Wiwi-Anne Johansson (V)
            </item>
            <item xml:id="i-2fwfWmvBZ9UgcXUevttFyP" who="i-CNBy5dFgNNyEozHVpAj93c" type="signature">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
