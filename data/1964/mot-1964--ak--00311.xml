<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--ak--00311">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__311/mot_1964__ak__311-001.pdf"/>
      <fw xml:id="i-WRQ8b3as4y39A3uGdrpaDn">
        12 Motioner i Andra kammaren, nr 311 år 1964
      </fw>
      <div xml:id="i-A37FTT5X6kqpryapQXvdG4" type="motHeader">
        <div xml:id="i-CgCjQo4MYYHiQZJumCAh1J" type="motTitle"/>
        <div xml:id="i-LZbDZwUYHAsZH76696x7GC" type="motSubmissionInfo"/>
      </div>
      <div xml:id="i-AEECWhjrWizhryPMY1c2yA" type="motBody">
        <div xml:id="i-7BNn9RS3YVoV5rvAy5zgGF">
          <p xml:id="i-TWi5yyWp8NUcNy6EdzHsFF">
            Nr 311
          </p>
          <p xml:id="i-Nzf2xmuKctdkhp3bZnsgH5">
            Av herr Arvidson m.fl, angående gymnasicorganisationens ut- byggnad.
          </p>
          <p xml:id="i-8ridhZANzULdoYEVp5DHYw">
            (Lika lydande med motion nr 279 i Första kammaren)
          </p>
          <p xml:id="i-QEabYGB4y3wVKtkUzLS7NC">
            I statsverkspropositionen, bil. 10 Ecklesiastikdepartementet,
            behandlas på sidorna 257—259 gymnasieorganisationens kapacitet
            läsåret 1964/65. In- ledningsvis upprepas de i tidigare propositioner
            angivna, preliminära rikt- linjerna för organisationens utbyggnad.
            Dessa är att gymnasierna mot slutet av 1960-talet skall kunna
            ta emot ca 30 procent av årskullarna samt att ca 60 procent av
            gymnasiekapaciteten skall ligga på allmänna gymnasier och ca 40
            procent på fackgymnasier. Skolöverstyrelsen och överstyrelsen
            för yrkesutbildning har beräknat be- hovet av intagningsavdelningar
            vid gymnasierna 1964 till 1119, vilket jämfört med innevarande
            läsår betyder en ökning med 72 klasser. Fördel- ningen på allmänt
            gymnasium och fackgymnasium, som nu är 72 respektive 28 procent
            skulle enligt överstyrelsernas förslag bli 70 respektive 30 procent.
            Intagningskapaciteten sägs nu vara 24 procent av årskullen, vilket
            skall jämföras med det ovan angivna riktmärket att gymnasieprocenten
            vid 1960- talets slut skall vara 30. Departementschefen betraktar
            den konstaterade snabba ökningen av fack- gymnasierna som synnerligen
            tillfredsställande men trots allt otillräcklig. Han anser att
            man — för att nå det uppställda målet att fackgymnasiernas andel
            av den samlade gymnasiekapaciteten omkring 1970 uppnår 40 procent
            — nu bör företa en viss minskning av antalet intagningsklasser
            vid allmänt gymnasium. Därefter föreslås att sammanlagt ca 1080
            avdelningar tas in 1964. Jämfört med intagningen 1963 innebär
            detta en ökning med 33 klasser. Denna ökning »bör ske väsentligen
            endast vid fackgymnasierna». I det följande diskuteras två frågor,
            som aktualiserats av propositionens förslag, nämligen intagningssituationen
            i storstockholmsområdet samt de inledningsvis omnämnda riktlinjerna
            för gymnasieorganisationens utveck- ling under 1960-talet. I Stockholms
            stad fanns läsåret 1961/62 en »&gt;fullständig» gymnasieårskull
            i den meningen att övergång till gymnasium förekom normalt i hela
            staden. I Norrort skedde övergången huvudsakligen från realskolans
            2? och 3! till fyraårigt gymnasium, medan den i Söderort skedde
            från försöksskolans
          </p>
          <pb facs="riksdagen-motions-pdf/data/1964/mot_1964__ak__311/mot_1964__ak__311-002.pdf"/>
          <fw xml:id="i-4Dx3aASDENnxz7nvghtJT7">
            Motioner i Andra kammaren, nr 311 år 1964 13
          </fw>
          <p xml:id="i-E2fw55hNcY2SrHNdUtnnN">
            nionde årskurs till treårigt försöksgymnasium. Totalt intogs
            vid läsårs- skiftet 1962 i de allmänna gymnasierna i staden 122
            klasser. Efterföljande läsår hade försöksskolan i Norrort nått
            årskurs 8. Elever i denna årskurs hade icke rätt att övergå till
            gymnasium, d. v. s. från års- kurs 8 till ring I av fyraårigt
            gymnasium. Härigenom blev det en jämförelse- vis liten intagning
            i gymnasierna 1963 av elever från Norrort, nämligen blott från
            kvarvarande klasser av realskolan (32, 3! och 4!) samt från flickskolor
            och praktiska realskolor. I Söderort förekom normal intagning
            från års- kurs 9. Inalles intogs 1963 endast 88 klasser, d.v.s.
            en minskning med 34 klasser från 1962. Innevarande läsår finns
            åter en »&gt;fullständig» gymnasieårskull, eftersom nu försöksskolan/grundskolan
            nått årskurs 9 i Norrort. Utifrån förutsätt- ningen att lika stor
            del av rekryteringsunderlaget skall intagas i gymnasierna från
            år till år har behovet av nybörjarklasser vid intagningen 1964
            beräk- nats till 115. Jämfört med föregående läsår utgör detta
            en ökning med 27 klasser. Jämför man med 1962 års intagning innebär
            det däremot en minsk- ning med 7 klasser. Denna senare minskning
            utgör ca 6 procent och svarar tämligen exakt mot årskullarnas
            nedgång i staden (1962 ca 12 900, 1964 ca 12 100). Det är alltså
            att märka dels att här icke räknats med någon nämnvärd ökning
            av gymnasieprocenten, dels att den stora ökningen från 1963 till
            1964 helt beror av förändringar i skolorganisationen. Förhållandena
            är lik- artade i Stockholms grannkommuner. Visserligen har man
            där på flera håll tidigare gått över till treåriga gymnasier och
            slipper därigenom den markerade &gt;»svacka&gt;» i intagningen
            som förekom i Stockholm 1963. I dessa kommuner har intagningen
            sålunda tidigare skett från realskolans avslut- ningsklasser.
            Emellertid är det två andra förhållanden som spelar in i grannkommunerna.
            Det ena — och viktigaste — är att dessa starkt tillväxer, medan
            kullarna i Stockholms stad minskar. Det andra är att just 1964
            re- kryteringsunderlaget utgörs av såväl årskurs 9 av försöksskola/grundskola
            som av kvarvarande klasser av realskolans 4?. I anledning härav
            skulle enligt preliminära beräkningar krävas ytterligare 8 intagningsklasser
            av allmänt gymnasium i grannkommunerna, utöver vad som intogs
            1963. För hela storstockholmsområdet behövs alltså en ök- ning
            med 35 klasser vid de allmänna gymnasierna, om ungefär samma andel
            av årskullen skall kunna tas in som under tidigare år. Det betyder
            att hela den ökning som skolöverstyrelsen föreslagit beträffande
            intagningskapa- citeten vid de allmänna gymnasierna i hela landet,
            nämligen från 751 till 788, skulle utnyttjas av enbart storstockholmsområdet.
            Mot det förda resonemanget kan resas den invändningen att det
            på andra orter blir en så kraftig nedgång i årskullarna att den
            behövliga ökningen i Storstockholm trots allt kan tillgodoses.
            Detta är möjligt men knappast troligt. I stället torde man på
            åtskilliga håll i landet behöva räkna med
          </p>
          <pb facs="riksdagen-motions-pdf/data/1964/mot_1964__ak__311/mot_1964__ak__311-003.pdf"/>
          <fw xml:id="i-9Zd5UdXih66rvvnZjtZJQb">
            14 Motioner i Andra kammaren, nr 311 år 1964
          </fw>
          <p xml:id="i-WMzp6XqLD1NLsnQ4Qfs9aQ">
            intagningsförhållanden som liknar dem i storstockholmsområdet.
            Skolöver- styrelsens bedömning av behovet synes alltså snarare
            utgöra en underskatt- ning än en överskattning. Realiseras så
            departementschefens förslag om en nedskärning till i allt
          </p>
          <p xml:id="i-FTgJ3tzdGiZjWn5twVtYMX">
            ca 1080 klasser blir situationen än mera prekär. Siffran 1080
            har — av skrivningen att döma — tillkommit så, att årets klassantal
            av ring I vid
          </p>
          <p xml:id="i-AYuE6VSVTm3zKUtzQ5u6V">
            allmänt gymnasium minskats med 2, varefter de av överstyrelsen
            för 1964 föreslagna klassantalen för tekniskt gymnasium och handelsgymnasium
            till- lagts (749 + 178 + 153 = 1 080). Att det efter denna nedprutning
            skulle finnas utrymme för hela den av huvudsakligen organisatoriska
            förändringar i skolsystemet nödvändiggjorda ökningen av intagningsklasserna
            vid all- miinna gymnasier i Stor-Stockholm synes inte troligt.
            Beträffande fackgymnasierna är läget i Storstockholm följande.
            Under senare år har skett en betydande utbyggnad. Från läsåret
            1959/60 till läsåret 1963/64 har antalet paralleller fördubblats
            (16 respektive 32). Sålunda har nybörjarklassernas antal vid befintliga
            gymnasier utökats, tre nya gymna- sier har tillkommit (ett handelsgymnasium
            i Sankt Görans samrealskola samt Tekniska gymnasiet II) och filialklasser
            har utlagts vid allmänna gymnasier. Ett nytt tekniskt gymnasium
            med högst fyra klasser av ring I föreslås inrättat i Solna läsåret
            1964/65. Det planerade och projekterade tekniska gymnasiet på
            Södermalm i Stockholm beräknas icke kunna tas i bruk förr- än
            1967. Ytterligare filialklasser kan icke upprättas inom Stockholm
            och av allt att döma endast i begränsad omfattning i förorterna.
            Att inför en förestående övergång till det nya integrerade gymnasiet
            börja planera ytter- ligare fristående fackgymnasier kan inte
            anses försvarligt. Vad handelsgym- nasierna angår tillkommer den
            omständigheten att behovet därav synes väl tillgodosett i storstockholmsområdet,
            att döma av de lägsta intagnings- poänger som där tillämpats under
            senare år. Om sålunda fackgymnasieorganisationen i Storstockholm
            icke kan utökas nämnvärt och om klassantalet vid de allmänna gymnasierna
            icke får utökas, vilket departementschefens skrivning synes innebära,
            skulle följden bli att den årskull som 1964 skall övergå till
            gymnasium komme i ett mycket sämre läge än de närmast föregående
            årskullarna. Det rör sig här icke om en sänkning av gymnasieprocenten
            med en eller annan enhet utan med 5—10 enheter. Följden skulle
            alltså bli en kraftig höjning av intagnings- poängen. Det är sålunda
            fråga om, inte så mycket gymnasieorganisationens lämpliga omfattning,
            som fastmer det självklara kravet på — så vitt möj- ligt — rättvisa
            och likställdhet i fråga om tillgången på gymnasieutbildning för
            olika årskullar. Vill man åstadkomma en nedskärning av den allmänna
            gymnasieutbild- ningen, bör detta ske i mycket små steg från år
            till år och icke på det radi- kala sätt, som nu skulle kunna bli
            fallet i Storstockholm. Man kan inte
          </p>
          <pb facs="riksdagen-motions-pdf/data/1964/mot_1964__ak__311/mot_1964__ak__311-004.pdf"/>
          <fw xml:id="i-4i5L7MZmwH9d1fsbFG6j2a">
            Motioner i Andra kammaren, nr 311 år 1964 15
          </fw>
          <p xml:id="i-UAJGu8cwmtnkuZfkNqDNRM">
            frigöra sig från misstanken att de som beräknat kapaciteten för
            1964 icke tillräckligt beaktat de speciella förhållandena i Storstockholm,
            nämligen 1. de mycket små möjligheterna till utbyggnad av fackgymnasieorganisationen,
            2. den genom försöksskolans framväxt »uppskjutna&gt; gymnasieintagningen
            i Stockholm samt 3. den snabba befolkningsökningen i Stockholms
            grann- kommuner. Om mot förmodan hänsyn tagits till dessa förhållanden,
            hade det varit önskvärt att detta framgått av propositionen. Även
            på en annan punkt skulle man önska en övertygande argumentering
            eller åtminstone en siffermässig belysning. Det gäller den stipulerade
            pro- portionen 40/60 mellan fackgymnasium och allmänt gymnasium.
            På senare tid har för övrigt i fråga om fackgymnasierna uttryck
            som »helst något mer än 40 procent» gång på gång synts. Till grund
            för förhållandetalet måste ligga dels kännedom om elevernas efterfrågan
            på gymnasieutbildning av olika slag, dels prognoser över arbets-
            marknadens behov av anställda med fackgymnasiekompetens. Redovisningen
            av hur många sökande som avvisas från de olika gymna- sielinjerna
            har hittills varit mycket otillfredsställande. Inte heller har
            an- givits i vad mån de sökande eftersträvar i första hand fackgymnasial
            ut- bildning. Det är allom bekant att prognoser över behovet av
            arbetskraft med viss utbildning är ytterst vanskliga. I detta
            fall kan man peka på bland annat följande osäkerhetsmoment. Ingen
            vet ännu något om de nya tekniska och ekonomiska fackskolornas
            dragningskraft på eleverna och den fackskoleut- bildade ungdomens
            efterfrågan på arbetsmarknaden. Inte heller kan man mer än gissa
            sig till hur eleverna kommer att välja mellan de fem lärokur-
            serna i det nya gymnasiet. Vidare är det ju sedan länge så, att
            många elever efter att ha genomgått allmänt gymnasium söker sig
            till teknisk och merkan- til utbildning av olika slag, högskolemässig
            oeh annan. Det har i det senaste decenniets skoldebatter och skolpolitik
            starkt under- strukits att elevernas väg genom skolan i första
            hand skall bygga på deras eget och målsmännens val. Vi syftar
            till en tillvalsskola i stället för en ur- valsskola, där skolmyndigheterna
            genom olika åtgöranden i stor utsträck- ning bestämmer elevernas
            studieväg. Det rimmar illa med grundsynen om ett fritt val att
            såsom nu sker dirigera ungdomen att mot sin vilja välja viss gymnasieform.
            Fackgymnasierna är otvivelaktigt ett gott alternativ för åtskilliga,
            tidigt yrkesinriktade elever. De får en mot sina intressen svarande
            utbildning och kommer relativt snabbt ut på arbetsmarknaden. Detta
            gäller emellertid när eleverna frivilligt väljer skolformen. Vid
            en mer eller mindre tvångsvis hän- visning blir risken för felval
            och misslyckanden överhängande. Sådana fel- placeringar är svåra
            att reparera. Genomgång av allmänt gymnasium betyder icke ett
            definitivt val av yrkesinriktning på samma sätt som genomgång
            av fackgymnasium gör.
          </p>
          <pb facs="riksdagen-motions-pdf/data/1964/mot_1964__ak__311/mot_1964__ak__311-005.pdf"/>
          <fw xml:id="i-zDDRZpLSYw5bXQKPZ2R5v">
            16 Motioner i Andra kammaren, nr 311 år 1964
          </fw>
          <p xml:id="i-Lsxo4Hc8guF5SYDsd3Ebqr">
            Om det trots allt finns ett klart påvisbart behov av mera arbetskraft
            med fackgymnasial utbildning, så bör detta behov inte tillgodoses
            genom de olika skolformernas dimensionering, utan man bör i stället
            söka påverka elevernas val. Redan det förhållandet att de mot
            fackgymnasierna svarande lärokur- serna i det nya gymnasiet rent
            geografiskt kommer att ligga bättre till, torde betyda ökad naturlig
            rekrytering. Vidare kan man öka dessa studievägars attraktionskraft
            genom förbättrad information om studiegången, om kom- petensvärdet
            hos utbildningen och om möjligheterna på arbetsmarknaden. Sådana
            åtgärder är helt förenliga med ett i princip fritt val. Det sagda
            aktualiserar frågan huruvida departementschefen har för av- sikt
            att sedan det nya gymnasiet införts alltfort dirigera de sökande
            mellan olika lärokurser. Gymnasieutredningen har uttalat sig svävande
            på denna punkt, men författningsförslaget synes överlåta åt gymnasiernas
            huvudmän, d.v.s. kommuner eller kommunsamfälligheter, att inom
            ett givet klassantal själva bestämma fördelningen på lärokurser.
            Om detta är en riktig tolkning synes det än mera omotiverat att
            under det gamla gymnasiets sista intag- ningsår, d.v.s. innan
            de yrkesförberedande lärokurserna på de enskilda orterna kan erbjudas
            parallellt med de allmänna, företa radikala omfördel- ningar mellan
            gymnasieformerna, omfördelningar som åtminstone vad gäller stockholmsområdet
            icke kan motiveras med elevernas och målsmännens önskningar. Med
            hänvisning till ovanstående får vi härmed föreslå, att riksdagen
            i skrivelse till Kungl. Maj:t hemställer att vid fördelningen
            på kommuner av tillgängliga gymnasie- klasser i landet sådan hänsyn
            tas till de speciella förhållan- den i storstockholmsområdet och
            andra liknande områden, som ovan redovisats, att en kraftig höjning
            av intagnings- poängen där undvikes, samt att riksdagen uttalar
            att under de sista åren då intagning till gymnasium enligt det
            gamla systemet äger rum en allt- för rigorös styrning av elevernas
            studievägar genom dimen- sioneringen av olika gymnasieformer undvikes.
            Stockholm den 24 januari 1964
          </p>
          <p xml:id="i-6uPa3PBdhKDpwgA1TQ6C4G">
            Stellan Arvidson Augustinus Keijer Gunnar Helén
          </p>
          <p xml:id="i-TwhQnpyubCp499qvSFukhn">
            Stockholm 1964 SVENSKA REPRODUKTIONS AB 68454
          </p>
        </div>
      </div>
    </body>
  </text>
</TEI>
