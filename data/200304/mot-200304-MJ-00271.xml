<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0271/mot_200304_MJ_0271-0001.pdf"/>
      <div type="motHeader" xml:id="i-EvEVmyCBQY1bc1GgYUnoH8">
        <div type="motTitle" xml:id="i-WuXu3XhjLh9UyhsoxwREmq"/>
        <div type="motSubmissionInfo" xml:id="i-N78qcyRPWMAo9Jfeyt8aDE"/>
      </div>
      <div type="motBody" xml:id="i-WaCYhYe29xbX3QYns7DGn5">
        <div xml:id="i-Aou8UCykTaEHTWHbSUpx55">
          <p xml:id="i-7rEeR8GkaK6xPx7rFgMzqv">
            2003/04 mnr: MJ271 pnr: s7081
          </p>
          <p xml:id="i-RsuH7QPd8EnG1tVVdAfxH">
            Motion till riksdagen 2003/04:MJ271
          </p>
          <p xml:id="i-SLUwZcMDWDQXCuASZ4axAQ">
            av Jan Emanuel Johansson (s)
          </p>
          <p xml:id="i-V3gTPg9TCtqBmSm4yk6Btb">
            Internationell djurpolitik
          </p>
          <p xml:id="i-TG6B4QBsLRDgEA1QsQFMap">
            Förslag till riksdagsbeslut
          </p>
          <p xml:id="i-PWJmw2xvTtbXt2x46SV9ho">
            1. Riksdagen tillkännager för regeringen som sin mening vad i
            motionen anförs om den internationella djurpolitiken. 2. Riksdagen
            tillkännager för regeringen som sin mening vad i motionen anförs
            om en större analys av det djurpolitiska arbetet. 3. Riksdagen
            tillkännager för regeringen som sin mening vad i motionen anförs
            om att initiera en större diskussion med allmänheten och berörda
            organisationer i ämnet.
          </p>
          <p xml:id="i-F9GfNKckFppmEx3s167w2i">
            Motivering
          </p>
          <p xml:id="i-WyFWaWyqFSH2zeVn1ipkPo">
            Engagemanget för djurens livsöden kan inte delas in i vare sig
            landsgränser, unionsgränser eller handelsområden. Engagemanget
            för djur är en global fråga. Detta märks inte minst i takt med
            att snabbare och globala kommunikationsmöjligheter utvecklas.
            Genom medlemskapet i EU är vi med tillsammans med övriga medlemsländer
            och formar vår gemensamma framtid i Europa, och genom medlemskapet
            har vi också en möjlighet att tillsammans med andra vara en stark
            röst mot den övriga världen. De djurpolitiska frågorna har under
            de år som Sverige varit medlem i EU fått en allt starkare ställning.
            Den förre statsministern Ingvar Carlsson brukade ofta proklamera
            att djurskyddsfrågorna tillhörde Sveriges profilfrågor inom EU-samarbetet.
            Under Margareta Winbergs tid som jordbruksminister medverkade
            vi till att lyfta fram flera viktiga djurpolitiska frågor, inte
            minst frågan om de plågsamma djurtransporterna. De senare regeringarna
            har fortsatt på den inslagna vägen och hållit fanan högt inom
            det djurpolitiska arbetet på den internationella arenan. Bland
            annat anordnade Sverige en mycket uppskattad djuretisk konferens
            under det svenska ordförandeskapet i EU.
          </p>
          <pb facs="riksdagen-motions-pdf/data/200304/mot_200304_MJ_0271/mot_200304_MJ_0271-0002.pdf"/>
          <p xml:id="i-LzLhoxPrYEGaGWCDxZL7Ue">
            2003/04:MJ271
          </p>
          <p xml:id="i-9jv7xA4fAxr94eABaZDzCr">
            Enligt min mening är det viktigt att vi nu gör en större analys
            av det djurpolitiska arbetet vi bedrivit internationellt och initierar
            en större diskussion med allmänheten och berörda organisationer
            om hur vi går vidare i arbetet. Vilka mål ska vi ha för arbetet
            inom EU, WTO och FN då det gäller djurpolitik? Ska Sverige ta
            initiativ till ytterligare en djuretisk konferens? Kanske bör
            den permanentas och bli regelbundet återkommande? Hur arbetar
            vi bäst för att allmänheten ska känna sig delaktig och för att
            berörda organisationer bäst ska involveras i Sveriges arbete inom
            den internationella djurpolitiken? Riksdagen bör enligt min mening
            ge regeringen ovanstående till känna.
          </p>
          <p xml:id="i-TxXFBMESXjayn5yqeQhH6x">
            Stockholm den 30 september 2003
          </p>
          <p xml:id="i-EqcfrRUHScxMKoZwEMjUw">
            Jan Emanuel Johansson (s)
          </p>
        </div>
      </div>
    </body>
  </text>
</TEI>
