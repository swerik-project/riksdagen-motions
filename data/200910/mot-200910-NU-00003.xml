<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-NU-00003">
  <teiHeader>
    <fileDesc>
      <titleStmt>
        <title>med anledning av skr. 2008/09:120 2009 års redogörelse för företag med statligt ägande</title>
        <author corresp="i-G8564CqEnhC5PBjZSwUxsE">av Tomas Eneroth m.fl. (s, v, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2008/09:120 2009 års redogörelse för företag med statligt ägande</title>
          <idno type="rdwebb">GX02N3</idno>
          <rs type="number">N3</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GX02N3/text</ref>
          <ref type="dokument_url_html">http://data.riksdagen.se/dokument/GX02N3</ref>
          <ref type="dokumentstatus_url_xml">http://data.riksdagen.se/dokumentstatus/GX02N3</ref>
          <ref type="doc">http://data.riksdagen.se/fil/DDE5E0B3-1CB5-4EA8-939F-58C94E9ED911</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <name>Tomas Eneroth</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-KAgkDWA5iGbn9XFLkj9FoB</idno>
            <name>Alf Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FL3Tee8NjTSCkq4XGmHcyw</idno>
            <name>Carina Adolfsson Elgestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-UWLD5TVGMyVqBBWEHyJtqL</idno>
            <name>Renée Jeryd</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VhAPHtDbXzmUeiVRSdRFGD</idno>
            <name>Karin Åström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-122QwSSpyGJQiTJjmrUJCM</idno>
            <name>Krister Örnfjäder</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-UnVKT9SsxkVMZKNrXa1Fzz"/>
        <correspContext corresp="i-UnVKT9SsxkVMZKNrXa1Fzz">
          <ref>Regeringsskrivelse 2008/09:120</ref>
        </correspContext>
        <correspAction xml:id="i-XuRoKK3hWW8a5rpknv8Qoj" type="signed"/>
        <correspContext corresp="i-XuRoKK3hWW8a5rpknv8Qoj">
          <note type="signatory" corresp="i-G8564CqEnhC5PBjZSwUxsE"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-KAgkDWA5iGbn9XFLkj9FoB"/>
          <note type="signatory" corresp="i-FL3Tee8NjTSCkq4XGmHcyw"/>
          <note type="signatory" corresp="i-UWLD5TVGMyVqBBWEHyJtqL"/>
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-VhAPHtDbXzmUeiVRSdRFGD"/>
          <note type="signatory" corresp="i-122QwSSpyGJQiTJjmrUJCM"/>
          <note type="signatory" corresp="i-HA8qZKZU3je8nF69VtPrqk"/>
        </correspContext>
        <correspAction type="referral" xml:id="i-KT9QKwfevAuGJDMX2287m8">
          <date when="2009-10-08"/>
        </correspAction>
        <correspAction type="dismissal" xml:id="i-QELyWkYNE7ZweaUAy7drP7">
          <date when="2009-10-01"/>
        </correspAction>
        <correspAction type="dismissal" xml:id="i-2n9R3fDqzQasuMm5uhTUBe">
          <date when="2009-10-01"/>
        </correspAction>
        <correspAction type="transfer" xml:id="i-UU9ZwjxVme3ZB5WLznpQBk">
          <date when="2009-09-30"/>
        </correspAction>
        <correspAction type="submission" xml:id="i-HtDwgAMKpZuZCx31cxCBGY">
          <date when="2009-09-30"/>
        </correspAction>
        <correspAction type="assigned" xml:id="i-K7Pw1UhWa5pxBpVekkxuDM"/>
        <correspContext corresp="i-K7Pw1UhWa5pxBpVekkxuDM">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-EmAYB1pCC7c4DNv1WR5ZEr">
            Förslag till riksdagsbeslut
          </head>
          <list style="ol">
            <item xml:id="i-BaQ3AYb7VmAvMhXQSxP75Q">
              Riksdagen tillkännager för regeringen som sin mening vad som
              anförs i motionen om att begränsa regeringens mandat att minska
              statens ägarandel i Posten, Nordea, TeliaSonera och SBAB.
            </item>
            <item xml:id="i-VbTAidLZeGxGkUPmKuo651">
              Riksdagen tillkännager för regeringen som sin mening vad som
              anförs i motionen om att LKAB ska kvarstå i statlig ägo.
            </item>
            <item xml:id="i-TiBprCqktefDs2RuH8hrQa">
              Riksdagen tillkännager för regeringen som sin mening vad som
              anförs i motionen om att beakta LKAB:s avkastningskrav med avseende
              på bolagets ansvar för de samhällen som påverkas av gruvverksamheten.
            </item>
            <item xml:id="i-2G37wVh3SFkkofHJ7agfH6">
              Riksdagen tillkännager för regeringen som sin mening vad som
              anförs i motionen om skärpta riktlinjer för ersättningar till
              ledande befattningshavare i de statliga företagen.
            </item>
          </list>
        </div>
        <div type="motContent">
          <head type="h1" xml:id="i-J5osVkbZsiUfCEveSHeTdW">
            Motivering
          </head>
          <p xml:id="i-Nugu57pCP9PW4uqvNneFUC">
            Den svenska staten är Sveriges största företagsägare. Genom regeringskansliet
            förvaltas 54 företag och koncerner varav 41 företag ägs helt och
            13 tillsammans med andra. Totalt finns drygt 170 000 anställda
            i dessa bolag. År 2008 omsatte de statligt ägda företagen 347
            miljarder kronor och resultatet efter skatt uppgick till 44,2
            miljarder kronor. Företagens utdelningar till staten för verksamhetsåret
            2008 uppgick till nästan 22 miljarder kronor.
          </p>
          <p xml:id="i-FZp9Ubf2CTddcYGVtMXZaV">
            De statliga företagens utdelningar ger varje år stora intäkter
            som kan användas till investeringar i vård, skola och omsorg.
            Dessutom spelar de statliga företagen i flera fall en viktig roll
            för samhällsutvecklingen och marknaders funktionssätt. Det faktum
            att de statliga företagen är mycket välskötta och varje år lämnar
            viktiga bidrag till välfärden samtidigt som de i flera fall också
            spelar en större roll än den strikt ekonomiska ger därmed inte
            något stöd för de omfattande utförsäljningsplaner som regeringen
            nu arbetar efter.
          </p>
          <p xml:id="i-Km4KaFDcjP4pAXX8McRRpm">
            Det statliga ägandet medför ett stort ansvar och ställer krav
            på en långsiktig och professionell förvaltning. Regeringen har
            inte tagit detta ansvar. I stället har hanteringen av ärendet
            kring utförsäljningen av statliga företag präglats av en regelmässig
            brist på öppenhet, insyn och dialog.
          </p>
          <p xml:id="i-D8w6HhK31e62ZzXW1nMFZ5">
            Regeringen inledde redan 2006 arbetet med sina ideologiskt motiverade
            utförsäljningar av statliga företag. Det långsiktiga målet är
            att alla statliga företag med verksamhet på konkurrensutsatta
            marknader ska säljas ut. De tre företagen högst upp på utförsäljningslistan
            är nu sålda, men även om den finansiella krisen delvis bromsat
            utförsäljningen så har regeringen ändå valt att gå vidare med
            en omfattande utförsäljning av apotek samt planerna på en kommande
            börsintroduktion av Posten.
          </p>
          <p xml:id="i-Px4d2z7cD9vGNBB2GgEEhB">
            Vad gäller Apoteket sade vi vid riksdagens behandling i våras
            nej till regeringens förslag att avreglera apoteksmarknaden och
            sälja ut ett stort antal av apoteken. Detta då det svenska apotekssystemet
            i dag är ett av de säkraste och mest kostnadseffektiva distributionssystemen
            för läkemedel i världen. Det är ett system med unikt hög konkurrens
            mellan läkemedelsbolagen och med låga distributions- och hanteringskostnader.
            Det svenska apotekssystemet har mycket låga prispåslag och låga
            priser i konsumentledet. Regeringens förslag riskerar att göra
            det dyrare för skattebetalarna eftersom handelsmarginalen, dvs.
            prispåslaget, ska ökas för att locka utländska apotekskedjor till
            Sverige. Receptbelagda läkemedel bekostas till 80 % av samhället
            och har ett av staten fastställt pris för konsumenten. Det går
            därför inte att tala om en marknad i vanlig mening på detta område.
          </p>
          <p xml:id="i-LeZYZBQVnUakPXJ53rWiWz">
            Vad gäller Posten ställde vi oss våren 2008, vid behandlingen
            av propositionen om samgåendet mellan Posten och Post Danmark,
            positiva till ett samgående som stärker Postens konkurrensmöjligheter.
            Vi vände oss dock emot regeringens planer på en börsintroduktion
            av det nya Posten inom fem år och föreslår nu därför att regeringens
            möjlighet enligt budgetlagen att utan riksdagens godkännande sälja
            aktier eller andelar i företag där staten har mindre än hälften
            av rösterna inskränks av riksdagen vad gäller Posten. Vi anser
            därför att riksdagen bör tillkännage för regeringen att någon
            ytterligare minskning av ägandet i Posten inte får göras utan
            riksdagens uttryckliga godkännande. Vi avvisar även vad gäller
            övriga företag på regeringens utförsäljningslista fortsatt regeringens
            ideologiskt drivna utförsäljningar. Följaktligen anser vi att
            riksdagen på samma sätt även bör inskränka regeringens mandat
            att ytterligare minska ägandet i Telia Sonera och Nordea samt
            återta bemyndigandet att sälja ut SBAB.
          </p>
          <head type="h2" xml:id="i-2Bdyfioogwd7K2dcwFZjMS">
            Vi anser att staten ska vara en långsiktig och strategisk företagsägare
          </head>
          <p xml:id="i-LsS4FsbbHtCKNr9o8kuFLH">
            De statliga företagen ska vara ledande inom öppenhet, miljö,
            etik, socialt ansvar, jämställdhet och mångfald samt föredömen
            inom respektive bransch. Det handlar inte bara om policyer och
            syrelsens arbete utan ledarskapet inom respektive område ska även
            utövas i praktiken. Vad gäller exempelvis jämställdhetsarbetet
            är det därför viktigt att inte bara styrelsen har en rimlig balans
            mellan kvinnor och män utan att även ledningsgruppen, dvs. vd:n
            och de högsta cheferna, som ju utövar den operativa ledningen
            av företaget, har en jämställd sammansättning. Det nya Posten
            är med en enda kvinna i den 12 personer starka ledningsgruppen
            ett tydligt exempel på hur höga ambitioner inte överensstämmer
            med verkligheten.
          </p>
          <p xml:id="i-NG4KjKpWZFyXBcT1393YZg">
            De statliga företagen representerar mycket stora värden och måste
            hanteras med stor omsorg. Värdeskapande är det övergripande målet
            och varje enskilt företag ska ges de bästa förutsättningarna för
            utveckling. Men vi anser också att de statliga företagen behöver
            ta ett större ansvar för att bidra till en långsiktigt hållbar
            samhällsutveckling. Vi vill därför se en tydligare styrning av
            de statliga företagen och en bredare definition av företagens
            målsättningar. I dag finns det en uppdelning mellan S- och M-företag.
            Vi anser att denna uppdelning är något trubbig. Det är tydligt
            att staten i sin roll som en mycket betydande ägare också har
            ett omfattande ansvar inte bara för de enskilda företagen utan
            också för samhällsutvecklingen i stort. Företagens utveckling
            kan inte på lång sikt isoleras från denna.
          </p>
          <p xml:id="i-JYjVna9w6QC1UQooEML8Qd">
            De statliga företagens internationella affärer och expansion
            kan i vissa fall komma i konflikt med företagets uppdrag att vara
            ett föredöme på den svenska marknaden. Detta då förutsättningarna
            och bl.a. tillgången till förnybara energikällor skiljer sig mycket
            mellan de olika marknaderna. Eftersom statligt ägda företag kan
            uppfattas som representanter för den svenska regeringen är det
            avgörande att de statliga företagen i sin verksamhet tar hänsyn
            till svenska prioriteringar.
          </p>
          <p xml:id="i-MPNsb1K11HsAjhhd7EHdk6">
            De statliga företagens internationella affärer ska bedömas bl.a.
            utifrån förutsättningarna på de marknader där de agerar, men kraven
            måste likväl ställas mycket högt. De statliga företagen bör alltså
            vara ledande på varje marknad utifrån de lokala förutsättningarna
            och följa internationella lagar och regler för företags uppförande.
            Internationell expansion kan vara nödvändig för att säkra bolagets
            strategiska ställning och framtida värde, men det får inte ske
            till priset av att staten genom sitt ägande motverkar politiska
            mål som den ställt sig bakom eller driver i andra sammanhang.
          </p>
          <head type="h2" xml:id="i-KvRfRw83dqcY2SSHm6cEEh">
            LKAB
          </head>
          <p xml:id="i-WaV6JdX424t38PCka2q6oQ">
            LKAB förvaltar värdefulla naturresurser med stor påverkan på
            de närliggande samhällena. LKAB ska därför kvarstå i statlig ägo.
          </p>
          <p xml:id="i-4YuL4J5mmeftmevsp22VM8">
            LKAB har beslutat att anlägga en ny huvudnivå i Kiruna respektive
            Malmberget. Detta kommer att innebära stora nyinvesteringar som
            är positiva för trakten samtidigt som stora delar av Kiruna och
            hela Malmberget måste flyttas på grund av den ökade rasrisken.
            Staten bör på ett mer aktivt sätt än vad som sker genom Malmfältsgruppens
            arbete ta ett ansvar för utvecklingen på de berörda orterna. Detta
            sker enklast genom att regeringen vid bedömning av avkastningskravet
            på LKAB beaktar företagets förutsättningar för att bidra till
            nödvändiga anpassningsåtgärder med anledning av gruvverksamheten
            i Malmberget och Kiruna. Riksdagen bör med hänvisning till det
            anförda genom ett tillkännagivande uppmana regeringen att, när
            avkastningskravet för LKAB ska bestämmas, beakta det ansvar bolaget
            bör ta för de samhällen som påverkas av gruvverksamheten.
          </p>
          <head type="h2" xml:id="i-6Pnw9pGJkrGcJLsYvgyvCk">
            Stramare regler för ersättningar i statliga bolag
          </head>
          <p xml:id="i-XQZYZn4vy295LrBezrX7r2">
            Ett av de största problemen med rörliga ersättningar är att det
            visat sig vara mycket svårt att skapa ett system som enbart fångar
            upp bolagsledningens effekter på företagens resultat. En färsk
            studie har visat att 60 % av bonusutbetalningarna till de verkställande
            direktörerna i de svenska börsnoterade företagen kan kopplas direkt
            till makroekonomiska faktorer som ligger helt utom räckhåll för
            bolagsledningen, t.ex. ränteutvecklingen och förändringar i världsmarknadspriserna
            på råvaror. Detta har gjort att incitamentsprogrammen mer har
            fungerat som ett slags vinstdelningssystem snarare än en morot
            för att prestera bättre.
          </p>
          <p xml:id="i-F42aFmfArhufV9UBAnetu">
            År 2003 införde s-regeringen riktlinjer för att få stopp på bonusexcesserna
            och få ordning och reda i ersättningarna inom de statliga bolagen.
            Riktlinjerna innebar ett generellt motstånd mot s.k. incitamentsprogram
            i statliga bolag samt att eventuella incitamentsprogram borde
            omfatta alla anställda, dock inte koncernchefen eller verkställande
            direktören. Vidare fastställdes en regel som sade att särskilda
            incitamentsprogram för personer i ledande ställning inte fick
            införas. Bonus fick inte heller betalas ut under de år bolaget
            redovisade förlust och ett maxbelopp för rörlig ersättning på
            motsvarande två månadslöner fastställdes. I riktlinjerna angavs
            även ett tydligt krav på att det skulle finnas en tidsbegränsning
            i incitamentsprogrammen för att göra det möjligt för styrelsen
            att förändra eller helt avskaffa tidigare beslutade bonussystem.
          </p>
          <p xml:id="i-Fay4rnWiT5xiUUYHELShrE">
            Den 3 juli 2008 luckrade regeringen Reinfeldt åter upp riktlinjerna
            för bonus i statliga bolag. De nya riktlinjerna innebar att det
            generella motståndet mot bonusar i statlig verksamhet togs bort.
            Vidare utvidgades kretsen av personer som kunde ta del av bonussystem
            till att även omfatta personer i ledande ställning. Taket för
            den rörliga ersättningen höjdes från två till motsvarande max
            fyra månadslöner och regeln om att ingen bonus ska utgå för de
            år då bolaget redovisar förlust avskaffades. Därtill hävde regeringen
            Reinfeldt kravet på tidsbegränsade incitamentsprogram.
          </p>
          <p xml:id="i-Bz5taY2zgcFt4RpmNNHzh8">
            I början på mars 2009 krävde Socialdemokraterna i en riksdagsmotion
            en omedelbar återgång till 2003 års riktlinjer. Förslaget lades
            fram mot bakgrund av behovet av skyndsamma åtgärder. För få ett
            nytt regelverk på plats innan bolagsstämmoperioden anförde vi
            i motionen att reglerna från 2003 borde gälla fram till dess att
            nya och ännu stramare regler kunde tas fram. Detta ledde till
            att regeringen den 20 april samma år ändrade riktlinjerna så att
            alla de högsta cheferna i statligt ägda företag enbart ska ha
            fast ersättning. För all annan personal skulle dock möjligheten
            till bonussystem kvarstå.
          </p>
          <p xml:id="i-EeJjaXvp7jUZNgmbP4viKr">
            Regeringens nya riktlinjer innebär en välkommen reträtt från
            den tidigare linjen som kraftfullt bidrog till att elda på den
            osunda bonuskulturen. Fortfarande finns det dock en hel del luckor
            och oklarheter. Bland annat är det otydligt hur regeringen ska
            se till att en omförhandling av aktuella avtal inte innebär att
            den rörliga lönen fullt ut ersätts av en motsvarande höjning av
            den fasta lönen.
          </p>
          <p xml:id="i-uQdWpL39eBjERPRCswCp1">
            De statliga bolagen är ett viktigt politiskt verktyg för att
            påverka normbildningen i näringslivet. Det är rimligt att statens
            bolag bidrar till mer rimliga ersättningar till toppchefer i samhället.
            Därför vill vi att åtgärder vidtas för stoppa möjligheten att
            ersätta bonushysterin med löneexcesser när de rörliga ersättningarna
            slopas. Vi anser vidare att det av riktlinjerna tydligt bör framgå
            att löneökningstakten för ledande befattningshavare ska vara måttfull
            och i samklang med den generella löneutvecklingen på arbetsmarknaden.
            Detsamma gäller utvecklingen av pensionsförmåner och andra ersättningar.
          </p>
          <p xml:id="i-KKw3NcfcMdc14WtUSPsro1">
            De nuvarande riktlinjerna bör även skärpas genom att det införs
            ett krav på tidsbegränsning för eventuella rörliga ersättningar
            till övrig personal samt att sådana rörliga ersättningar när de
            förekommer ska omfatta alla anställda i företaget undantaget de
            ledande befattningshavarna.
          </p>
        </div>
        <div type="motSignatures">
          <list>
            <item xml:id="i-PdUgsGegyKH39oFFS8BSXs">
              Tomas Eneroth (s)
            </item>
            <item xml:id="i-Fx6ooYXdJpptad6tQhcY3H">
              Kent Persson (v)
            </item>
            <item xml:id="i-9YJNGqMoD3dnAaXynoi66J">
              Per Bolund (mp)
            </item>
            <item xml:id="i-8KKeBtrBUNdCM5cXDTNUUX">
              Alf Eriksson (s)
            </item>
            <item xml:id="i-2niTGUQpaL9dnexX2dRjkA">
              Carina Adolfsson Elgestam (s)
            </item>
            <item xml:id="i-Jh1UNB3W8ai2gs373y82s7">
              Renée Jeryd (s)
            </item>
            <item xml:id="i-134LWMKASK6bVZi5fHXM3X">
              Börje Vestlund (s)
            </item>
            <item xml:id="i-63GCNwdwBgKx2buFHUpJXj">
              Karin Åström (s)
            </item>
            <item xml:id="i-UfV8vECjd9khHzUJRdunsz">
              Krister Örnfjäder (s)
            </item>
            <item xml:id="i-AGZHfW8GVUyeA15APDJBZ4">
              Eva-Lena Jansson (s)
            </item>
          </list>
        </div>
      </div>
    </body>
  </text>
</TEI>
