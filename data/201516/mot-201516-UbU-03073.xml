<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UbU-03073">
  <teiHeader>
    <fileDesc>
      <titleStmt>
        <title>En modern kunskapsskola</title>
        <author corresp="i-CajxChHCyySL6R6AQNT1bF">av Anna Kinberg Batra m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3073 av Anna Kinberg Batra m.fl. (M)</title>
          <idno type="rdwebb">H3023073</idno>
          <rs type="number">3073</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H3023073/text</ref>
          <ref type="dokument_url_html">http://data.riksdagen.se/dokument/H3023073</ref>
          <ref type="dokumentstatus_url_xml">http://data.riksdagen.se/dokumentstatus/H3023073</ref>
          <ref type="docx">http://data.riksdagen.se/fil/01B1AB15-40ED-487D-A5BD-673D5EB4F194</ref>
          <ref type="pdf">http://data.riksdagen.se/fil/24BC95E0-2F2E-40E2-AC46-131DA5B5F2BE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-CajxChHCyySL6R6AQNT1bF</idno>
            <name>Anna Kinberg Batra</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-VdihabCvvgRAFyrwU5mdKf</idno>
            <name>Jessica Polfjärd</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ev13DrJjHbo85jEmQ5EPLM</idno>
            <name>Ewa Thalén Finné</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ey2xJ5PQcAYBGtnz2AK3qu</idno>
            <name>Anti Avsan</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <name>Tobias Billström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-9Rr7JqtzHpZv84evqPH4D8</idno>
            <name>Karin Enström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5BpKZwq8Nrrge7Ep1aDZB9</idno>
            <name>Lotta Finstorp</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-bRyJHEKb5DCkicXkuZwMY</idno>
            <name>Ulf Kristersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Evjo9hsKrPvb3KMyegAipb</idno>
            <name>Cecilia Magnusson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-84DiaFjYsBoBUQnKJiSte9</idno>
            <name>Elisabeth Svantesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QHGZmPAg8HQEAa3WZHjyxj" type="signed"/>
        <correspContext corresp="i-QHGZmPAg8HQEAa3WZHjyxj">
          <note type="signatory" corresp="i-CajxChHCyySL6R6AQNT1bF"/>
          <note type="signatory" corresp="i-VdihabCvvgRAFyrwU5mdKf"/>
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-Ev13DrJjHbo85jEmQ5EPLM"/>
          <note type="signatory" corresp="i-Ey2xJ5PQcAYBGtnz2AK3qu"/>
          <note type="signatory" corresp="i-KPGvtK4s6Zp3E6XH6vj18n"/>
          <note type="signatory" corresp="i-9Rr7JqtzHpZv84evqPH4D8"/>
          <note type="signatory" corresp="i-5BpKZwq8Nrrge7Ep1aDZB9"/>
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-bRyJHEKb5DCkicXkuZwMY"/>
          <note type="signatory" corresp="i-Evjo9hsKrPvb3KMyegAipb"/>
          <note type="signatory" corresp="i-84DiaFjYsBoBUQnKJiSte9"/>
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction xml:id="i-JNqSR55shA1tojfWVZYeiR" type="submitted">
          <date when="2015-10-06"/>
          <time when="15:59:29"/>
        </correspAction>
        <correspAction xml:id="i-TcksSdAjG9tznHBG5yyUdT" type="referred">
          <date when="2015-10-13"/>
        </correspAction>
        <correspAction xml:id="i-C13JEbNd8ZocggsUBkcS6w" type="assigned">
          <date when="2016-08-08"/>
          <time when="13:08:55"/>
        </correspAction>
        <correspContext corresp="i-C13JEbNd8ZocggsUBkcS6w">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-3dNDvVmhBugqQxeTsCHBkZ" type="behandlas_i"/>
        <correspContext corresp="i-3dNDvVmhBugqQxeTsCHBkZ">
          <ref type="uppgift">2015/16:UbU9</ref>
          <ref type="ref_dok_id">H301UbU9</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU9</ref>
          <ref type="ref_dok_titel">Kvalitetssäkring av högre utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XHyjRakrDUeZQ9zBto32zF" type="behandlas_i"/>
        <correspContext corresp="i-XHyjRakrDUeZQ9zBto32zF">
          <ref type="uppgift">2015/16:UbU12</ref>
          <ref type="ref_dok_id">H301UbU12</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU12</ref>
          <ref type="ref_dok_titel">Grundskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-U92EVLDu3kjstH8j2Y6Mfe" type="behandlas_i"/>
        <correspContext corresp="i-U92EVLDu3kjstH8j2Y6Mfe">
          <ref type="uppgift">2015/16:UbU15</ref>
          <ref type="ref_dok_id">H301UbU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU15</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MKEf97csnzS7AkCnW3KyS8" type="behandlas_i"/>
        <correspContext corresp="i-MKEf97csnzS7AkCnW3KyS8">
          <ref type="uppgift">2015/16:UbU1</ref>
          <ref type="ref_dok_id">H301UbU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU1</ref>
          <ref type="ref_dok_titel">Utgiftsområde 16 Utbildning och universitetsforskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JC8Eb2bJ1VN8oejyw3qr8Z" type="behandlas_i"/>
        <correspContext corresp="i-JC8Eb2bJ1VN8oejyw3qr8Z">
          <ref type="uppgift">2015/16:UbU11</ref>
          <ref type="ref_dok_id">H301UbU11</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU11</ref>
          <ref type="ref_dok_titel">Förskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Myhk5v4PHPzA8pZJ8Af39H" type="behandlas_i"/>
        <correspContext corresp="i-Myhk5v4PHPzA8pZJ8Af39H">
          <ref type="uppgift">2015/16:UbU14</ref>
          <ref type="ref_dok_id">H301UbU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU14</ref>
          <ref type="ref_dok_titel">Skolväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:3073 av Anna Kinberg Batra m.fl.
          (M) En modern kunskapsskola
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-MfBZG9tiHsNyTLKYp82PHZ">
            Förslag till riksdagsbeslut
          </head>
          <list style="ol">
            <item xml:id="i-VuCCqFwwFLufYVjh1KWcpx">
              Riksdagen ställer sig bakom det som anförs i motionen om att
              utöka den allmänna förskolan till att gälla från två års ålder
              i stället för dagens tre år och tillkännager detta för regeringen.
            </item>
            <item xml:id="i-73nrkjU6CRN6QwU6Qt8idq">
              Riksdagen ställer sig bakom det som anförs i motionen om ökat
              stöd till mindre barngrupper i förskolan och tillkännager detta
              för regeringen.
            </item>
            <item xml:id="i-9YucrxTYRWnKSv9AoX1AgA">
              Riksdagen ställer sig bakom det som anförs i motionen om att
              utreda möjligheterna till förstelärare i förskolan och tillkännager
              detta för regeringen.
            </item>
            <item xml:id="i-2YZmMp7a4RT9HZejgT2sRb">
              Riksdagen ställer sig bakom det som anförs i motionen om en bättre
              implementering av förskolans läroplan och tillkännager detta för
              regeringen.
            </item>
            <item xml:id="i-FddEgXvgaBSincRWrqcoJK">
              Riksdagen ställer sig bakom det som anförs i motionen om en förbättrad
              överlämning mellan förskola och förskoleklass och tillkännager
              detta för regeringen.
            </item>
            <item xml:id="i-VsQvsBYaSLQQF1gQEFrZRk">
              Riksdagen ställer sig bakom det som anförs i motionen om förstärkt
              tillsyn över förskolan och tillkännager detta för regeringen.
            </item>
            <item xml:id="i-FZmabHSkWqspCctwa8mAuX">
              Riksdagen ställer sig bakom det som anförs i motionen om kunskapskontrakt
              och tillkännager detta för regeringen.
            </item>
            <item xml:id="i-FwtkyaZYPf8Jn939vPyrox">
              Riksdagen ställer sig bakom det som anförs i motionen om lärarcoacher
              och tillkännager detta för regeringen.
            </item>
            <item xml:id="i-VyhDHiyH7VPkTBxUW1LUdj">
              Riksdagen ställer sig bakom det som anförs i motionen om att
              Skolinspektionen ska kunna ta över huvudmannaskapet för svagpresterande
              skolor och tillkännager detta för regeringen.
            </item>
            <item xml:id="i-MDjAgptQyLokknTeW1xjCf">
              Riksdagen ställer sig bakom det som anförs i motionen om att
              Skolverket ska utveckla fler ämnen likt Matematiklyftet och tillkännager
              detta för regeringen.
            </item>
            <item xml:id="i-D5tLQy4c2vJmVr8k5cRD9i">
              Riksdagen ställer sig bakom det som anförs i motionen om att
              utreda och tydliggöra ansvarsfördelningen mellan stat och kommun
              och tillkännager detta för regeringen.
            </item>
            <item xml:id="i-HyZecBFydoB83AfwU3hmxD">
              Riksdagen ställer sig bakom det som anförs i motionen om mobbningsförebyggande
              arbete och tillkännager detta för regeringen.
            </item>
            <item xml:id="i-5LvytMf7BxDjqdLFFxRxvQ">
              Riksdagen ställer sig bakom det som anförs i motionen om karriärtjänster
              och tillkännager detta för regeringen.
            </item>
            <item xml:id="i-TQRXGs5NNSHG5gfTEahMCe">
              Riksdagen ställer sig bakom det som anförs i motionen om karriärtjänster
              i utanförskapsområden och tillkännager detta för regeringen.
            </item>
            <item xml:id="i-5RVh1zevtjzeJ7aroD9QRG">
              Riksdagen ställer sig bakom det som anförs i motionen om kompetensutveckling
              för lärare och tillkännager detta för regeringen.
            </item>
            <item xml:id="i-8Rsp884oXXVLVS1K9bWrVy">
              Riksdagen ställer sig bakom det som anförs i motionen om tioårig
              grundskola och tillkännager detta för regeringen.
            </item>
            <item xml:id="i-HB6fESPDkbcuoQcDeQQNXD">
              Riksdagen ställer sig bakom det som anförs i motionen om fortbildning
              av förskollärare och tillkännager detta för regeringen.
            </item>
            <item xml:id="i-YNMzTDdrSHNfanJvGxfSJg">
              Riksdagen ställer sig bakom det som anförs i motionen om mer
              matematik på högstadiet och tillkännager detta för regeringen.
            </item>
            <item xml:id="i-83bqBAbRnkmb3k4CmLxhnM">
              Riksdagen ställer sig bakom det som anförs i motionen om läxhjälp
              och tillkännager detta för regeringen.
            </item>
            <item xml:id="i-BWpVjXVkyQ8g2HoXqqsDem">
              Riksdagen ställer sig bakom det som anförs i motionen om en skyldighet
              för huvudmännen att erbjuda sommarskola för elever som riskerar
              att inte nå gymnasiebehörighet och tillkännager detta för regeringen.
            </item>
            <item xml:id="i-JerAGuXzMqKJrJi3N2QKJ">
              Riksdagen ställer sig bakom det som anförs i motionen om idrott
              på fritidshem och tillkännager detta för regeringen.
            </item>
            <item xml:id="i-NRPocoe1w3NuV2PUZWGyLy">
              Riksdagen ställer sig bakom det som anförs i motionen om att
              se över barngruppernas storlek på fritidshem och tillkännager
              detta för regeringen.
            </item>
            <item xml:id="i-92YLkF7xqfhPp6GUwSx8a4">
              Riksdagen ställer sig bakom det som anförs i motionen om att
              utreda hur fritidshem kan få en egen läroplan och inkluderas i
              de nationella skolsatsningarna och tillkännager detta för regeringen.
            </item>
            <item xml:id="i-4xVqbg2BH14s4y2sY2Qor4">
              Riksdagen ställer sig bakom det som anförs i motionen om en nationell
              strategi för skolans digitalisering och tillkännager detta för
              regeringen.
            </item>
            <item xml:id="i-Rp4uiK9kdWCeZnbrnVgLoY">
              Riksdagen ställer sig bakom det som anförs i motionen om programmering
              från årskurs 1 och tillkännager detta för regeringen.
            </item>
            <item xml:id="i-WDLSeVJ4d5CqEzd6iQVghd">
              Riksdagen ställer sig bakom det som anförs i motionen om utvärdering
              av lärarutbildningen och tillkännager detta för regeringen.
            </item>
            <item xml:id="i-Y77peK1Ssq3BUVYG6s3RBG">
              Riksdagen ställer sig bakom det som anförs i motionen om utveckling
              av lärarutbildningen med svenska som andraspråk och specialpedagogik
              och tillkännager detta för regeringen.
            </item>
            <item xml:id="i-CRz9wjRBnyys3NgxadLTnr">
              Riksdagen ställer sig bakom det som anförs i motionen om fler
              vägar in till lärarutbildningen och tillkännager detta för regeringen.
            </item>
            <item xml:id="i-N3DUBxWuGgp955mzhbGdpB">
              Riksdagen ställer sig bakom det som anförs i motionen om högskolors
              specialisering och tillkännager detta för regeringen.
            </item>
            <item xml:id="i-PxAhkJmWkDjMKiii4uCDcL">
              Riksdagen ställer sig bakom det som anförs i motionen om ett
              reformerat resurstilldelningssystem och tillkännager detta för
              regeringen.
            </item>
            <item xml:id="i-E38KkX4asKcMRFg9u1gfJv">
              Riksdagen ställer sig bakom det som anförs i motionen om tillståndsgivning
              för utländska lärosäten och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-TBu3f1LhLKNZ55Xozyzqpg" type="h1">
            Motivering
          </head>
          <p xml:id="i-ESqRtkj5cAmNCU5f6ArU2m">
            Alliansen genomförde under åren 2006–2014 ett stort antal reformer
            i svensk skola. Bland annat infördes en ny lärarutbildning. En
            ny skollag, nya läroplaner och nya kursplaner har kommit till
            och gymnasieskolan har reformerats med yrkesförberedande och högskoleförberedande
            program. Karriärtjänster med två nya befattningar, förstelärare
            och lektorer, har införts. Stora fortbildningsinsatser, som Läslyftet
            och Matematiklyftet, har gett resultat. Därtill har en ny betygsskala
            införts med betyg från årskurs 6 och fler nationella prov. De
            lägre årskurserna har fått skriftliga omdömen och tidigare kunskapskrav.
            Reglerna för friskolorna har skärpts och en ny myndighet, Skolinspektionen,
            har tagit över delar av Skolverkets ansvar.
          </p>
          <p xml:id="i-Rdey2WhpHQv14KMGC33HLa">
            De flesta av Alliansens reformer trädde i kraft mellan 2011 och
            2012, vilket innebär att det kommer att dröja ett par år innan
            man fullt ut kan analysera resultaten. Det finns dock anledning
            att vara självkritisk när det gäller delar av reformarbetet. Bland
            annat har Riksrevisionen pekat på att de riktade statsbidragen
            inte når alla kommuner och skolor, särskilt de som står utan resursstarka
            skolförvaltningar. Även OECD lyfter fram att ansvarsstrukturen
            i det svenska skolsystemet är för otydlig.
          </p>
          <p xml:id="i-8RxvZCmswthus22Mvcsskp">
            Bristande lärarkompetens och brister i kompetensförsörjning samt
            kompetensutveckling av lärare pekas också ut. Resultaten från
            PISA-proven visar att svenska elever presterat allt sämre och
            under OECD-snittet inom läsförståelse, matematik och naturvetenskap.
            Men även inom andra parametrar sticker Sverige ut.
          </p>
          <p xml:id="i-6yjSbHgx2Wdhx3n1ni7thr">
            PISA:s elevenkäter visar att svenska elever inte tycker att skolan
            är viktig, relevant och stimulerande. Motivationen är lägre än
            i andra länder och eleverna tror att medfödd talang är viktigare
            än hårt arbete för att uppnå goda resultat. Svenska elever lägger
            också generellt mindre tid på studier än elever i andra länder.
            Detta gäller både undervisningstid i skolan och läxläsning. Ska
            Sverige klara av att konkurrera med höga kunskapsnivåer behöver
            eleverna lägga mer tid på studier.
          </p>
          <head xml:id="i-CS2S5BVEsKxhgkMJmHvgmh" type="h2">
            Tillsyn, insyn och ledning
          </head>
          <p xml:id="i-WZQbQUseVpcSqv65MVXPXU">
            För att säkra likvärdigheten i den svenska skolan och förhindra
            att vissa skolor dras med dåliga resultat år efter år vill vi
            stärka möjligheterna till utveckling och förbättring hos svagpresterande
            skolor för att ge fler elever förutsättningar att klara kunskapskraven.
            Totalt ökar vi Skolinspektionens anslag med 50 miljoner kronor
            2016, 50 miljoner kronor 2017 och 75 miljoner kronor 2018 och
            2019 för stärkt tillsyn och övriga utredningsåtgärder.
          </p>
          <p xml:id="i-LU9vcR8HCetrYunaKjYTiw">
            Skolinspektionens granskning av skolor behöver utgå mer från
            elevernas kunskapsresultat och undervisningens kvalitet. Skolinspektionens
            utvärderingar ska dessutom bli tydligare. Vi vill att utvärderingarna
            följer en betygsskala vilken också styr vilka åtgärder som behöver
            sättas in för att stärka skolan.
          </p>
          <p xml:id="i-nxA4qHC6FYMXpATeABKh1">
            Med den nya skollagen kan Skolinspektionen kräva att åtgärder
            vidtas när skolor inte når upp till kunskapskraven. Då är det
            i första hand skolhuvudmannen som är ansvarig för finansieringen
            av åtgärderna. Det finns även en rad olika riktade statsbidrag
            för skolhuvudmän att söka för att stärka elevernas kunskapsresultat.
            Tyvärr visar en granskning som Riksrevisionsverket har genomfört
            att statsbidragen inte når ut till alla kommuner och skolor. Trots
            att resurserna finns tillgängliga har många av de kommuner som
            ofta har störst behov inte kapacitet att ansöka om dem.
          </p>
          <p xml:id="i-5yPwa8EgrrvbVUjMkzTQNG">
            Moderaterna vill därför se en tydligare koppling mellan åtgärderna
            som Skolinspektionen sätter upp för svagpresterande skolor och
            möjligheten för dessa skolor att få nationella resurser utan att
            det kräver ett omfattande ansökningsförfarande. När Skolinspektionen
            har upprättat en åtgärdsplan ska Skolverket kunna erbjuda skolor/huvudmän
            som inte når kunskapskraven ett särskilt kunskapskontrakt med
            nationella resurser kopplade till vissa åtgärder som forskningen
            visar stärker kunskapsresultaten. Det kan till exempel handla
            om lärarhandledning, speciallärarkompetens, ledarskapsutbildning
            eller förstärkt elevhälsa.
          </p>
          <p xml:id="i-RB5o935ra6uAxET8AAXMEv">
            En ny metod bör också utvecklas där speciellt utvalda lärarcoacher,
            kopplade till kunskapskontrakten, får tjänstledigt från sina ordinarie
            lärartjänster för att professionellt och målinriktat samverka
            med personalen i utvalda skolors arbetslag.
          </p>
          <p xml:id="i-Ppgc4caThtLJRQAqM2EEQx">
            I de fall skolor/huvudmän inte lyckas genomföra de åtgärder som
            Skolinspektionen kräver ska staten kunna vidta särskilda åtgärder.
            Det kan bland annat innebära statligt ansvar genom att Skolinspektionen
            tar över huvudmannaskapet för skolan för att åtgärda de brister
            som finns. Om Skolinspektionen bedömer att bristerna är för stora
            kan beslut om nedläggning bli aktuellt.
          </p>
          <p xml:id="i-SdJAU1Bo4y26CF9rTMn2Mg">
            Vi vill också att Skolverket får ett uppdrag att utforma en plan
            för hur alla ämnen skulle kunna utvecklas likt Matematiklyftet
            samt ett uppdrag att utreda och tydliggöra ansvarsfördelningen
            mellan stat och kommun. För dessa åtgärder, samt åtgärder kopplade
            till utformandet av kunskapskontrakt, tillförs Skolverket 5 miljoner
            kronor.
          </p>
          <head xml:id="i-UzaTJHdnmQSxgHkG1GTBnM" type="h2">
            Trygghet i skolan
          </head>
          <p xml:id="i-TzCjDZCjggGm4U5vvLeiur">
            Alla elever har rätt att känna sig trygga i skolan. Mobbning
            är fortfarande ett problem på många skolor som orsakar mycket
            lidande. Det leder också till att elever skolkar för att undvika
            skolmiljön och i värsta fall till att eleven, om den går i gymnasiet,
            väljer att hoppa av skolan.
          </p>
          <p xml:id="i-GYej5LgKKdW752uTMsXGUQ">
            Alla skolor har i dag en likabehandlingsplan som är till för
            att säkerställa att alla elever behandlas lika och att kränkande
            behandling och mobbning inte förekommer. Tyvärr är det, på många
            skolor, så att dessa planer inte är levande dokument som används
            i skolans vardag utan står i en pärm och samlar damm.
          </p>
          <p xml:id="i-DjKm7Z3UG2GaCit5qx9u5z">
            Ska skolan på allvar skapa en trygg miljö utan mobbning krävs
            genomgripande och systematiskt arbete. Det räcker inte med korta
            projekt eller enstaka temadagar. Det måste också finnas rutiner
            för hur mobbningsärenden och andra former av kränkningar ska hanteras.
            Mobbning kan alltid uppstå oavsett hur bra skolan arbetar med
            förebyggande arbete och då är det viktigt att ha tydliga rutiner
            för vad som ska göras och att alla på skolan är medvetna om dessa
            rutiner och agerar på samma sätt.
          </p>
          <p xml:id="i-MWw3xSDa21VeXvThDMc3kh">
            I Sverige i dag är det alltför lite förebyggande arbete och åtgärder
            mot mobbning som är baserade på forskning. Detta måste ändras
            på. Det är viktigt att allt arbete mot mobbning ska vara evidensbaserat.
            Denna typ av arbete görs inte i en handvändning utan är något
            som måste genomsyra hela skolan och vara långsiktigt. Den brist
            på kunskap kring mobbning som finns behöver åtgärdas för att mobbningen
            ska försvinna.
          </p>
          <p xml:id="i-DfEzC9iwQd5uFPpYBuvPkh">
            Vi vill därför satsa 2 miljoner kronor för att Skolverket i samråd
            med Skolinspektionen, Brå och Folkhälsomyndigheten ska utarbeta
            en webbaserad pilotmodell, liknande Matematiklyftet, med syfte
            att kunna erbjuda ett digitalt kompetenslyft i frågor som rör
            att förebygga mobbning, våld och kränkningar i skolan.
          </p>
          <head xml:id="i-J9zun7zLUxEba2iFN8jmmj" type="h2">
            Lärare och kompetens
          </head>
          <p xml:id="i-AkLXzCnqsvkJTh92Vvrkzi">
            Medarbetarna är välfärdens viktigaste resurs. Särskilt tydligt
            blir detta inom skolan. Forskning visar att engagerade lärare
            som ger kontinuerlig återkoppling till sina elever gör stor skillnad
            för elevernas skolresultat. För att öka lärarkompetensen behöver
            lärarutbildningen förbättras ytterligare. En utvärdering av lärarutbildningen
            behöver göras och inom ramen för den bör ersättningsmodellen ses
            över i syfte att säkerställa att kraven på lärarstudenterna inte
            sänks. Specialpedagogik och svenska som andraspråk borde vara
            kompetenser som alla lärare har. Att kunna hjälpa elever med speciella
            behov och möta det ökande antalet elever som inte har svenska
            som modersmål ställer nya krav på lärarna. Vi vill därför ge ett
            nytt uppdrag till Universitetskanslersämbetet (UKÄ) att utreda
            hur specialpedagogik och svenska som andra språk kan ingå som
            obligatoriska delar av utbildningen.
          </p>
          <p xml:id="i-GmALtKmFFa2UxHgC1sGc4X">
            Kvaliteten på lärarutbildningen bör höjas genom att på sikt se
            över om antagningen bör kompletteras med lämplighetstest eller
            antagningsprov. Försök med antagningsprov genomförs redan på några
            orter i Sverige. Efter utvärdering kan det ses över vilken lösning
            som är bäst för den svenska lärarutbildningen. Det är också viktigt
            att det finns fler vägar in till lärarutbildningen. Akademiker
            som vill bli lärare ska kunna gå en snabbkurs i pedagogik för
            att sedan kombinera lärararbete med fortsatt utbildning. Fler
            relevanta sommarkurser på lärarutbildningen behöver säkerställas
            för att fler ska kunna avsluta den snabbare. Vi vill se över hur
            högskolor skulle kunna specialisera sig enligt Riksrevisionens
            förslag. Det handlar bland annat om bättre möjligheter för högskolor
            och universitet att bli riktigt bra på vissa lärarutbildningar,
            men främst för att se till att lärarprogram som få söker till
            ändå blir av.
          </p>
          <p xml:id="i-Neuk6jmEofKsFBiDbuaJpN">
            För att ytterligare stärka kvaliteten i den svenska högskolan
            vill vi utreda hur resurstilldelningssystemet skulle kunna reformeras
            och hur kvalitetsutvärderingarna hos Universitetskanslersämbetet
            skulle kunna stärkas. Den svenska högskolan är internationaliserad,
            men mer kan göras för att ytterligare öppna högskolesektorn för
            både framstående internationella studenter och för lärare. Ett
            sätt är att locka utländska universitet till att etablera sig
            i Sverige. Vi vill därför utreda hur tillståndsgivningen för utländska
            lärosäten som vill upprätta filialer i Sverige kan förenklas.
          </p>
          <p xml:id="i-9gqmmBPx2s9WYgZGQyguhu">
            Att vara lärare i dag kräver att man ständigt vidareutvecklar
            sin kompetens och ständigt fyller på sin kunskapsbank. Vi vill
            därför utreda hur alla skolhuvudmän ska kunna ge sina lärare en
            individuell kompetensutvecklingsplan för att garantera regelbunden
            fortbildning. På sikt är det rimligt med ett krav på regelbunden
            fortbildning för bibehållen lärarlegitimation.
          </p>
          <p xml:id="i-P5YJnKgKEh31JkFYy55Dy8">
            De nationella proven bör på sikt få ett nytt syfte och även kunna
            verka som en utvärdering av lärarnas undervisning i stället för
            att enbart utvärdera elevernas kunskaper. De digitala och centralt
            rättade nationella proven bör flyttas från årskurs 9 till årskurs
            8. Genom att ha proven i årskurs 8 får eleven större möjlighet
            att komplettera kunskaper som den saknar.
          </p>
          <p xml:id="i-MsoJsbBxAYKwEafTKkJADk">
            Samtidigt anser vi också att man på sikt bör se över hur en mer
            rättssäker och likvärdig betygssättning kan säkerställas. För
            att stärka elevers rättssäkerhet ytterligare vid betygssättning
            vill Moderaterna se över vilka ytterligare insatser som kan bidra
            till detta, bland annat om möjligheten att överklaga sina betyg
            kan förstärkas utan att detta innebär en orimlig dokumentation
            för lärarna.
          </p>
          <p xml:id="i-CYP6BJ16f87k7r3EGW4K5u">
            Karriärtjänsterna har varit betydelsefulla. I sin granskning
            av den svenska skolan lyfter OECD bland annat fram vikten av goda
            karriärvägar för att höja läraryrkes status. Därför vill vi fortsätta
            bygga ut antalet karriärtjänster så att de uppgår till 22 000
            tjänster. För detta avsätts 186 miljoner kronor 2016, 316 miljoner
            kronor 2017 och 496 miljoner kronor 2018 och 2019. Vi förstärker
            även anslagen till vår tidigare satsning på fler karriärtjänster
            i utanförskapsområden genom att avsätta dubbelt så mycket medel
            som tidigare. Från och med 2016 ökar anslaget från 26 miljoner
            kronor till 36 miljoner kronor 2017, 44 miljoner kronor 2018 och
            52 miljoner kronor 2019.
          </p>
          <p xml:id="i-PAJqZzuj5KVa6fbD49nvbV">
            Fritidsverksamheten har länge hamnat i skymundan. Fritidshemmen
            är allt sämre bemannade och utbildningsnivån hos personalen har
            sjunkit. Ny statistik från Skolverket visar att den genomsnittliga
            elevgruppen har växt från 31 till 41 elever mellan åren 2004 och
            2014. Därför vill vi att Skolverket ser över barngruppernas storlek
            och utreder hur fritidshemmen kan inkluderas i de nationella skolsatsningarna.
            Vi vill också se över möjligheterna att ge fritidshemmen en egen
            läroplan och genomföra ett aktivitetslyft för mer idrott och rörelse
            i verksamheten. Vi satsar 10 miljoner kronor på att bygga upp
            ett samarbete mellan fritidshem och Svenska skolidrottsförbundet.
          </p>
          <head xml:id="i-Jkam5omr2ScMXZrk4wF4HV" type="h2">
            En bättre och mer tillgänglig förskola
          </head>
          <p xml:id="i-3FQMfxYEyBoeBrFfgFFc6V">
            Alla barn i Sverige ska ha tillgång till en bra förskola oavsett
            var i landet man bor. Förskolan är också betydelsefull för att
            motverka det nya utanförskapet som växer fram, som ofta börjat
            med att unga tidigt halkat efter i skolan. Moderaterna vill därför
            skapa ökade förutsättningar för en bättre och mer tillgänglig
            förskola.
          </p>
          <p xml:id="i-6ajmiW7EieDiX8D8Q6vDbp">
            Vi vill att den allmänna förskolan ska utökas till att gälla
            från två års ålder i stället för dagens tre år. Det skulle innebära
            att Sveriges familjer får möjlighet till avgiftsfri förskola för
            sina barn 15 timmar i veckan redan från det att barnet är två
            år gammalt. Det ger också fler familjer, särskilt de med små inkomster,
            ännu bättre möjligheter att kombinera familjeliv med arbete.
          </p>
          <p xml:id="i-51fRjeeiq5nY8CoMSCRAff">
            Till det ska stödet till mindre barngrupper i förskolan ökas
            så att det uppgår till 1 miljard kronor per år. Stödet ska särskilt
            premiera de förskolor som arbetar aktivt med språkinlärning. Så
            kan fler barn ges det utrymme till lek och lärande som de behöver,
            särskilt de som inte får det hemma.
          </p>
          <p xml:id="i-RQTF69MtGMnT6dUs5SU8yH">
            Kvaliteten i den svenska förskolan är överlag god. Nöjdhetsindex
            brukar uppvisa höga resultat. De svenska föräldrarna är nöjda
            med förskolan och känner sig trygga. Trots det är kvaliteten alltför
            skiftande. De skillnader i likvärdighet som syns i grundskolan
            finns också i förskolan. Skillnaderna märks i antalet behöriga
            förskollärare men också i hur huvudmännen väljer att fortbilda
            förskollärarna och vilka karriärmöjligheter som finns.
          </p>
          <p xml:id="i-Fqjt4e3CEduP4BdruTfXPX">
            Alliansen tog ett viktigt steg genom att 2010 göra förskolan
            till en egen skolform, att lyfta fram förskollärarens viktiga
            roll och förskolechefens betydelse för den pedagogiska utvecklingen.
            Dessvärre missades förskolan i en rad andra reformer som berört
            skolan. Karriärtjänstreformen omfattade inte förskolan och den
            obligatoriska rektorsutbildningen omfattade inte förskolans chefer.
            Vi vill därför att Skolverket utreder möjligheterna att inrätta
            förstelärare även i förskolan. Vi vill också utreda hur vi kan
            förbättra implementeringen av förskolans läroplan för att stärka
            likvärdigheten i förskolan.
          </p>
          <p xml:id="i-2FEXUQJvgiwWfEmGBnjvXP">
            Att utbildningssystemet hänger ihop måste genomsyra utbildningspolitiken.
            En del i att förstärka den sammanhållna skolan är en mer likvärdig
            överlämning från förskola till förskoleklass. Det behöver ses
            över hur vi kan säkerställa att alla förskolor lämnar över kunskaper
            om barnens utveckling genom en kvalificerad överlämning mellan
            förskolan och förskoleklassen.
          </p>
          <p xml:id="i-AiarGq4wyGh9pcu1VBJb6C">
            Under de senaste åren har söktrycket till förskollärarutbildningen
            ökat. Alliansen byggde kraftigt ut utbildningsplatserna till förskollärarutbildningen.
            Samtidigt som vi fortsätter bygga ut förskollärarutbildningen
            bör vi säkerställa att utbyggnaden inte sker på bekostnad av utbildningens
            kvalitet. Även fortbildningen av befintliga förskollärare bör
            ses över. Skolinspektionen har i sin granskning av förskolan konstaterat
            att medarbetarnas kompetens behöver förstärkas. Förskolelyftet,
            en satsning för kompetensutveckling, har varit viktig och ambitionen
            bör vara en mer permanent lösning på lärares och förskollärares
            kompetensutveckling som ger den långsiktighet skolan och förskolan
            behöver.
          </p>
          <p xml:id="i-GoLqdR9HDZ9pVTiuKyEuGu">
            Vi står även i fortsättningen bakom förslaget om att en tioårig
            grundskola, där förskoleklassen blir nya årskurs ett, behövs för
            att stärka skolans kunskapsfokus. Där ingår också fortbildning
            av befintliga förskollärare så att de ska bli behöriga att undervisa
            i den nya grundskolan. Från år 2017 avsätter vi 200 miljoner kronor
            per år för fortbildning av förskollärare.
          </p>
          <p xml:id="i-9GRMdF6RPwdXbVRMhiKEAb">
            Vi förstärker också tillsynen över förskolan med en tydligare
            kvalitetsgranskning av bland annat barngruppernas storlek. För
            att stärka tillsynen över förskolan förstärks anslaget till Skolinspektionen
            med 25 miljoner kronor per år mellan 2016-2018 och 10 miljoner
            kronor år 2019.
          </p>
          <head xml:id="i-Lw47RhSVhyo7j9pKfD9rPb" type="h2">
            Sommarskola och läxhjälp för alla
          </head>
          <p xml:id="i-WG8pdwRrS8fPXE3HGkr3ub">
            Ska vi nå högre kunskapsresultat i den svenska skolan behövs
            det mer ansträngning från elevernas sida, och samtidigt ska alla
            elever också få stöd och stimulans från skolan när de behöver
            det. För att ge bättre förutsättningar för fler elever att klara
            kunskapsmålen är möjlighet till sommarskola betydelsefull.
          </p>
          <p xml:id="i-iXrv9tdCiXhnzyUEEKF9T">
            Alla elever bör ha samma möjligheter att delta i sommarskola,
            oavsett i vilken kommun man bor. Det bör därför finnas en tydlig
            skyldighet för Sveriges kommuner att erbjuda sommarskola från
            årskurs 6 för de elever som löper risk att inte bli behöriga till
            gymnasiet.
          </p>
          <p xml:id="i-P2Z6n194byrfygG52GeEiA">
            Moderaterna satsar därför ytterligare 150 miljoner kronor per
            år på sommarskola från årskurs 6 till 9 för alla som riskerar
            att halka efter. Vi föreslår också att det införs obligatorisk
            läxhjälp, det vill säga en skyldighet för kommuner och fristående
            huvudmän att erbjuda läxhjälp till alla elever från årkurs 4 till
            9, för att alla elever ska få goda förutsättningar att lyckas.
            För detta satsas 390 miljoner kronor per år från och med 2016.
          </p>
          <head xml:id="i-EFoYzCkK79Da45VTDTE4qy" type="h2">
            Mer matematik
          </head>
          <p xml:id="i-7QgGRihgHSNehy17K934a8">
            De senaste årens PISA-resultat har visat på fallande matematikkunskaper
            bland de svenska eleverna. För att höja matematikkunskaperna behövs
            duktiga lärare men också mer undervisningstid. Sedan hösten 2013
            får elever i årskurserna 1–3 en matematiktimme mer i veckan jämfört
            med tidigare. I enighet med förslagen i alliansregeringens budgetar
            införs nu också en extra timme matematik för elever i årskurserna
            4–6. Vi moderater vill fortsätta på den inslagna vägen och även
            utöka undervisningstiden i matematik i årskurserna 7–9 med en
            timme i veckan. För att stärka svenska elevers matematikkunskaper
            står vi därför även i fortsättningen bakom vårt förslag om en
            extra timme matematik i veckan på högstadiet. För detta avsätts
            245 miljoner kronor 2017 och därefter 490 miljoner kronor per
            år.
          </p>
          <head xml:id="i-USCiyJMFJgbs29z4cdpcTk" type="h2">
            Digitalisering i skolan
          </head>
          <p xml:id="i-Hn1WsjnUUA2wBDM9WJLpLR">
            En modern kunskapsskola ska utvecklas i takt med att samhället
            förändras. Samtidigt ska alla elever oavsett bakgrund ges lika
            förutsättningar att klara fortsatta studier och arbete. I ett
            digitaliserat samhälle är det viktigt att elever förstår språket
            som styr datorer, datorprogram och internet. Det handlar till
            exempel om förståelsen för vilken information som väljs ut när
            elever gör sökningar på nätet. Det är en modern form av källkritik.
          </p>
          <p xml:id="i-Wz6wJE3X74q58W5n6yWKUq">
            Programmering är ett språk som allt fler lär sig. Precis som
            med engelska eller matematik kommer det att vara en avgörande
            kunskap både för att klara sig på framtidens arbetsmarknad och
            för att klara många vardagsuppgifter. Det finns flera föregångskommuner
            i Sverige som moderniserat sin undervisning, exempelvis med läsplattor.
            Oavsett vilken kommun en elev kommer ifrån ska hon eller han ha
            samma förutsättningar för vidare studier och arbete. Programmering
            bör därför ingå i skolans läroplan redan från årskurs 1 och vi
            vill ge Skolverket i uppdrag att utreda hur det skulle kunna införas.
            Till det bör Alliansens fortbildningsinsats för lärare, Matematiklyftet,
            utvecklas till att också innehålla programmering.
          </p>
          <p xml:id="i-UuBkrGaou1rCCYTN72BUqP">
            Vidare behövs det ett samlat grepp om moderniseringen av svensk
            skola. Vi avsätter därför 1 miljon kronor till Skolverket för
            att ta fram en nationell strategi för skolans digitalisering.
            Tillsammans med Alliansen har vi tagit fram ett förslag på fyra
            fokusområden som strategin bör innehålla:
          </p>
          <list style="ul">
            <item xml:id="i-SUqJxLeEUbBTcnXh1iDZeT">
              Nya hjälpmedel för eleverna. Genom att använda digitala läromedel
              ges elever ökade möjligheter att nå bättre kunskapsresultat.
            </item>
            <item xml:id="i-BXBmj1Grb7rZqPNXFDFPvD">
              Lärare med digital kompetens. Fortbildning för att ge förutsättningar
              för att integrera den nya tekniken i undervisningen.
            </item>
            <item xml:id="i-UXq8AABLMYBVsN4WoD4zFr">
              Uppkopplade klassrum. Den digitala infrastrukturen i skolorna
              bör hållas uppdaterad.
            </item>
            <item xml:id="i-TmzRfYT7NKDiZrNNniY97T">
              Framtidsinriktade rektorer. Rektorsutbildningen bör utvecklas,
              och ett digitalt rektorslyft riktat mot befintliga skolledare
              behöver genomföras.
            </item>
          </list>
          <p xml:id="i-AaE5AtausotJKfy8VbQdQ9">
            Tillsammans med Alliansen vill vi också tillsätta ett expertråd
            för skolans digitalisering som bör samarbeta med Skolverket i
            arbetet med att ta fram strategin. Det kan handla om forskare,
            skolexperter, utvecklare av digitala skolmaterial och program
            samt representanter från andra länder, exempelvis Danmark, som
            redan har börjat digitalisera sina skolor.
          </p>
        </div>
        <div type="motSignatures">
          <list>
            <item xml:id="i-LyqvjLNQHiFxPgUR56LnHD" who="i-CajxChHCyySL6R6AQNT1bF">
              Anna Kinberg Batra (M)
            </item>
            <item xml:id="i-MtpkyH5NA8diTPJmPkcqk3" who="i-VdihabCvvgRAFyrwU5mdKf">
              Jessica Polfjärd (M)
            </item>
            <item xml:id="i-2MkYGDzgcWvr1H1Mp9ExCD" who="i-9xarzmckV5SS8EyJPN5b3x">
              Hans Wallmark (M)
            </item>
            <item xml:id="i-4DJGyrFmJEcDxUSdMZW5Q2" who="i-Ev13DrJjHbo85jEmQ5EPLM">
              Ewa Thalén Finné (M)
            </item>
            <item xml:id="i-XbUpD6fKJwPTJ2ysmuYhMM" who="i-Ey2xJ5PQcAYBGtnz2AK3qu">
              Anti Avsan (M)
            </item>
            <item xml:id="i-XLFgc1N7ifgrxFaXRVumk6" who="i-KPGvtK4s6Zp3E6XH6vj18n">
              Tobias Billström (M)
            </item>
            <item xml:id="i-AM1x4P6Qw4eYuqaTxA5g14" who="i-9Rr7JqtzHpZv84evqPH4D8">
              Karin Enström (M)
            </item>
            <item xml:id="i-67uD51B7Gqjc3b9RjsA9jj" who="i-5BpKZwq8Nrrge7Ep1aDZB9">
              Lotta Finstorp (M)
            </item>
            <item xml:id="i-LghrVyM4xN4yYrvWzzz1yh" who="i-Ws7TTEJpudwigKX5RjyhR4">
              Camilla Waltersson Grönvall (M)
            </item>
            <item xml:id="i-Sx5Pib6mfxT62xnXUvC4Sy" who="i-bRyJHEKb5DCkicXkuZwMY">
              Ulf Kristersson (M)
            </item>
            <item xml:id="i-RYs4ADNnJ1fAXE9dAAh5pz" who="i-Evjo9hsKrPvb3KMyegAipb">
              Cecilia Magnusson (M)
            </item>
            <item xml:id="i-XN1BWQ8PmVinvshwarFF75" who="i-84DiaFjYsBoBUQnKJiSte9">
              Elisabeth Svantesson (M)
            </item>
            <item xml:id="i-Btd6KCUZr8X7QYqtrgJAPu" who="i-BZ7PcK8D1efvHXsafGEMKE">
              Andreas Norlén (M)
            </item>
          </list>
        </div>
      </div>
    </body>
  </text>
</TEI>
