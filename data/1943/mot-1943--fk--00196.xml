<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__fk__196/mot_1943__fk__196-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 196. 19
          </p>
          <p>
            Nr 196.
          </p>
          <p>
            Av herr Sandegård, om åtgärder i syfte att nedbringa kostnaderna
            för den statliga och kommunala administrationen.
          </p>
          <p>
            1942 års riksdag beslöt på statsutskottets förslag (utl. nr 174
            p. 9) att i skrivelse till Kungl. Maj:t anhålla, att Kungl. Maj:t
            ville låta verkställa ut- redning rörande frågan om bortarbetande
            av öretalen från kronodebetsed- larna. Initiativet kom från samma
            års statsrevisorer, som hade räknat ut, att en sådan reform skulle
            inbespara ett par tusen dagsverken åt samhället. Vid ärendets
            föredragning i första kammaren uttalade en representant på älvsborgsbänken
            en vördsam önskan, »att när man nu skall utreda denna relativt
            lilla sak, man måtte något vidga området för den begärda utred-
            ningen». Några år tidigare — 1936 — hade i samma kammare väckts
            en motion av herrar Sandegård och Björnsson om förenkling vid
            utskrivandet av vissa intyg av officiell karaktär liksom vid uppgörandet
            av en del offent- liga längder och utdrag ur dessa. Efter sedvanliga
            remisser med naturligtvis negativt resultat fann vederbörande
            utskott fast fot för ett avstyrkande under hänvisning till en
            pågående utredning rörande sättet för debitering, uppbörd och
            indrivning av utskylder samt folkbokföringens ordnande jämte härmed
            sammanhängande organisatoriska och andra frågor. Utskottet fann
            dessutom, att »då den angelägenhet, varom i motionen var fråga,
            således torde ligga inom ramen för kommitténs utredningsuppdrag,
            det kunde för- väntas, att densamma även ägnade uppmärksamhet
            åt nu förevarande spörs- mål». Och så var den saken ur världen.
            Den lilla duva, som då släpptes ut över pappersbyråkratins oändligt
            djupa och vida vatten, fann i motsats till utskottet inget fäste
            för sin fot. Skriv, skrivare, skriv — är alltjämt lösen i ett
            land som lyckligtvis har gott om skogar, av vilka man kan göra
            papper i oanade mängder varje dag. Trots den utomordentligt samvetsgranna
            sta- tistik som står oss till buds i t. ex. statistisk årsbok
            för Sverige, är det ty- värr omöjligt att få något exakt grepp
            på hur antalet skrivande människor förhåller sig till antalet
            i produktivt arbete sysselsatta. Annars tycks yrkes- redovisningen
            vara ganska fullständig. Däremot finna de intresserade ut- räknat,
            t. o. m. i hundradelar av en procent, »det relativa antalet barnlösa
            äktenskap samt medelantalet levande födda barn inom bestående
            äktenskap, ingångna efter år 1900 med fördelning efter graden
            av hustruns yrkesverk- samhet» liksom »barnlösa äktenskap i procent
            av samtliga äktenskap samt medeltalet barn i äktenskap med barn
            med fördelning efter äktenskapets varaktighet och hustruns vigselålder».
            Det kunde vara värt både möda, tid och kostnad att åstadkomma
            en approximativ uträkning av antalet männi- skor, pennor, skrivmaskiner
            och pappersark, som årligen åtgå för att täcka
          </p>
          <pb facs="riksdagen-motions-pdf/data/1943/mot_1943__fk__196/mot_1943__fk__196-002.pdf"/>
          <p>
            20 Motioner i Första kammaren, nr 196.
          </p>
          <p>
            ett till synes omättligt behov av utredningar, statistik, betyg
            och intyg från myndigheter av alla slag och blanketter, där den
            svenske medborgarens alla namn, data och omständigheter skola
            fästas på papperet. Det är kanske inte heller så alldeles oväsentligt,
            att i regel medborgarens alla förnamn måste vara med och att adressuppgifterna
            — särskilt i våra städer — betungas med namn på gator och kvarter,
            som stundom ha hela tjoget bokstäver. Det kan inte vara omöjligt
            att dessutom för förenklande av vissa uppgifter över- väga åtgärder
            för standardisering av de formulär, efter vilka intyg för olika
            ändamål skola av myndighet lämnas. Det gäller t. ex. en hel del
            s. k. präst- betyg. Vi ha gott om folk, som förnöter sitt liv
            vid skrivborden. Det borde ofta finnas bättre bruk för denna arbetskraft.
            Vi ha i varje fall inte råd att låta ett skrivarväsen utan alla
            gränser växa och frodas, allra minst i en tid som denna, då samhället
            vid sidan av sin militära beredskap har behov av att än fler hjärnor,
            armar och händer engageras för att producera nyttigheter. Med
            stöd av det anförda får jag hemställa,
          </p>
          <p>
            att riksdagen ville i skrivelse till Kungl. Maj:t anhålla om
            åtgärder i syfte att nedbringa kostnaderna för den statliga och
            kommunala administrationen.
          </p>
          <p>
            Stockholm den 24 januari 1943. Karl Sandegård.
          </p>
          <p>
            I motionens syfte instämmer
          </p>
          <p>
            Fredrik Ström.
          </p>
          <p>
            Iduns tryckeri, Esselte ab. Stockholm 1943 316308
          </p>
        </div>
      </div>
    </body>
  </text>
</TEI>
