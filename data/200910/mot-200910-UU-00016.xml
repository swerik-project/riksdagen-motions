<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00016">
  <teiHeader>
    <fileDesc>
      <titleStmt>
        <title>med anledning av skr. 2009/10:174 Redogörelse för det svenska ordförandeskapet i Europeiska unionens råd andra halvåret 2009</title>
        <author corresp="i-9KG7jeGdkJDsSQQb3gKA2U">av Urban Ahlin m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2009/10:174 Redogörelse för det svenska ordförandeskapet i Europeiska unionens råd andra halvåret 2009</title>
          <idno type="rdwebb">GX02U16</idno>
          <rs type="number">U16</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U16/text</ref>
          <ref type="dokument_url_html">http://data.riksdagen.se/dokument/GX02U16</ref>
          <ref type="dokumentstatus_url_xml">http://data.riksdagen.se/dokumentstatus/GX02U16</ref>
          <ref type="doc">http://data.riksdagen.se/fil/0C39230C-4F1B-4CB1-9F52-257A0C346177</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LYgs6CxKoYV4fCQZqbNzzy</idno>
            <name>Ameer Sachet</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-9SfmZJkQTqb5EiX7oAFRYe"/>
        <correspContext corresp="i-9SfmZJkQTqb5EiX7oAFRYe">
          <ref>Regeringsskrivelse 2009/10:174</ref>
        </correspContext>
        <correspAction xml:id="i-RKLkMJwazfzbUwqxrQ4oUa" type="signed"/>
        <correspContext corresp="i-RKLkMJwazfzbUwqxrQ4oUa">
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-GsygH5UJM18UkfLBHFkVdD"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-RZNwwHohbyBgLVVG4Dy1Bj"/>
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-LYgs6CxKoYV4fCQZqbNzzy"/>
        </correspContext>
        <correspAction type="referral" xml:id="i-NL8tF1YeLbQz65KNdjpGq5">
          <date when="2010-04-28"/>
        </correspAction>
        <correspAction type="dismissal" xml:id="i-837DrMFZHTVttCoQWJwj8h">
          <date when="2010-04-27"/>
        </correspAction>
        <correspAction type="dismissal" xml:id="i-5nWocobaWGpgQUiQQDfVwJ">
          <date when="2010-04-27"/>
        </correspAction>
        <correspAction type="transfer" xml:id="i-G8oKjp2m76LTpm1gDNuUn5">
          <date when="2010-04-26"/>
        </correspAction>
        <correspAction type="submission" xml:id="i-F85P74KjbaPikWKAX9wgyT">
          <date when="2010-04-26"/>
        </correspAction>
        <correspAction type="assigned" xml:id="i-KqWtDMaPnovMsK2dUueAYY"/>
        <correspContext corresp="i-KqWtDMaPnovMsK2dUueAYY">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-VjSEiwmMGEJwkd8E8yKbyL">
            Förslag till riksdagsbeslut
          </head>
          <list style="ol">
            <item xml:id="i-Ha1nwSsNi6DDQigTrZMaC7">
              Riksdagen tillkännager för regeringen som sin mening vad som
              anförs i motionen om klimatet.
            </item>
            <item xml:id="i-NoDkkovzkMvhDuCCQmu6ge">
              Riksdagen tillkännager för regeringen som sin mening vad som
              anförs i motionen om en civil övervakningsmekanism för gasledningen
              i Östersjön.
            </item>
            <item xml:id="i-DNdJf8BN6fQovPUNSuBbJ2">
              Riksdagen tillkännager för regeringen som sin mening vad som
              anförs i motionen om ekonomi och sysselsättning.
            </item>
            <item xml:id="i-E4Ct5gZRWqs91XmvTFQPy2">
              Riksdagen tillkännager för regeringen som sin mening vad som
              anförs i motionen om fullständigt informationsutbyte i enlighet
              med sparandedirektivet.
            </item>
            <item xml:id="i-AxWRLpSkcj3Achbcth27dS">
              Riksdagen tillkännager för regeringen som sin mening vad som
              anförs i motionen om att informationsutbytet också ska gälla andra
              kapitalinkomster än räntor.
            </item>
            <item xml:id="i-XqMmtzYGKBFxqZD9LKNSvG">
              Riksdagen tillkännager för regeringen som sin mening vad som
              anförs i motionen om att regeringen ska undersöka möjligheten
              att beskatta kostnadsersättningar till ledamöter i Europaparlamentet
              för utövande av uppdraget som ej motsvaras av utgifter som de
              är avsedda att täcka.
            </item>
            <item xml:id="i-UnMVXb9GqNbtkfhNVRo14x">
              Riksdagen tillkännager för regeringen som sin mening vad som
              anförs i motionen om jobben.
            </item>
          </list>
        </div>
        <div type="motContent">
          <head type="h1" xml:id="i-6kZv23H5fTEnLiBXjJ9kFg">
            Motivering
          </head>
          <p xml:id="i-SM2PtTd7Zv8pCGiz5VkqEu">
            Det svenska EU-ordförandeskapet skulle vara resultatorienterat,
            och i skrivelsen berömmer sig regeringen av att ha lyckats uppnå
            långtgående resultat inom samtliga prioriterade områden. Att Sveriges
            regering skulle klara av ordförandeskapet i EU bättre än Tjeckien,
            vars regering kollapsade under sitt ordförandeskap, var det få
            som betvivlade. Små länder kan leda EU, det har t.ex. Sverige
            visat förr.
          </p>
          <p xml:id="i-Pvv1rELsDr42HUun2QGgS6">
            Men när vi i vår utvärdering av det svenska EU-ordförandeskapet
            söker efter konkreta resultat inom de prioriterade områdena finanskrisen,
            klimatet och arbetslösheten hittar vi få svenska initiativ, och
            resultaten har uteblivit. Detta trots att statsministern har flugit
            över 27 varv runt jorden. Arbetslösheten inom EU har stigit med
            en tiondel för varje månad som Reinfeldt har styrt EU. För Sveriges
            del har arbetslöshetsökningen varit ännu sämre. Regeringen utlovade
            att lägga grunden för en ny Lissabonstrategi för sysselsättning
            och tillväxt, den s.k. EU 2020-planen. Ordförandeskapet misslyckades
            och lämnade utan att ha presenterat någon strategi.
          </p>
          <p xml:id="i-3XRZVGbEfUBHYVnEWxZAoJ">
            Fredrik Reinfeldts tre profilfrågor ekonomin, sysselsättningen
            och klimatet bleknade successivt bort. Procedurfrågor och ett
            stelt ledarskap har dominerat. Administrativt var det ett väl
            genomfört ordförandeskap tack vare en skicklig svensk statsförvaltning
            med många och mycket kompetenta tjänstemän, men politiskt saknar
            vi mycket av de svenska initiativ eller framgångar som regeringen
            talar om.
          </p>
          <head type="h2" xml:id="i-XR6T1UdoNXgoxYqLh9YxyE">
            Klimat
          </head>
          <p xml:id="i-L9dYQSUoRsfLBnc1NwyWsX">
            Regeringen konstaterar i sin skrivelse att klimatmötet i Köpenhamn
            den 718 december inte gav det resultat som EU hade hoppats på.
            Vi instämmer i den slutsatsen.
          </p>
          <p xml:id="i-GQi5VxRdjQFrsKfEhxN2K3">
            Vi instämmer dock inte i regeringens förklaring till misslyckandet.
            Regeringen anser att det huvudsakliga skälet är det bristande
            förtroende mellan parterna som har präglat klimatförhandlingarna
            (underförstått även före Sveriges ordförandeskap). Regeringen
            noterar också att flera länder ansåg att Köpenhamnsmötet brast
            i rent procedurmässiga frågor, vilket bidrog till de rådande motsättningarna
            (underförstått att värdlandet Danmark inte klarade av sin uppgift).
          </p>
          <p xml:id="i-2Pw1Qm3ueBz3yXePZnn7aU">
            Som alltid när det gäller den borgerliga regeringens klimatpolitik
            ligger ansvaret någon annanstans.
          </p>
          <p xml:id="i-JMz8Sb6DsSDobbPYCBfADs">
            Vi anser att Sverige hade mycket goda föresatser att leda EU
            till ett framgångsrikt resultat i Köpenhamn. Men statsministern
            valde att redan på ett tidigt stadium spela ned förväntningarna.
            I stället för att driva på frånsade han sig ledarskapet. Det är
            en strategi som för oss är oförståelig. Nästa misstag var att
            miljöministern tog initiativ till ett förslag som ytterligare
            fördjupade misstroendet mellan i- och u-länderna. Tanken att avveckla
            Kyotoprotokollet blev ett taktiskt felgrepp. De fattiga ländernas
            representanter misstänkte att de rika länderna ville stärka sin
            maktställning. Ett slopat Kyotoprotokoll innebär för u-länderna
            ett minskat stöd i arbetet med att motverka och anpassa sig till
            klimatförändringarna, både vad gäller pengar och teknik.
          </p>
          <p xml:id="i-PGbTonKWns6ooZXiXQnj3Q">
            Till hösten hålls ett nytt klimattoppmöte, denna gång i Mexiko.
            Vi vill att Sverige, tillsammans med övriga EU-länder, tar nya
            kraftfulla tag för att denna gång åstadkomma ett bindande klimatavtal.
            Det är dags att Sverige återtar sin position som ett miljövänligt
            land. För några år sedan toppade vi listan; nu har Sverige rasat
            ned till en fjärdeplats efter Tyskland, Kanada och Schweiz (enligt
            Svenska institutets nyligen presenterade Sverigebildrapport).
          </p>
          <head type="h2" xml:id="i-8dbg87GRkjwQ9V4hGCcdXt">
            Gasledning i Östersjön
          </head>
          <p xml:id="i-BXy47ikmfhdyhQ5sABbQ4g">
            Efter höstens hotelser om att störa toppmötet mellan EU och Ryssland
            och därigenom sätta käppar i det svenska ordförandehjulet tackade
            president Medvedev för den svenska regeringens beslut att säga
            ja till Nord Streams gasledning på Östersjöns botten genom att
            till sist låta mötet bli av.
          </p>
          <p xml:id="i-Sfk8jYG3Gm2WmhTykPpmpB">
            Få bedömare tvivlar på att regeringens positiva besked till gasledningen
            lade grunden till detta. Uppenbarligen var viljan att ha ett toppmöte
            i Sverige så stark att de miljö- och säkerhetspolitiska intressena
            vägde lätt.
          </p>
          <p xml:id="i-GLPWSvnx7SbsmdGpQEym9j">
            Socialdemokraterna och den rödgröna oppositionen har tydligt
            sagt nej till gasledningen. Den borgerliga regeringens ja till
            gasledningen ger en tydlig fingervisning om den alltför ringa
            vikt som regeringen ger Östersjöfrågorna. Bygget medför allvarliga
            miljörisker i ett mycket känsligt havsmiljöområde. Varje ny fastlåsning
            i miljardinvesteringar i naturgas försenar också europeiska investeringar
            i förnybar alternativ energi. Regeringen har också i och med detta
            öppnat för naturgasanvändning i Sverige.
          </p>
          <p xml:id="i-HJVPvMdkxWiwvLXkzdGUpi">
            Det är viktigt att Ryssland inte kan använda gasledningen som
            en förevändning för ökad militär närvaro i Östersjön. Vi utgår
            från att regeringen i de samtal med Ryssland som man nu haft behandlade
            frågan. För alla länder runt Östersjön är det viktigt att man
            kommer överens om en civil övervakningsmekanism som tillgodoser
            alla parters, inklusive Rysslands, behov av övervakning av gasledningen.
          </p>
          <head type="h2" xml:id="i-SUisr7SLbT55XEkqcYMP3y">
            Ekonomi och sysselsättning
          </head>
          <p xml:id="i-E8gMtHcCjokLAX6JWCBYZZ">
            Den globala ekonomin lider fortfarande av sviterna av den finansiella
            krisen. I Europa har många medlemsländer drabbats hårt av finanskrisen,
            i form av stigande arbetslöshet och växande budgetunderskott.
            Krisen har sitt ursprung i kraftigt fallande tillgångsvärden,
            framför allt inom fastigheter och subprimerelaterade värdepapper.
            Fallet i tillgångsvärden blottlade stora brister inom reglering
            och tillsyn av den finansiella sektorn.
          </p>
          <p xml:id="i-3won8xxTwrw1RfugzYbx9Z">
            EU-samarbetet inom det ekonomiska och finansiella området har
            under 2009 därför i hög grad varit inriktat på att åtgärda många
            av de brister som har identifierats, i syfte att minska risken
            för framtida kriser. Bland annat så finns det nu en överenskommelse
            om en ny struktur för tillsyn över de finansiella marknaderna.
            Vår bedömning är att den svenska regeringen måste vara djupt engagerad
            i reformeringen av den finansiella sektorn under de kommande åren,
            för att säkerställa en kraftfull och effektiv reglering och tillsyn.
          </p>
          <p xml:id="i-5Wuc8XW1x7CPod7TWf1ZBv">
            För oss kommer det att vara en prioriterad fråga inom ramen för
            det europeiska arbetet att skapa ett så enhetligt finansiellt
            regelverk som möjligt. Den nuvarande regeringen måste göra detta
            till en prioriterad fråga. Behovet av mer enhetliga regelverk
            blir tydligt när vi tittar på hur omfattande exponeringar utanför
            hemlandet många banker har. Inte minst gäller det de svenska banker
            som har en stor exponering mot hela Östersjöområdet.
          </p>
          <p xml:id="i-LjLiBYZMh8zhUVmx1T175E">
            I rådet finns det nu en överenskommelse om europeiska regler
            för kapitaltäckning. Andra viktiga regleringsområden är utformningen
            av rörliga ersättningssystem och förbättrade riskbedömningar av
            finansiella instrument och institutioner. Arbetet för att begränsa
            de s.k. skatteparadisens verksamhet och öka transparensen är av
            stor vikt för att åstadkomma en tryggare finansiell sektor. På
            alla dessa områden finns behov av en kraftfull reglering.
          </p>
          <p xml:id="i-KHmGkLe8fF95Sk749nBuaG">
            En annan central fråga för Sveriges agerande inom det europeiska
            samarbetet är att säkra att det internationella kapitalet möts
            av internationell politik och internationella regler. På sikt
            vill vi se en europeisk finansiell myndighet med muskler. Ingen
            ska kunna smita undan regler och kontroll genom att flytta pengar
            mellan olika länder. Vi vill att den europeiska myndigheten ska
            ha möjlighet att överpröva nationella inspektioner under vissa
            förutsättningar.
          </p>
          <p xml:id="i-9uHh5FVHVQpso1patm16ag">
            Finanskrisen har också visat på brister i uppföljning och efterlevnad
            i de finanspolitiska ramverk som finns på europeisk nivå. Utvecklingen
            för de offentliga finanserna i Grekland är det tydligaste exemplet
            på sådana brister. Det är uppenbart att förtroendet för stabilitets-
            och tillväxtpakten riskerar att undergrävas av de ekonomiska problem
            som många europeiska länder har hamnat i. Detta förtroende behöver
            därför stärkas.
          </p>
          <p xml:id="i-XsxDY9sx6287kHx5NgDwmQ">
            Det svenska ordförandeskapet säger sig ha fokuserat på åtgärder
            som begränsar arbetslöshet och främjar hög sysselsättning. De
            svenska erfarenheterna av regeringens politik på detta område
            är så här långt nedslående. Under krisen har arbetslösheten ökat
            mer i Sverige än genomsnittet i Europa. Ungdomsarbetslösheten
            i Sverige är bland de högsta i Europa. Det är uppenbart att regeringens
            jobbpolitik försämringar i trygghetsförsäkringarna i kombination
            med skattesänkningar inte har varit effektiv. Den har dessutom
            mycket olyckliga fördelningseffekter. Vi vill att regeringen delar
            med sig av dessa negativa erfarenheter till övriga medlemsländer,
            så att liknande misstag kan undvikas.
          </p>
          <head type="h2" xml:id="i-QYrvZaGF7V2A7oiAAWBAZ9">
            Skatteområdet
          </head>
          <p xml:id="i-3DX7U2k7RkWgfT9EsXSXci">
            Att överenskommelser inom G20 var pådrivande för att kommissionen
            producerade ett meddelande om god förvaltningssed på skatteområdet
            samt utmynnade i rådsslutsatser om ändringar av sparandedirektivet
            var i och för sig bra. Oavsett diskussionerna i G20 borde dock
            det svenska ordförandeskapet ha åstadkommit detta. Det har uppenbarligen
            varit snarare Barack Obama och Gordon Brown än Fredrik Reinfeldt
            som fört kampen mot skatteparadis och internationellt skatteundandragande.
          </p>
          <p xml:id="i-QRECn4xadLLEuk9udZEQjK">
            Vi konstaterar att det svenska ordförandeskapet inte heller lyckats
            föra vare sig en önskvärd tillämpning av sparandedirektivet med
            fullständigt informationsutbyte från alla medlemsländers sida
            i hamn eller en nödvändig utvidgning av det till att omfatta även
            juridiska personer och också andra kapitalinkomster än räntor.
          </p>
          <p xml:id="i-W2GKVd8d4m1MUh9inMdhNT">
            Två medlemsstater tillämpar fortfarande den övergångslösning
            som gällt från den 1 juli 2005 som innebär att en källskatt (15
            % de första tre åren, 20 % de nästföljande tre åren och 35 % därefter)
            tas ut i stället för att information lämnas. Det försvårar möjligheterna
            att få till stånd ett fullständigt informationsutbyte även med
            andra stater i Europa som inte är EU-medlemmar och som byggt upp
            en omfattande finansiell verksamhet med hjälp av sin banksekretess.
            Kapitalvinster på aktier och företagsinkomster är fortfarande
            undantagna.
          </p>
          <p xml:id="i-BsmTZJtP1kAusroPvEMeWU">
            Vi vill ha ett fullständigt informationsutbyte inom EU, och vi
            vill att informationsutbytet även omfattar andra kapitalvinster
            än räntor.
          </p>
          <p xml:id="i-WE1Fuhq3MzXieTK1xYx41j">
            Det är däremot bra att ett antibedrägeriavtal håller på att komma
            till stånd med Liechtenstein och att förhandlingar inleds om liknande
            avtal med övriga ministater som fungerat som skatteparadis samt
            med Schweiz.
          </p>
          <p xml:id="i-V8xZENgyNvUqugsTeT6Luo">
            Alla som har inkomster och använder sig av våra gemensamt beslutade
            välfärdstjänster bör bidra till dessas finansiering genom skatt.
            Detta är viktigt för skattesystemets folkliga legitimitet. Skatteprivilegier
            som skattebefrielse är en exceptionell åtgärd som bör tillämpas
            med stor restriktivitet. Därför har skatteutskottet tillkännagivit
            att regeringen ska undersöka möjligheten att beskatta kostnadsersättningar
            till ledamöter i Europaparlamentet för utövande av uppdraget som
            ej motsvaras av utgifter som de är avsedda att täcka. Regeringen
            skulle återkomma till riksdagen i ärendet (bet. 2008/09:SkU36).
            Regeringen har tyvärr dock valt att nonchalera en enig riksdag
            och vad den i samråd tidigare gått med på.
          </p>
          <head type="h2" xml:id="i-3vD2bdZvHYH51YJ2HYzkJx">
            Jobben
          </head>
          <p xml:id="i-Kb3VbpRn1sQcX4nJY1en1A">
            Vi är starkt kritiska till hur regeringen har agerat i Lavalfrågan
            både här hemma och i Europa. Regeringen talar ofta om den svenska
            kollektivavtalsmodellens förträfflighet men har inte lyft ett
            finger för att försvara den. Inte minst under det svenska ordförandeskapet
            hade regeringen haft chansen att lyfta fram frågan, men varken
            statsministern eller arbetsmarknadsministern har tagit ett enda
            initiativ i den fråga som kan medföra allvarliga konsekvenser
            för Europas löntagare. Regeringen blinkar åt vänster men svänger
            åt höger.
          </p>
          <p xml:id="i-LgG3sB1sq6Zr9MHGyYHZKX">
            Kampen för kollektivavtal på svenska arbetsplatser handlar om
            att alla arbetstagare ska behandlas lika. Vi socialdemokrater
            vill ha lika bra villkor för alla som jobbar i Sverige, oavsett
            om de kommer från Ronneby, Rotterdam eller Riga. Vi vill också
            att företagen ska konkurrera på lika villkor så att seriösa företag
            inte konkurreras ut av oseriösa. Löntagare ska inte tävla om jobben
            med lägre löner och sämre arbetsvillkor.
          </p>
          <p xml:id="i-Hdbp61Cy2pVro25Z1NKrSu">
            Regeringen borde omedelbart efter EG-domstolens Lavaldom den
            18 december 2007 ha reagerat till försvar för den svenska kollektivavtalsmodellen,
            men valde att avstå. Det behövs en översyn av svensk lagstiftning
            men också en behandling av frågan på EU-nivå för att vi ska kunna
            värna den förhandlings- och konflikträtt som är en förutsättning
            för vårt kollektivavtalssystem. Detta har regeringen nonchalerat.
          </p>
          <head type="h2" xml:id="i-mWGnGCnb6Yz3CBiChSofU">
            Stockholmsprogrammet
          </head>
          <p xml:id="i-NiedsoKXq9kdd6tRuZ2xeC">
            Sverige hade genom sitt ledarskap i ministerrådet en viktig roll
            i att driva det lagstiftande och politiska arbetet framåt genom
            framtagandet av det s.k. Stockholmsprogrammet. Tyvärr saknade
            programmet tillräcklig konkretionsgrad. Medlemsländerna och Europas
            medborgare måste kunna förutsäga den utveckling som ska ske.
          </p>
          <p xml:id="i-YSaoCeLejcgA9zuy5nCBNJ">
            I handlingsprogrammet föreslås det att länderna lättare ska få
            tillgång till varandras databaser och att EU ska kunna bygga upp
            egna register. Datasystem ska göras kompatibla så att de ska kunna
            kommunicera lättare med varandra. Ju fler som har direkttillgång
            till olika register och ju större registren är, desto lättare
            är det att uppgifter om enskilda individer sprids på ett sätt
            som det inte var tänkt eller används på ett sätt som inte avsetts.
            Vi tror inte att stora register på EU-nivå är till någon avgörande
            fördel för att minska brott. Vi önskade tydligare och snävare
            gränser för informationsutlämning samt konsekvensanalyser.
          </p>
          <p xml:id="i-NXQM4KgbtyUirwTpsCoFdi">
            Det är synnerligen viktigt att EU tar krafttag mot människohandel.
            Människohandel måste bekämpas såväl utanför EU:s gränser som inom
            dem. En viktig del i att bekämpa människohandel med sexuella ändamål
            är att bekämpa prostitution. Sambandet mellan prostitution och
            människohandel måste tydliggöras och erkännas. Om efterfrågan
            på köp av sexuella tjänster bekämpas minskar också människohandeln.
            Det förvånade oss att inte detta perspektiv fanns med i programmet
            när människohandel nämndes som en prioriterad fråga.
          </p>
          <p xml:id="i-Hqaw419ekbM8GgzJhRn9xi">
            I programmet ingick att tillgången till översättning och tolkning
            i samband med rättsliga förfaranden ska underlättas. Tyvärr når
            inte detta förslag ens upp till Europakonventionens minimikrav.
            Trots att samtliga EU-länder skrivit under Europakonventionen
            om mänskliga rättigheter så saknar brottsmisstänkta fortfarande
            de mest grundläggande rättigheter. I flera EU-länder får brottsmisstänkta
            inte ha en advokat närvarande vid polisförhör, och i många länder
            måste man själv betala för advokaten. Att inte rätten till försvarare
            vid brottmål har fått en klar tidsbestämning måste ses som ett
            misslyckande.
          </p>
          <head type="h2" xml:id="i-7DNkyVpjWG7A6warzw4Fi7">
            Frihandel
          </head>
          <p xml:id="i-SWxPLxA6hpyvFPub87Nkh1">
            WTO-förhandlingarna i den s.k. Doharundan har stött på betydande
            motgångar. Syftet med Doharundan är att ge utvecklingsländer möjlighet
            att bättre integreras i världshandelssystemet och ge dem avsevärt
            förbättrade möjligheter att handla på marknadsmässiga villkor,
            med exempelvis jordbruksprodukter, och därmed kunna skapa en egen
            hållbar tillväxt. Även om läget verkar dystert är det viktigt
            att regeringen driver på för återupptagna förhandlingar med syfte
            att framför allt förbättra utvecklingsländernas möjligheter att
            delta i handeln på världsmarknaden utan hämmande handelshinder.
          </p>
          <p xml:id="i-CX82x2966VrRqsz8WWhRTg">
            Regeringen skriver att det svenska ordförandeskapet varit drivande
            tillsammans med kommissionen angående Doha och att framsteg gjorts.
            Uttalanden om att överenskommelser ska göras har dock gjorts länge.
            Sverige med sin starka trovärdighet i frihandelsfrågor borde ha
            varit än mer pådrivande och tagit tydliga initiativ för att hitta
            en förhandlingslösning. Detta har varit särskilt viktigt med tanke
            på finanskrisen då risken för protektionism kan öka.
          </p>
        </div>
        <div type="motSignatures">
          <list>
            <item xml:id="i-7z8mU5CHjywtZ6LnwsGcTa">
              Urban Ahlin (s)
            </item>
            <item xml:id="i-UoJn3gDXRANvfEmviXzpPX">
              Carina Hägg (s)
            </item>
            <item xml:id="i-DUCrXhABuEMR5vqJQonHER">
              Kent Härstedt (s)
            </item>
            <item xml:id="i-RLuxHS85ybKoeWuobQSzX5">
              Kenneth G Forslund (s)
            </item>
            <item xml:id="i-AGdvGbx5xTgymNpk4NMQut">
              Kerstin Engle (s)
            </item>
            <item xml:id="i-17KpDqYacLhathuA2gQzGW">
              Carin Runeson (s)
            </item>
            <item xml:id="i-SZiFSE8MxYxr9hYBvCHB4r">
              Olle Thorell (s)
            </item>
            <item xml:id="i-75oWuvuvSU7YYgEq9NxbY3">
              Ameer Sachet (s)
            </item>
          </list>
        </div>
      </div>
    </body>
  </text>
</TEI>
