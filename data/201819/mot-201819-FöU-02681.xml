<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-FöU-02681">
  <teiHeader>
    <fileDesc>
      <titleStmt>
        <title>Stärk möjligheten för samhället att vid behov nyttja privata helikopterföretag</title>
        <author corresp="i-QpWVRM55tMRcHYZCMDFcHW">av Isak From (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2681 av Isak From (S)</title>
          <idno type="rdwebb">H6022681</idno>
          <rs type="number">2681</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H6022681/text</ref>
          <ref type="dokument_url_html">http://data.riksdagen.se/dokument/H6022681</ref>
          <ref type="dokumentstatus_url_xml">http://data.riksdagen.se/dokumentstatus/H6022681</ref>
          <ref type="docx">http://data.riksdagen.se/fil/ED872475-F79C-4E21-8EE3-CEA428115AE4</ref>
          <ref type="pdf">http://data.riksdagen.se/fil/0233A59A-668F-4B5D-92C9-75EC18F1C4BF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QpWVRM55tMRcHYZCMDFcHW</idno>
            <name>Isak From</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-J8t4fyoYCFCyVAHdwCLTkn" type="signed"/>
        <correspContext corresp="i-J8t4fyoYCFCyVAHdwCLTkn">
          <note type="signatory" corresp="i-QpWVRM55tMRcHYZCMDFcHW"/>
        </correspContext>
        <correspAction xml:id="i-DbfmKbwMZMpzczaaP5o4UV" type="submitted">
          <date when="2018-11-30"/>
          <time when="12:38:15"/>
        </correspAction>
        <correspAction xml:id="i-7sM1PugnmxCzz35Sh47q36" type="reviewed">
          <date when="2018-11-30"/>
          <time when="13:36:45"/>
        </correspAction>
        <correspAction xml:id="i-WkUGYTLjd8NAoZfcntn1ft" type="referred">
          <date when="2018-12-05"/>
        </correspAction>
        <correspAction xml:id="i-Fkh7VSFJLF3rnvSrd9GrW9" type="assigned">
          <date when="2019-05-16"/>
          <time when="16:24:19"/>
        </correspAction>
        <correspContext corresp="i-Fkh7VSFJLF3rnvSrd9GrW9">
          <ref type="assignedTo">Försvarsutskottet</ref>
        </correspContext>
        <correspAction xml:id="i-CnT4o8g3cVsT258Tw2Y6t7" type="behandlas_i"/>
        <correspContext corresp="i-CnT4o8g3cVsT258Tw2Y6t7">
          <ref type="uppgift">2018/19:FöU7</ref>
          <ref type="ref_dok_id">H601FöU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">FöU7</ref>
          <ref type="ref_dok_titel">Civilt försvar och krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8BUQB5qhsYzFUTRGGXwAr7" type="behandlas_i"/>
        <correspContext corresp="i-8BUQB5qhsYzFUTRGGXwAr7">
          <ref type="uppgift">2018/19:SoU8</ref>
          <ref type="ref_dok_id">H601SoU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU8</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SSFcCXf2yWNiKr5rcdk4QA" type="motHeader">
        <div xml:id="i-6UjgMdrADefpc2PxdHfs1V" type="motTitle">
          Motion till riksdagen 2018/19:2681 av Isak From (S) Stärk möjligheten
          för samhället att vid behov nyttja privata helikopterföretag
        </div>
      </div>
      <div xml:id="i-57mXcCrP64YLwqgKdo4QgQ" type="motBody">
        <div xml:id="i-Q5BQAfpqrYKdT5cyWYW2ot" type="motProposal" subtype="förslag">
          <head xml:id="i-TBDhVhTaQAiRsNiXpBKXB9">
            Förslag till riksdagsbeslut
          </head>
          <list xml:id="i-U74Wz53udkjkXXB2yW4y3d" style="ol">
            <item xml:id="i-Q4zjeL5dqHKoUqZEAvma4K">
              Riksdagen ställer sig bakom det som anförs i motionen om att
              MSB bör beakta privata helikopterföretags betydelse vid brand
              och andra samhällsfarliga situationer och tillkännager detta för
              regeringen.
            </item>
            <item xml:id="i-GrnVWwQgYdW1EBcuRej3h6">
              Riksdagen ställer sig bakom det som anförs i motionen om vikten
              av att kommunala räddningstjänster inte av ekonomiska skäl avstår
              från effektiva insatser vid brand eller andra samhällsviktiga
              räddningsuppdrag och tillkännager detta för regeringen.
            </item>
            <item xml:id="i-HzNjUncbcxWTwaRcm9uvsb">
              Riksdagen ställer sig bakom det som anförs i motionen om vikten
              av att utforma glesbygdsanpassning av regelverket för att underlätta
              att utföra ambulansliknande tjänster och tillkännager detta för
              regeringen.
            </item>
          </list>
        </div>
        <div xml:id="i-Wt29ydQnwwzEVJWfBDjvy1" type="motContent">
          <head xml:id="i-9ESojQwBPeWLefVVyV8CS1" type="h1">
            Motivering
          </head>
          <p xml:id="i-Jsnvtuob2qiJjAqGqxppa2">
            Med torka, översvämningar, storm och bränder till följd av klimatförändringar
            måste beredskapen stärkas. Det är rimligt att när skogen brinner
            över hela landet ropar allt fler på egna brandflyg i Sverige.
          </p>
          <p xml:id="i-9ZX7RviC738PYKkxfhCTdh">
            Allt fler kräver också att vi ska bygga ut försvarets kapacitet
            till att också omfatta brandbekämpning och fler typer av civilförsvarskapacitet.
            Att bara bygga ut i blindo och utan samordning med berörda kan
            ge fel och kostsamma effekter.
          </p>
          <p xml:id="i-AT6kTa5YXpCxrx9jzGdEBu">
            Tveklöst behöver vi bygga upp vår kapacitet i Europa. Risken
            för extrema väderlägen ökar nu alltmer. Än så länge rekvirerar
            vi brandflyg från exempelvis Italien. Men förhandlingar pågår
            om att skaffa fler egna flygplan inom Europa. En sådan framtida
            kapacitet är befogad och bör placeras i Norden.
          </p>
          <p xml:id="i-KQ1VAd5qiSnhBo6JwmQeBn">
            Det som bör konstateras är att vi redan i dag har en kapacitet
            som inte får glömmas.
          </p>
          <p xml:id="i-1DWmdKJZf5UvAQLBHnUyi">
            Svenska Flygbranschen har många medlemsföretag med helikoptrar
            baserade över hela landet.
          </p>
          <p xml:id="i-HMbYKySMMQa283XzHJUhBp">
            Många helikoptrar kan snabbt utrustas för till exempel skogsbrandsbekämpning.
          </p>
          <p xml:id="i-4r6Xcn4No41YYjPLSxK55W">
            De 15-talet civila helikopterföretag som är anslutna till Transportföretagen
            har ett 40-tal helikoptrar med utbildad personal, utrustning och
            tillstånd att hantera brandbekämpning och vattenbomba eldhärjad
            skog och mark från luften.
          </p>
          <p xml:id="i-6tsxY7DJ4S9p7hgT413PSX">
            I somras var det först när bränderna ökade i omfattning och militären
            meddelade att man inte längre var tillgänglig för brandbekämpning,
            oturligt nog samtidigt, som telefonerna började gå varma hos de
            privata helikopterföretagen.
          </p>
          <p xml:id="i-78pb3SsL6YXepanXrBNvdy">
            Från den tidpunkten fram till i september har de svenska helikopterföretagen
            anlitats i väldigt stor omfattning av räddningstjänsterna för
            att bekämpa och begränsa bränderna. Uppskattningsvis har man flugit
            över 1 000 timmar brandflyg.
          </p>
          <p xml:id="i-UkMiptrZvESYzXyGdWiTwU">
            Många av dessa helikoptrar har under den senaste sommaren konstant
            bekämpat bränder i hela landet sida vid sida med räddningstjänsternas
            resurser.
          </p>
          <p xml:id="i-R8o4cqmGMxJFdcZeEzMPeu">
            Men så var det inte i början av sommaren 2018.
          </p>
          <p xml:id="i-FDPQyWDwDoKAGaXUAaYULD">
            Då stod de flesta av dessa helikoptrar på marken när istället
            försvarets helikoptrar kallades in. Detta trots att försvarets
            helikoptrar kostar betydligt mer per flugen timme och till skillnad
            från de privata ofta har långa inställelsetider till den brinnande
            skogen.
          </p>
          <p xml:id="i-4fqhXHY5b4dFphdMiffQ7v">
            Det här måste sättas in i ett vidare sammanhang. Vid en av skogsbränderna
            i Sala-trakten uppskattas att försvaret flög cirka 15 timmar per
            dag under fyra dagar.
          </p>
          <p xml:id="i-WdAeQx6VJshTMwspH5Y1EG">
            Totalt upp mot 60 flygtimmar alltså, med en kostnad som kan ha
            överstigit 10 miljoner kronor beroende på vilka helikoptrar som
            användes.
          </p>
          <p xml:id="i-Pw2UMAgzwNaM7g3JBVGc9h">
            Motsvarande kostnad om civila helikoptrar utnyttjats hade stannat
            vid max 700 000 kronor. Den stora skogsbranden i Salatrakten 2014
            hade kanske kunnat släckas inom ett par dagar om fler civila helikoptrar
            hade kallats in på ett tidigt stadium.
          </p>
          <p xml:id="i-XqRXH8Wt8XYgTwKNr39qRG">
            Lång väntan på italienskt brandflyg förvärrade sedan situationen
            ytterligare med mycket stora risker och miljonskador som följd
            i onödan.
          </p>
          <p xml:id="i-S7bdK73ZHQfbkssas59kK1">
            I utredningen efter branden påpekades också att räddningstjänsterna
            saknade mandat och det ingick inte hellre i planeringen att kalla
            in resurser utanför sin egen organisation, till exempel saknades
            kompetens och avtal med privata helikopterföretag.
          </p>
          <p xml:id="i-U39DiSi7hShbJyJKoKiqes">
            I radion i augusti kunde vi höra att den civila helikopterverksamhetens
            resurser inte används som den borde trots att Myndigheten för
            samhällsskydd och beredskap (MSB) förser de kommunala räddningstjänsterna
            med information om den.
          </p>
          <p xml:id="i-MjiiM71izCHmqmCcfJpGKa">
            Tjänstemannen vid MSB berättade att det hela riskerar att bli
            en fråga om pengar eftersom kommunernas räddningstjänster avstår
            att ringa in privata entreprenörer för att det belastar den egna
            budgeten.
          </p>
          <p xml:id="i-PQJzuVEQj5c7fSiLEyS8bc">
            Istället skickas förfrågan till Försvarsmakten, som kan göra
            insatsen gratis för den enskilda räddningstjänsten.
          </p>
          <p xml:id="i-Nqsd3CGTfsYKnYMMbjVZo4">
            Trots att den insatskostnaden är långt högre för samhället. När
            dessutom den militära helikoptern kan ha längre inställelsetid
            än en privat helikopter och man ändå tar den militära, så fungerar
            inte systemet effektivt, avslutar tjänstemannen vid MSB.
          </p>
          <p xml:id="i-MZC7QgtGG7mDkbTZjDc7hG">
            Många, bl.a. Transportföretagen, är mycket kritiska till denna
            situation som direkt påverkar både den civila beredskapen och
            planeringsförmågan för ansvariga myndigheter, vilket också resulterar
            i ett stort och onödigt slöseri med skattemedel och försämrar
            Sveriges kapacitet att snabbt och effektivt bekämpa skogsbränderna.
          </p>
          <p xml:id="i-8JhZA4Gtqh6XTm8UAq7eye">
            Genom att redan i förväg utarbeta smarta avtal mellan räddningstjänst
            och lokala helikopterföretag kommer släckningsresurserna närmare
            besluten och kan snabbt vara på plats, kanske snabbare än den
            kommunala räddningsstyrkan i väglöst land, och bekämpa elden innan
            den får spridning. Eventuella diskussioner om vems budget som
            i slutändan ska belastas får inte försena insatserna utan lösas
            separat. Viktigast är att räddningstjänsterna känner sig trygga
            med att begära in civila helikoptrar om det behövs för en snabb
            och effektiv brandbekämpning.
          </p>
          <p xml:id="i-QoronnZBM1S1MPDQnahkZJ">
            Både offentliga och privata resurser behövs för att säkra vårt
            samhälle vid olika former av samhällsstörningar. Vid stora kriser
            behövs hjälp även från försvaret och i vissa fall även utlandet.
            Våra civila helikopterföretag står emellertid beredda att när
            som helst sättas in för att upptäcka, bekämpa och begränsa skogs-
            och markbränder. Vid de pågående skogsbrändernas har de mycket
            tydligt visat vilken effektiv och pålitlig resurs de utgör. Om
            politikerna nu enbart satsar på att bygga ut statliga eller militära
            brandflygsresurser finns det en stor risk för väldiga fördyringar
            för skattebetalarna och att de civila resurserna konkurreras ut
            av offentliga aktörer och försvinner från marknaden. Då kommer
            Sveriges totala beredskapsförmåga allvarligt försämras.
          </p>
          <p xml:id="i-WNEyhKoRhF6KeD9pm24iXd">
            I en annan fråga pågår tyvärr också ett ifrågasatt bakåtsträvande.
          </p>
          <p xml:id="i-Rsk5xh57NRw4T9UcUSVMXj">
            Inom Akutvård i extrem glesbygd (AXG) har privata helikopterföretag
            sedan länge fått utbildning och medicinsk utrustning och kunnat
            rycka in då ambulanshelikoptrar är ute på andra uppdrag. Nu har
            Transportstyrelsen påpekat säkerhetsbrister som sätter stopp för
            möjligheten att sätta privata aktörer för att klara akuta livräddande
            uppdrag, uppdrag som tidigare varit fullt möjliga.
          </p>
          <p xml:id="i-J4JVjuM27S1LjNSC5ZC7xv">
            Västerbottens läns landsting, Norrbottens läns landsting och
            Region Jämtland Härjedalen startade 2011 projektet Akutvård i
            extrem glesbygd (AXG) med stöd från Socialdepartementet.
          </p>
          <p xml:id="i-WQFX4QFLmaSDkskRX6zXhR">
            Syftet med AXG, som gick i skarpt läge 2015, är att ge utbildning
            till samebyar, helikopterföretag, stugvärdar med flera i första
            hjälpen enligt ABCDE 1 och HLR 2 anpassat till extrem glesbygd.
            Utbildningsmaterial har tagits fram och instruktörer utbildas.
          </p>
          <p xml:id="i-2gTXwrJgsw3HDdUJeevpSH">
            Om ambulanshelikopter inte är tillgänglig har det hittills varit
            möjligt att anlita privata helikopterbolag som också kan ta med
            medicinsk utrustning till drabbade och kontakta distriktsläkare
            som kan ge läkemedelsordination och bistå med råd på telefon.
            Men sedan Transportstyrelsen upptäckt problem med att leva upp
            till säkerhetsregler kan privata helikoptrar inte längre kallas
            in vid behov av akutvård i extrem glesbygd.
          </p>
          <p xml:id="i-PysYhKVyi8xYBgNvz3Qgxn">
            I samband med att ett nytt avropsavtal för privata kommersiella
            helikoptrar skulle upphandlas hösten 2017 uppmärksammade Transportstyrelsen,
            efter en s.k. orosanmälan, AXG-verksamheten och gjorde bedömningen
            att detta skulle betraktas som upphandling av ambulanshelikoptrar.
            Det gjorde att upphandlingen fick avbrytas och vi har sedan dess
            inte kunnat avropa privata helikoptrar. Berörda landsting har
            fört samtal med Transportstyrelsen om tolkningen av regelverket
            där AXG betraktar det som taxiflyg medan Transportstyrelsen betraktar
            det som ambulanshelikopterverksamhet.
          </p>
          <p xml:id="i-WMUgx1aAMvWPSdT36pL2Y1">
            Det är alltså enligt Trafikverket inte längre tillåtet att skriva
            avtal och ha privata aktörer i beredskap inom AXG, såvida de inte
            har samma tillstånd som ambulanshelikoptrar.
          </p>
          <p xml:id="i-L5GakzQJaQf5VEwHudgwfD">
            Lena Kroik, samordningssjuksköterska på AXG, säger till SVT att
            reglerna är anpassade till storstäder och flygplatser och menar
            att Transportstyrelsen borde kunna utforma glesbygdsanpassning
            av regelverket.
          </p>
          <p xml:id="i-7PJS9KhgTwECgGYfCK1tQ5">
            Helge Brändström, som är beredskapsöverläkare och medicinskt
            ansvarig chef för ambulansflyget vid NUS, Norrlands universitetssjukhus,
            säger att han vill se antingen en lagändring eller så måste mera
            pengar avsättas till fler ambulanshelikoptrar som kan täcka behovet.
          </p>
          <p xml:id="i-JkzgETyXEJ47jNJarGsmGc">
            Det är av intresse att känna till att polisen avropar privata
            kommersiella helikoptrar för motsvarande uppdrag i betydligt större
            omfattning än vad AXG gör, utan upphandling och utan särskilda
            krav på utbildning eller utrustning, men lutar sig mot lagen om
            skydd mot olyckor. Detta har inte Transportstyrelsen anmärkt på
            trots att det är samma typ av uppdrag och ofta samma helikopterföretag
            som AXG hade upphandlat, och var på väg att upphandla på nytt.
          </p>
          <p xml:id="i-5ncFf7cqtHZeRoTKtxsd8S">
            AXG har fortsatt med utbildning och vidmakthållit distriktsläkarberedskapen
            då det finns ett stort intresse från sameting och samebyar för
            fortsatt verksamhet som bedöms ge en ökad trygghet inte bara i
            deras yrkesutövning utan för alla som vistas i väglöst land i
            fjällräddningsområdet. AXG kan dock inte verka fullt ut efter
            Transportstyrelsens tolkning av regelverket som bland annat ställer
            krav på tvåmotorhelikoptrar och en helt annan organisation.
          </p>
          <head xml:id="i-P1pvPJAJudAmRAQkFRDdDV" type="h1">
            Viktigt
          </head>
          <p xml:id="i-SJgqBmtFdRdvDT8hnPmmvg">
            Ta bort självrisken för den kommunala räddningstjänsten vid användande
            av helikopter vid släckning av skogsbrand. Det är den kostnaden
            som gör att de väntar med att ringa in den lokala helikopteroperatören
            som kan komma snabbt och släcka medan branden är liten.
          </p>
          <p xml:id="i-6Staci1VE3Hmsko5oPcwtX">
            För att spara pengar ringer man istället till MSB för att få
            hjälp av försvaret som oftast är mycket längre bort. Denna process
            tar ofta minst en dag och under tiden hinner skogsbranden bli
            stor och mycket svårare och dyrare att släcka.
          </p>
          <p xml:id="i-RPWmwvDhF3ZhgXsbgCkRd2">
            Argument för varför man också kan släcka skogsbränder med privata
            helikoptrar:
          </p>
          <p xml:id="i-FRE7ZbnCcQWpF7CV5kEwgs">
            Det finns redan ett 40-tal helikoptrar i privata svenska helikopterföretag
            som snabbt kan sättas in snabbt på effektiv skogsbrandbekämpning
            medan skogsbranden är liten dvs förhindrar stora svårsläckta bränder.
          </p>
          <p xml:id="i-SHq6jLeoiUvtV2wspnBcRq">
            Nya brandflygplan måste köpas in av staten.
          </p>
          <p xml:id="i-4FDT2AtJjgqfqZr65826k2">
            Helikoptrar har i jämförelse med brandflyg och försvaret en mycket
            låg timkostnad.
          </p>
          <p xml:id="i-SWtJeKWczMhctF32SbsA21">
            Helikopter är mycket kostnadseffektiv.
          </p>
          <p xml:id="i-RETndQBRZZCW73jDexw72X">
            Helikoptrar tar vatten i små sjöar och vattendrag i närheten
            av branden och hinner åka flera gånger medan större flygplan måste
            hämta vatten i stora avstängda sjöar längre bort.
          </p>
          <p xml:id="i-BMmLxr2d2r1qgD4YPuVoWE">
            Helikoptrar tankar i skogen i närheten av branden, flygplan måste
            åka till en öppen flygplats för att tanka.
          </p>
          <p xml:id="i-YTfGGUjUzRKQbTyKbrd6WD">
            Dessa privata helikoptrar tränar hela året i sin ordinarie verksamhet
            på uppgifter som är lika eller snarlika brandsläckning och de
            har en bra lokalkännedom.
          </p>
          <p xml:id="i-Mz5eKnq2CBHbmWJAt5BB5U">
            Flygplan måste träna brandsläckning året runt för att behålla
            sin kompetens, vare sig det brinner eller inte och om det bara
            finns ett fåtal plan så har de sällan lokalkännedom eftersom de
            alltid flyttas långa sträckor.
          </p>
          <p xml:id="i-36eEZtVNBHq959s8PCmbo6">
            Om Sjöfartsverkets helikoptrar utrustas med krok så måste de
            börja träna brandsläckning med sin 4-personersbesättning. Detta
            påverkar deras ordinarie träning för sjöräddning och är till en
            mycket hög timkostnad.
          </p>
          <p xml:id="i-FQ67fGmJWXTDdSTUeKdKGQ">
            Utforma ett transparant regelverk så att om ambulanshelikoptrar
            inte är tillgängliga gör det möjligt att anlita privata helikopterbolag
            som också kan ta med medicinsk utrustning till drabbade och kontakta
            distriktsläkare som kan ge läkemedelsordination och bistå med
            råd på telefon.
          </p>
          <p xml:id="i-UPyho5PSKGMuYXLQTM3uiu">
            Privata helikoptrar flygs av 1 person/helikopter. Brandflygplan
            behöver minst 3 personer/plan. Sjöfartsverkets räddningshelikopter
            har 4 personer/helikopter.
          </p>
          <p xml:id="i-N7mE3jjPSv8Qwi9qF4v7cG">
            Utöver brandsläckning utför de andra mycket viktiga samhällsviktiga
            uppdrag som
          </p>
          <list xml:id="i-Aa9FoPyMhamgoPWP8fxxcx" style="ul">
            <item xml:id="i-DyRscdDufWNcepji1houRy">
              skogsinventering och snabb inventering av stormskador
            </item>
            <item xml:id="i-4Kun4HDZH9VXQvvytVNPK6">
              eftersök och räddning i väglöst land
            </item>
            <item xml:id="i-5vcYnVRqBEx5VbbTftSR3i">
              vid kris- och terrorattentat som stängt vägar
            </item>
            <item xml:id="i-XfBMgG93V3mZVoPZKY6yRu">
              räddning i väglöst land
            </item>
            <item xml:id="i-ZypZf8eBSnCkcy8EiHSNs">
              turistindustrin
            </item>
            <item xml:id="i-7X9rM6rPZvjubTeYH4HtdJ">
              djurinventering för Naturvårdsverket
            </item>
            <item xml:id="i-WoiFsBPGzhebPPBZdGuSEF">
              snabb insats vid reparation av elavbrott
            </item>
            <item xml:id="i-P3RzJsQRaAJd93jm8X23M">
              arbetstillfällen, varav många i stödområden
            </item>
            <item xml:id="i-QZvA2VLDTo15FCHxcRHuVL">
              rendrivning, inventering och service till rennäringen
            </item>
            <item xml:id="i-WRkV2qeycZqHGzYGfxMG9S">
              ambulansflyg och taxiflyg
            </item>
            <item xml:id="i-Wpyi75KuHSTRiUeEJYVSzh">
              brandbevakning och brandbekämpning
            </item>
          </list>
        </div>
        <div xml:id="i-PFnNmx5FzJaUf1CBao9B2w" type="signatureBlock">
          <list xml:id="i-3wSvW2jszvH2NTCeAmnFNX">
            <item xml:id="i-BTWuLNawbaXZxu3G5DGytq" who="i-QpWVRM55tMRcHYZCMDFcHW" type="signature">
              Isak From (S)
            </item>
          </list>
        </div>
      </div>
    </body>
  </text>
</TEI>
