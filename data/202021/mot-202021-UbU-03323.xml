<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-03323">
  <teiHeader>
    <fileDesc>
      <titleStmt>
        <title>Fler skickliga lärare och en lärarutbildning av hög kvalitet</title>
        <author corresp="i-ChDzdZDYwg4X9oGXyFy8Ta">av Kristina Axén Olin m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3323 av Kristina Axén Olin m.fl. (M)</title>
          <idno type="rdwebb">H8023323</idno>
          <rs type="number">3323</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H8023323/text</ref>
          <ref type="dokument_url_html">http://data.riksdagen.se/dokument/H8023323</ref>
          <ref type="dokumentstatus_url_xml">http://data.riksdagen.se/dokumentstatus/H8023323</ref>
          <ref type="docx">http://data.riksdagen.se/fil/F8BDA379-448E-43AF-85F7-97E63ED89C8D</ref>
          <ref type="pdf">http://data.riksdagen.se/fil/9A73261E-5007-45E1-823A-23D4B7CEA281</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-ChDzdZDYwg4X9oGXyFy8Ta</idno>
            <name>Kristina Axén Olin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J7uJmvTQswBegURGxa5EHb</idno>
            <name>Lars Püss</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-X197GSMhHcAZJN1bTYaUKi" type="signed"/>
        <correspContext corresp="i-X197GSMhHcAZJN1bTYaUKi">
          <note type="signatory" corresp="i-ChDzdZDYwg4X9oGXyFy8Ta"/>
          <note type="signatory" corresp="i-J7uJmvTQswBegURGxa5EHb"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-J3vB7EYXWFGfYPGahysXrd"/>
        </correspContext>
        <correspAction xml:id="i-As6saNRP4rYWrxS34tnuMW" type="submitted">
          <date when="2020-10-06"/>
          <time when="14:11:00"/>
        </correspAction>
        <correspAction xml:id="i-AswXKk3b4Pc4DyY4FjTZ3X" type="reviewed">
          <date when="2020-10-06"/>
          <time when="17:09:00"/>
        </correspAction>
        <correspAction xml:id="i-5rsQjoBE6PpH6VsPp1ZyZM" type="referred">
          <date when="2020-10-14"/>
        </correspAction>
        <correspAction xml:id="i-EUWY5hyC5eDVmDm4cDRbgF" type="assigned">
          <date when="2021-11-16"/>
          <time when="14:17:38"/>
        </correspAction>
        <correspContext corresp="i-EUWY5hyC5eDVmDm4cDRbgF">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-M5sEQeHcpbZS6nTPfo8iTM" type="behandlas_i"/>
        <correspContext corresp="i-M5sEQeHcpbZS6nTPfo8iTM">
          <ref type="uppgift">2020/21:UbU10</ref>
          <ref type="ref_dok_id">H801UbU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU10</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5uTheVyGfK9L4KPbPkctAR" type="behandlas_i"/>
        <correspContext corresp="i-5uTheVyGfK9L4KPbPkctAR">
          <ref type="uppgift">2020/21:UbU11</ref>
          <ref type="ref_dok_id">H801UbU11</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU11</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Uir8zjRwM6fuNRn9WcPUeJ" type="behandlas_i"/>
        <correspContext corresp="i-Uir8zjRwM6fuNRn9WcPUeJ">
          <ref type="uppgift">2020/21:UbU14</ref>
          <ref type="ref_dok_id">H801UbU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU14</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-B8tnYBQM6ZTL4GyCAP7ALb" type="motHeader">
        <div xml:id="i-EYAjBGofn9jnHhihhaZuuQ" type="motTitle">
          Motion till riksdagen 2020/21:3323 av Kristina Axén Olin m.fl.
          (M) Fler skickliga lärare och en lärarutbildning av hög kvalitet
        </div>
      </div>
      <div xml:id="i-8oPKM67SjQYUDJaWiFMPHb" type="motBody">
        <div xml:id="i-XZk5KqeZuETwYNdiAdbrM3" type="motProposal" subtype="förslag">
          <head xml:id="i-S6u522FnQKCyuxTL4RB8iN">
            Förslag till riksdagsbeslut
          </head>
          <list xml:id="i-3SCwwiWGGrfedRdnat5BDw" style="ol">
            <item xml:id="i-Hnjj7owUprU5nUkQfUs5WH">
              Riksdagen ställer sig bakom det som anförs i motionen om en gemensam
              grund för vilka krav som ska gälla för respektive KPU-inriktning
              och bedömning av behörighet och tillkännager detta för regeringen.
            </item>
            <item xml:id="i-S6YaSVwuoRy5PEhQ12z1kV">
              Riksdagen ställer sig bakom det som anförs i motionen om att
              disputerade som läser till lärare ska ha en kortare utbildningstid
              än i dag och tillkännager detta för regeringen.
            </item>
            <item xml:id="i-3aoRy4xZog2fmMoSh9KVdN">
              Riksdagen ställer sig bakom det som anförs i motionen om karriärtjänster
              och karriärtjänster i utanförskapsområden och tillkännager detta
              för regeringen.
            </item>
            <item xml:id="i-23AiLcdxyNjYUSiieh9fxp">
              Riksdagen ställer sig bakom det som anförs i motionen om att
              alla lärare ska omfattas av en individuell kompetensutvecklingsplan
              och tillkännager detta för regeringen.
            </item>
            <item xml:id="i-CgwQEzQbJb8N1VhuCHiTer">
              Riksdagen ställer sig bakom det som anförs i motionen om ett
              professionsprogram för lärares fortbildning och tillkännager detta
              för regeringen.
            </item>
            <item xml:id="i-Go83sbeVY42sX6bbk6v3Au">
              Riksdagen ställer sig bakom det som anförs i motionen om att
              skärpa antagningskraven på lärarutbildningen och tillkännager
              detta för regeringen.
            </item>
            <item xml:id="i-4MBTzNqWLcfboi4v2W6LMv">
              Riksdagen ställer sig bakom det som anförs i motionen om en moderniserad
              lärarutbildning med nya moment och tillkännager detta för regeringen.
            </item>
            <item xml:id="i-GLHbEDQXwCax3MrsrNKYH7">
              Riksdagen ställer sig bakom det som anförs i motionen om att
              koncentrera lärarutbildningen till färre lärosäten och tillkännager
              detta för regeringen.
            </item>
            <item xml:id="i-JToRjHNbS7hNuurQtS5rqC">
              Riksdagen ställer sig bakom det som anförs i motionen om fler
              vägar in till läraryrket och tillkännager detta för regeringen.
            </item>
            <item xml:id="i-GJ7CymLP3vxs5wuxmMKvJN">
              Riksdagen ställer sig bakom det som anförs i motionen om ett
              tillfälligt undantag från lärarlegitimation för pensionerade lärare
              och tillkännager detta för regeringen.
            </item>
            <item xml:id="i-U4UKNz1vAfUmjBWFjKu4Bq">
              Riksdagen ställer sig bakom det som anförs i motionen om insatser
              för fler lärare i svenska som andraspråk och tillkännager detta
              för regeringen.
            </item>
            <item xml:id="i-CimPHcisA8pY1MCzkf18d9">
              Riksdagen ställer sig bakom det som anförs i motionen om att
              tillåta fjärrundervisning i fler ämnen och tillkännager detta
              för regeringen.
            </item>
            <item xml:id="i-GfKCUD6zfgDBGqNbqG3Vky">
              Riksdagen ställer sig bakom det som anförs i motionen om skolans
              digitalisering och tillkännager detta för regeringen.
            </item>
            <item xml:id="i-EiZizDnTTj7fyAQLP8hBvq">
              Riksdagen ställer sig bakom det som anförs i motionen om kvalitet
              och mål för den verksamhetsförlagda lärarutbildningen och tillkännager
              detta för regeringen.
            </item>
            <item xml:id="i-6pXzmd8KA4fwKggzEzTEs3">
              Riksdagen ställer sig bakom det som anförs i motionen om bättre
              villkor för VFU-handledare och tillkännager detta för regeringen.
            </item>
            <item xml:id="i-LMmzDRZMThWku31WFse4Sj">
              Riksdagen ställer sig bakom det som anförs i motionen om att
              utreda hur nyutexaminerade lärare kan få en bättre introduktion
              till läraryrket och tillkännager detta för regeringen.
            </item>
            <item xml:id="i-4PaiEFerLvsUpnXspyjxau">
              Riksdagen ställer sig bakom det som anförs i motionen om lärares
              kompetens gällande elever med neuropsykiatriska funktionsvariationer
              och tillkännager detta för regeringen.
            </item>
            <item xml:id="i-JwpFqP4jBguGJXXMuCgNYM">
              Riksdagen ställer sig bakom det som anförs i motionen om att
              förkorta KPU till ett år och tillkännager detta för regeringen.
            </item>
            <item xml:id="i-9fNNCAVDWnz4ixxVbmD8yf">
              Riksdagen ställer sig bakom det som anförs i motionen om att
              möjliggöra för lärarutbildningar på högpresterande skolor och
              tillkännager detta för regeringen.
            </item>
            <item xml:id="i-ETq9P3agX66Xv2WBJAgkkF">
              Riksdagen ställer sig bakom det som anförs i motionen om att
              öppna för fristående lärarutbildningar och tillkännager detta
              för regeringen.
            </item>
            <item xml:id="i-6B8jTxNEFzZGtxxd7KHjWj">
              Riksdagen ställer sig bakom det som anförs i motionen om att
              lärare som examinerats i Sverige automatiskt ska få lärarlegitimation
              och tillkännager detta för regeringen.
            </item>
            <item xml:id="i-3FDWvZxdKtztnAATEQhR3e">
              Riksdagen ställer sig bakom det som anförs i motionen om Teach
              for Sweden och tillkännager detta för regeringen.
            </item>
          </list>
        </div>
        <div xml:id="i-6cuJ1tZRqJm5ySYhAWBL2v" type="motContent">
          <head xml:id="i-2sxb2t97JuAKYQ1iH2Y2ux" type="h1">
            Motivering
          </head>
          <p xml:id="i-Ey7jiAxR3KmQ1c2UoGWCB6">
            Lärarna är nyckeln till att alla elever ska klara skolan med
            framgång. Det är därför av största vikt att lärarutbildningens
            innehåll går hand i hand med de utmaningar skolan står inför.
            Flera viktiga steg har tidigare tagits för att stärka läraryrkets
            status och lärarnas kompetens. Mellan 2006 och 2014 sjösattes
            en ny och modern lärarutbildning. Lärarnas kompetens stärktes
            därtill med två lärarlyft, ett matematiklyft och en karriär­tjänstreform.
          </p>
          <p xml:id="i-SceywY4k8w13PHwTzxL9P">
            Internationella undersökningar visar att svenska lärare använder
            en mindre andel av sin tid till undervisning jämfört med andra
            länder. Skolverket pekar på att svenska lärare lägger över två
            timmar per dag på administration och uppgifter relaterade till
            ordning och omsorg. Det handlar exempelvis om att iordningställa
            lokaler, behandla ledighets­ansökningar, agera rastvakt och övervaka
            omklädningsrum. Det är tid som skulle kunna användas till lärande
            och lektionsförberedelser och till att ge stöd åt dem som behöver
            det mest. Moderaterna välkomnar de satsningar på lärarassistenter
            som gjorts för att underlätta lärarnas administrativa arbete.
          </p>
          <p xml:id="i-RWG3KA1Bcg7n9tgPW5edXU">
            Men mer behöver göras för att lärarna ska kunna lägga mer tid
            på sitt kärnuppdrag: undervisningen. Skolverket bör därför fortsätta
            att se över lärarnas tidsanvändning och lämna förslag på hur mer
            tid kan frigöras till planering, kvalitetssäkring och undervis­ning.
          </p>
          <head xml:id="i-BwzXd2mzQMj3f1eL5EgtTf" type="h2">
            Ett attraktivt läraryrke
          </head>
          <p xml:id="i-VzSPscVnWfWQU8J9eKUxWc">
            Skickliga lärare ska ha bra betalt och Sveriges lärare ska känna
            sig trygga med att de riktade lönehöjningar som görs i dag ska
            fortsätta att gälla. För att göra läraryrket mer attraktivt behövs
            även möjligheter att göra karriär och utvecklas i yrket. Alliansreger­ingen
            införde därför karriärlärartjänster och målet var att fler än
            var femte lärare med pedagogisk högskoleexamen skulle få möjlighet
            till en förstelärartjänst.
          </p>
          <p xml:id="i-Y8M5FezfFrfPQtqvuoqEVP">
            Regeringen har nu stoppat den utbyggnaden. Det är beklagligt.
            I stället behöver karriärlärarsystemet fortsätta att byggas ut.
          </p>
          <p xml:id="i-QNRRmDFCjM8MrE9HQrZgnN">
            Moderaterna vill att den höjning av lärarlönerna med tre miljarder
            kronor som nu gjorts ska ligga kvar. Samtidigt är sättet regeringen
            genomfört höjningen på problema­tiskt. De lärare som inte är förstelärare
            delas upp i svårdefinierade kategorier och det är svårt att motivera
            för de fåtal som inte inkluderas i satsningen. Förskollärare i
            mindre fristående förskolor är ej heller inkluderade liksom lärare
            på komvux och svenska för invandrare. I takt med att medel frigörs
            då lärare exempelvis går i pension eller dylikt ska dessa användas
            för att genomföra lönehöjningar inom ramen för karriärlärarsyste­met.
            Alla lärare som i dag har fått en höjd lön ska samtidigt vara
            trygga i att deras löne­höjningar ligger kvar under deras lärarkarriär.
          </p>
          <p xml:id="i-EQtdSwSyskZ8QXNVqvPKBv">
            Att vara lärare i dag kräver att man ständigt vidareutvecklar
            sin kompetens och fyller sin kunskapsbank. Kunskap är i många
            avseenden en färskvara och det gäller inte minst kunskapen om
            att lära ut. Vi vill därför att Skolverket får ett nytt uppdrag
            att se över hur alla skolhuvudmän kan åläggas krav på att ge alla
            lärare en individuell kompetensutveck­lingsplan för att garantera
            regelbunden fortbildning. På sikt är det rimligt med ett krav
            på regelbunden fortbildning för bibehållen lärarlegitimation.
          </p>
          <p xml:id="i-QACFvdTdmxW2zJ2VAvGtyV">
            Ett professionsprogram som säkerställer lärares kompetensutveckling
            bör även in­rättas. Vi anser att programmet bör utgå från gemensamma
            nationella målsättningar för att säkerställa kvaliteten och möjlighet
            till uppföljning av programmet. Det är viktigt att programmet
            också synkroniseras med systemet för karriärtjänster.
          </p>
          <head xml:id="i-8ZhtKVTtbTY85pPkrt5BCe" type="h2">
            En modern lärarutbildning
          </head>
          <p xml:id="i-GwStdeTSCRL9nbCupJuRo9">
            För att öka lärarkompetensen behöver lärarutbildningen förbättras
            och moderniseras. Det ställs nya krav på lärarna i och med att
            de behöver kunna hjälpa elever med speci­ella behov och möta det
            ökande antalet elever som inte har svenska som modersmål. Specialpedagogik,
            NPF (neuropsykiatriska funktionsnedsättningar) och svenska som
            andraspråk borde därför vara kompetenser som alla lärare har.
            Även ledarskapsutveck­ling och kunskap om metodik och didaktik
            i en digital skolmiljö behövs på en modern lärarutbildning. Vi
            vill därför ge ett nytt uppdrag till Universitetskanslersämbetet
            (UKÄ) att utreda hur dessa delar kan ingå som obligatoriska moment
            på utbildningen.
          </p>
          <p xml:id="i-F32Vs1Za47mz5coFSSwLZJ">
            Om vi vill att våra barn och unga ska både förberedas för det
            alltmer digitala sam­hället och dra nytta av de digitala verktygens
            möjligheter för kunskapsinlärning i skolan börjar det arbetet
            med lärarna. Dagens lärarutbildning bör uppdateras så att blivande
            lärare behärskar digitala läroresurser och tekniken kan integreras
            på ett naturligt sätt i undervisningen. Moderaterna utvecklar
            detta förslag i motionen ”Digitalisering av skola och högskola”
            av Kristina Axen Olin m.fl.
          </p>
          <p xml:id="i-4uFsP4atbNdM2icw9hRgbn">
            Vi vill skärpa antagningskraven på lärarutbildningen och införa
            särskilda behörig­heter för olika lärarutbildningar när det gäller
            både kurser och betyg på kurser. En blivande matematiklärare bör
            exempelvis ha krav på högre betyg inom just matematik än en blivande
            svensklärare. Antagningen bör också kompletteras med ett lämplighets­prov.
            Det är ett sätt för sökanden att höja värdet av betygen genom
            en bedömning av kommunikativ och interaktiv förmåga, förmåga att
            ta en ledarroll och motivation för läraryrket.
          </p>
          <p xml:id="i-SNPeDQC2iFKXrw3sboB9q4">
            I dag krävs det mellan 4 och 5 års studier för att få en lärarexamen.
            För att göra det lättare för dem som skulle vilja läsa utbildningen
            på kortare tid bör möjligheten att läsa lärarutbildningen med
            förhöjd studietakt införas. Vilken studietakt som anses lämplig
            utan att kvaliteten försämras kräver en utredning, men bör landa
            i att utbildningstiden för de som väljer en förhöjd studietakt
            kan förkortas med minst ett år.
          </p>
          <p xml:id="i-17deiopHS1eZfvBYxvRppq">
            Över tid har den lärarledda undervisningstiden på lärarutbildningen
            minskat. För 40 år sedan hade lärarstudenterna i snitt 24 timmar
            lärarledd tid i veckan vilket har sjunkit till mindre än 8 timmar
            per vecka i dag. Moderaterna vill därför se över hur den genom­snittliga
            lärarledda utbildningstiden kan utökas.
          </p>
          <p xml:id="i-4sH1kUZjQRh1bVtnB2twWj">
            Det är viktigt att god ämneskunskap hos lärarna premieras och
            att den bedöms på samma sätt, oavsett om man skaffat sig den inom
            lärarprogrammet eller på en annan utbildning. Ämnesstudierna inom
            lärarutbildningarna bör därför läsas gemensamt med enstaka kurser.
            Det innebär att alla som exempelvis läser matematik kan göra det
            till­sammans, oavsett om man går lärarutbildningen eller ett annat
            program. Det berikar studenterna och studierna samtidigt som det
            ger behörighet till forskarkurser. Det ger också ökade möjligheter
            att växla mellan läraryrket och andra yrken.
          </p>
          <p xml:id="i-5DJG2tmWunUEU56kEpjNXb">
            OECD har rekommenderat Sverige att överväga att minska antalet
            lärosäten som erbjuder lärarutbildningar för att kunna höja kvaliteten.
            Moderaterna anser att en över­syn i syfte att konsolidera landets
            lärarutbildningar och koncentrera dem till färre läro­säten vore
            välkommen.
          </p>
          <head xml:id="i-PH7wzqE8aszmFeXsx2sS9u" type="h2">
            Åtgärder för att minska lärarbristen
          </head>
          <p xml:id="i-7Y4vXHtMy3bbjCRWdDwwjV">
            Den akuta lärarbristen är ett av de största hoten mot våra möjligheter
            att stärka elevernas kunskaper i skolan. Intresset för att läsa
            en kompletterande pedagogisk utbildning (KPU) har ökat under de
            senaste åren. 2012/13 påbörjade 400 personer en KPU-utbildning.
            År 2018/19 hade den siffran mer än fördubblats med 1 080 antagna.
            Detta är en glädjande ut­veckling som visar att fler vill vara
            med och göra skillnad i våra barns lärande.
          </p>
          <p xml:id="i-Jhp5FHcZzE67UTmffHnd3j">
            Många av de sökande saknar ofta bara några enstaka högskolepoäng.
            Orsaken till detta är stelbenta regelverk som begränsar möjligheterna
            för ämnes- och yrkeskunniga att bli lärare. Bland annat ställer
            lärosätena olika förkunskapskrav och gör olika bedöm­ningar av
            behörigheter. Det är regler som måste förändras, utan att kvaliteten
            försämras.
          </p>
          <p xml:id="i-61VLZbEPwv7iaxVf9M2YQL">
            Moderaterna föreslår därför att lärosätena, i samråd med Skolverket,
            ska få i upp­drag att ta fram en gemensam grund för vilka krav
            som ska gälla för respektive KPU-inriktning och hur behörigheten
            ska bedömas.
          </p>
          <p xml:id="i-Ag2xtv8x2LgeZBJTXoejAu">
            Moderaterna vill också se en utökad användning av antagningsprincipen
            antagen med villkor. Vi vill att denna period förlängs med hela
            utbildningen. Detta skulle inne­bära att personer som i dag är
            högt akademiskt meriterade och andra yrkesskickliga inte hindras
            från att påbörja en KPU-utbildning enbart på grund av avsaknad
            av ett par hög­skolepoäng. Moderaterna föreslår också att disputerade
            som läser till lärare ska ha en kortare utbildningstid än i dag.
          </p>
          <head xml:id="i-PgjVYRHGatJNwrgRP2eg3a" type="h2">
            Korta KPU till ett år
          </head>
          <p xml:id="i-N7ftcVdH8bTocioyZnbZa7">
            För att möta behovet av rekrytering behöver fler vägar till läraryrket
            öppnas där männi­skor med rätt ämneskunskaper men utan lärarkompetens
            bereds möjlighet att ta sig in. Ett viktigt redskap för detta
            är KPU-utbildningen (kompletterande pedagogisk utbild­ning) som
            idag genomförs på 1,5 år.
          </p>
          <p xml:id="i-AzjYocLwjDVvnK4eNCm2sp">
            Men redan idag finns alternativa lösningar som underlättar interaktionen
            mellan teori och klassrumspraktik och som gör att lärarstudenterna
            blir klara redan på ett år. Försöksprojektet Brobyggaren vid Göteborgs
            universitet är ett sådant exempel. Lärar­studenterna, som har
            färdig akademisk examen, läser här 90 hp med förhöjd studietakt,
            det vill säga 125 procent. Detta möjliggörs genom att lärarstudenterna
            genomför sin VFU (praktikperiod, 30 hp) parallellt med de akademiska
            studierna.
          </p>
          <p xml:id="i-B7euY8AVCgwWGoP13yaz43">
            Moderaterna vill permanenta och öppna upp för fler lärosäten
            att erbjuda en KPU-utbildning med förhöjd studietakt så att akademiker
            och yrkesverksamma kan läsa in en lärarlegitimation på ett år,
            det vill säga två terminer istället för tre terminer. Detta för­slag
            underlättar och kortar vägen till läraryrket.
          </p>
          <head xml:id="i-Hp6SEAs5m5piaHfqu9Wto8" type="h2">
            Underlätta anställning av pensionerade lärare
          </head>
          <p xml:id="i-HRCmZcUiPb36fWqCkfedxv">
            När det på kort tid kommer många nya elever till skolan behöver
            vi använda alla resurser vi har. Inte minst pensionerade lärare.
            Med dagens regler skulle många pensionerade lärare inte få göra
            sitt jobb och till exempel sätta betyg, eftersom de saknar lärarlegiti­mation.
            Dessa stelbenta regler står i vägen och är ett slöseri med kompetens
            och resurser. Moderaterna vill därför införa ett tillfälligt regelverk
            som ser till att pensionerade lärare ska kunna anställas som ordinarie
            lärare på skolor.
          </p>
          <head xml:id="i-JGp19gFS2ha37sv1joE7uY" type="h2">
            Insatser för fler lärare i svenska för invandrare
          </head>
          <p xml:id="i-QmFcCnKfGGt9EVjFtizthX">
            Svenskundervisning för invandrare är viktig både för samhället
            och för den enskilda individen. Dessvärre är det brist på lärare
            i svenska för invandrare och om två år beräk­nas det behövas ytterligare
            4 800 examinerade lärare i svenska för invandrare.
          </p>
          <p xml:id="i-JfWDyWTs3ZMH8mfV7bC3J1">
            Endast ett fåtal lärosäten erbjuder yrkesverksamma lärare och
            lärarstudenter att läsa de kurser som krävs för att bli behörig
            som lärare i svenska för invandrare över som­maren.
          </p>
          <p xml:id="i-MqaCLbZH98SxSQJewfXGP9">
            Vi anser därför att de lärosäten där lärarutbildningen finns
            i dagsläget även bör erbju­da kurser i svenska som andraspråk
            över sommaren för att möta de växande behoven.
          </p>
          <p xml:id="i-2EWMxicEK3z2ZkgCCtT66B">
            I dagsläget är enbart var tredje gymnasielärare i svenska som
            andraspråk behörig. Inget annat ämne har en så liten andel behöriga
            lärare. Endast tolv lärosäten har examens­tillstånd och därmed
            möjlighet att bedriva kurser i svenska som andraspråk. Därför
            vill vi utreda möjligheten att införa distanskurser i svenska
            som andraspråk, som ska kombi­neras med praktik ute i verksamhet
            inom svenska för invandrare. Det möjliggör att lärare i hela landet
            får förutsättningarna som krävs för att bli behöriga att bedriva
            svensk­undervisning för invandrare.
          </p>
          <head xml:id="i-NjeT2HPaY2hKyskmZTtswv" type="h2">
            En bättre lärarpraktik och introduktion till läraryrket
          </head>
          <p xml:id="i-4Kv1dV2SBYhefAvRyuH7ih">
            Den verksamhetsförlagda utbildningen är lärarstudenternas första
            möte med eleverna i klassrummet. Genom VFU-perioden får lärarstudenterna
            inte bara en inblick i en lärares praktiska arbete utan framför
            allt en möjlighet att omsätta teoretiska kunskaper från lärarutbildningen
            i en klassrumsnära praktik. För många lärarstudenter är detta
            en värdefull tid som visar läraryrkets såväl möjligheter som utmaningar.
          </p>
          <p xml:id="i-D1SWxnB9X9x5UtPcoRzz4E">
            Men UKÄ konstaterar också att mer behöver göras för att höja
            kvaliteten på lärar­studenternas VFU-perioder. Utvärderingen visar
            att det råder en generellt stor brist på VFU-handledare, och särskilt
            stor är bristen i gymnasieskolan. Bristen på utbildade VFU-handledare
            gör det svårare att upprätthålla en hög och jämn kvalitet under
            lärar­studenternas VFU-perioder.
          </p>
          <p xml:id="i-9pKhKTekDGmFUsZJMaQhTQ">
            Moderaternas målsättning är att alla lärarstudenter ska mötas
            av utbildade VFU-handledare. Vi vill därför att de lärosäten där
            lärarutbildningen finns i dagsläget, i högre utsträckning än i
            dag, erbjuder handledarutbildning på distans. Detta vore en viktig
            åt­gärd för att snabbt öka andelen VFU-handledare med handledarutbildning.
          </p>
          <p xml:id="i-739jzoAVEyJ43ixqotSRpe">
            Moderaterna föreslår också att UKÄ får i särskilt uppdrag att,
            inom ramen för de re­guljära utvärderingarna av lärarutbildningarna,
            noggrant följa kvaliteten i lärarstudenter­nas VFU-perioder samt
            att föreslå åtgärder för hur kvaliteten kan fortsätta att höjas.
            Det är också viktigt att se över hur de nyutexaminerade lärarna
            kan få en bättre introduktion till läraryrket. Moderaterna vill
            därför tillsätta en utredning som ska lämna förslag på hur fler
            lärarstudenter kan rustas bättre och introduktionen till yrket
            kan bli enklare. Slutligen måste de lärare som arbetar som VFU-handledare
            få bättre villkor och förut­sättningar för att kunna utföra sitt
            uppdrag.
          </p>
          <head xml:id="i-39vwQKQCHZripMGo74cZeT" type="h2">
            Möjliggör för lärarutbildningar på högpresterande skolor
          </head>
          <p xml:id="i-JkYWVpy5GPSbqdDofAyiq8">
            För att lindra lärarbristen och utbilda fler skickliga lärare
            vill Moderaterna möjliggöra skolförlagda lärarutbildningar, likt
            det brittiska konceptet med School Direct. Det betyder att skolor
            som av Skolinspektionen har fått högsta betygssättning och under
            lång tid kan påvisa en mycket god kvalitet ska kunna anställa
            obehöriga lärare och i direkt anslutning till anställningen erbjuda
            en skolförlagd lärarutbildning som ger lärarstudenten en lärarlegitimation.
            Vidare ska ett krav på skolorna vara att lärarstuden­terna undervisas
            och handleds av särskilt kvalificerade lärare, exempelvis lektorer
            eller förstelärare.
          </p>
          <p xml:id="i-8CqS11CEtPXQWvGFZzMx2X">
            Lärarstudenterna ska ha en färdig akademisk examen inom de ämnen
            som man ska undervisa i och därutöver ha lägst ett C i betyg i
            sitt huvudämne, exempelvis matematik, svenska eller ett NO-ämne.
          </p>
          <head xml:id="i-HuBy8b8ENbkbjss3Smf1f5" type="h2">
            Öppna upp för fristående lärarutbildningar
          </head>
          <p xml:id="i-KgAtybzc4rnDiqmymytZkR">
            Kraven är, och ska förbli, höga när det gäller tillstånden att
            driva lärarutbildning. I dag är det dock onödigt svårt att få
            tillstånd att driva KPU om man inte samtidigt har en lärarutbildning,
            något som kraftigt hämmar möjligheten för fler aktörer att växa
            fram.
          </p>
          <p xml:id="i-HMZ7PkuPfFHBHeVifLNDij">
            Moderaterna har tidigare uppmanat regeringen att skyndsamt kartlägga
            de hinder som begränsar fristående aktörer från att starta och
            bedriva KPU. Det behovet kvarstår.
          </p>
          <head xml:id="i-Qn3Xs6SRqC4cqaovfYrr7z" type="h2">
            Lärarlegitimation och examensbevis
          </head>
          <p xml:id="i-CZR5noWCaTX5xgjuyr5pVR">
            När en lärare examineras i Sverige i dag måste läraren själv
            kontakta Skolverket med sina relevanta intyg och betala en avgift
            om 1 500 kronor för att få sin lärarlegitimation. Moderaterna
            anser att denna process skulle kunna effektiviseras genom att
            studentens högskola i samarbete med Skolverket ser till att examinerade
            studenter får ut sin lärar­legitimation automatiskt.
          </p>
          <head xml:id="i-KyjtrhPhkLtg4gQDsMVRGE" type="h2">
            Fler vägar till läraryrket genom Teach for Sweden
          </head>
          <p xml:id="i-MSXrA3XTx6q9VAa71tcWQ1">
            För att möta behovet av rekrytering behöver fler vägar till läraryrket
            öppnas där männi­skor med rätt ämneskunskaper men utan lärarkompetens
            bereds möjlighet att ta sig in. Redan i dag finns utbildningsprogrammet
            Teach for Sweden som kombinerar studier i bland annat ledarskap
            med praktik för blivande lärare. För att stärka möjligheten för
            studenter som inte valt lärarutbildningen att senare ta sig in
            i läraryrket och få fler som lämnat läraryrket att komma tillbaka
            vill Moderaterna betona vikten av att utbildnings­programmet Teach
            for Sweden får fortsätta utvecklas.
          </p>
          <head xml:id="i-AwpfvBDwitfdR1dh32oCgN" type="h2">
            Fler lärarassistenter för att vända resultaten i skolor i utsatta
            områden
          </head>
          <p xml:id="i-RDtJv6JfYQKVAMcuqQn2kK">
            Allt fler skolor anställer nu lärarassistenter för att avlasta
            lärarna med administrativt arbete så att de kan fokusera på kärnverksamheten
            – undervisningen. Arbetsuppgifterna handlar om att organisera
            nationella prov, boka lokaler, planera in föräldrasamtal, från­varoadministration
            med mera. Detta är en positiv utveckling som bidrar till att uppvär­dera
            läraryrket. Jobbet som lärarassistent kan också vara en första
            väg in i skolans värld för ungdomar.
          </p>
          <p xml:id="i-6FGimdmXMW2qtHjXCViMTS">
            I utsatta områden är behovet av administrativ avlastning ofta
            särskilt stort. Undervis­ningen kräver mer tid och det finns fler
            elever med sociala problem som kräver extra mycket samverkan mellan
            elevhälsa, föräldrarna och andra myndigheter. Arbetsmiljön för
            lärarna på dessa skolor är också en anledning att många skickliga
            lärare väljer bort att jobba där, då timmarna inte räcker till
            för att klara den höga arbetsbelastningen. Därför bör det möjliggöras
            för fler lärarassistenter att anställas i skolor som ligger i
            landets mest utsatta områden.
          </p>
          <head xml:id="i-4mRmDcS1Z49So6fDVvxuCq" type="h2">
            Fjärrundervisning
          </head>
          <p xml:id="i-EbUuQN4p9HxzZaiQzpi3Ye">
            Alla elever i Sverige ska ha tillgång till en skola av hög kvalitet,
            oavsett var i landet de bor. På mindre orter möter dock skolorna
            andra utmaningar än skolor i större städer. Fjärrundervisning,
            som innebär att läraren undervisar elever via videolänk i realtid,
            gör det möjligt för små skolor att fortsätta erbjuda undervisning
            i alla ämnen i stället för att stänga ner och tvinga elever att
            flytta eller resa långt för att få sin undervisning. Moderaterna
            vill därför att fjärrundervisning ska vara tillåtet i alla ämnen.
          </p>
          <head xml:id="i-6kvYrdJcbYuVB6jdrCRhBf" type="h2">
            En strategi för skolans digitalisering
          </head>
          <p xml:id="i-CsxrVJxRu4CviQNTh5JUmq">
            En modern kunskapsskola förutsätter tillgång till moderna verktyg.
            Rätt använt kan it i skolan öppna nya möjligheter till en förenklad
            administration, pedagogisk utveckling och bättre stöd till elever
            i behov av särskilt stöd. Men det förutsätter att skolan och lärarna
            har den kompetens och kunskap som krävs för att fullt ut dra nytta
            av teknikens möjligheter. Dessutom bör investeringar i ny modern
            teknik alltid föregås av en konsekvensanalys utifrån om tekniken
            höjer kunskapsresultaten samt om det finns andra mer effektiva
            metoder att åstadkomma högre kunskapsresultat.
          </p>
          <p xml:id="i-2nDAeHXLzjjndFDEoym6FR">
            I dag finns stora skillnader i graden av digitalisering mellan
            olika skolor. För att säkerställa att alla elever får samma förutsättningar
            till en modern kunskapsskola behövs en strategi för digitalisering
            av skolan och ett råd av experter för skolans digitalisering.
          </p>
          <p xml:id="i-S9PqxYtybA5vzt3UfrkReB">
            Regeringen beslutade 2017 om en nationell digitaliseringsstrategi
            för skolväsendet. Sveriges Kommuner och Landsting (SKL) har lett
            arbetet med att ta fram en nationell handlingsplan i samverkan
            med olika aktörer, däribland Skolverket. Den 18 mars 2019 överlämnade
            SKL en rapport med förslag på nationella initiativ till regeringen
            i syfte att stödja arbetet med skolväsendets digitalisering. Moderaterna
            anser att regeringen snarast bör tillse att förslagen genomförs.
            Därtill vill Moderaterna betona vikten av:
          </p>
          <list xml:id="i-AhZ7vCcwtEGBMM54jB5UW3" style="ul">
            <item xml:id="i-GjvJ1LxXFBevck9QhU91cv">
              Stöd för att huvudmän ska kunna välja digitala verktyg som höjer
              kunskaps­resultaten.
            </item>
            <item xml:id="i-5HwT9fi4Tw5VrX6bMMZetq">
              Stöd till utbyggnad av digital infrastruktur i skolan.
            </item>
            <item xml:id="i-CuefQm9Xv92gQFYqVA1WLH">
              Fortbildning för lärare med fokus på digitala lärverktyg.
            </item>
            <item xml:id="i-TDtfe4CnFfxgs3BGYanp9R">
              Att Skolverket tillsammans med lärosätena tar fram metodik och
              utbildningar i syfte att stötta lärares användning av digitala
              lärverktyg.
            </item>
            <item xml:id="i-GKjpMY5p6zUHwxATFAoacs">
              Att Skolverket får i uppdrag att stötta utveckling och spridning
              av framgångsrika metoder.
            </item>
            <item xml:id="i-GSM7Stqr48Ezy1ydqLrrPq">
              Alla lärare ska få med sig kunskap om metodik och didaktik i
              en digital skolmiljö från lärarutbildningen, inklusive digitala
              lärverkyg.
            </item>
            <item xml:id="i-YQg5sDLDmWcGWWYSsecG7B">
              Forskning om digitala metoder i skolan.
            </item>
            <item xml:id="i-8UaLVJEUgCirmmoaBNauFL">
              Att förskolan får ett uppdrag att aktivt arbeta för ett likvärdigt
              digitalt lärande.
            </item>
            <item xml:id="i-Y8hkbpiQTk3Bx3nfqLTuD6">
              Att förskollärares it-kompetens säkerställs i utbildning och
              fortbildning.
            </item>
          </list>
        </div>
        <div xml:id="i-8WoFzA9FgqHvQKKFZkama9" type="signatureBlock">
          <list xml:id="i-MSVjJxiJBX8b3BkGocd3Zy">
            <item xml:id="i-TqcZ5TyLDuVQD7DS126zUj" type="signature">
              Kristina Axén Olin (M)
            </item>
            <item xml:id="i-EWjzRVqsXJvvQcyti3fbhq" type="signature">
              Lars Püss (M)
            </item>
            <item xml:id="i-6ZGufPNEGpkkCjr4JSf3Qr" type="signature">
              Marie-Louise Hänel Sandström (M)
            </item>
            <item xml:id="i-BEb9EGDsm7poHuXX5DfcUM" type="signature">
              Noria Manouchi (M)
            </item>
          </list>
        </div>
      </div>
    </body>
  </text>
</TEI>
