<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__fk__255/mot_1938__fk__255-001.pdf"/>
      <fw xml:id="i-Bz4uZoXvQQcygUWgpucq3A">
        Motioner i Första kammaren, Nr 255. 7
      </fw>
      <div type="motHeader" xml:id="i-5dsdSt4BMUHp6bP3gXdbG6">
        <div type="motTitle" xml:id="i-E7uyQvpkuWuLuzkjcsJBLm"/>
        <div type="motSubmissionInfo" xml:id="i-Rk4aJRFTi6XQGV3GEFg8Cs"/>
      </div>
      <div type="motBody" xml:id="i-EHwrPaD5NsDL2vkzGxWzC9">
        <div xml:id="i-A8XT7T7HV7ZmeotFSL2oqV">
          <p xml:id="i-PMgufM5gJKWG8Z2gfYNG52">
            Nr 255.
          </p>
          <p xml:id="i-YP8ubgQQAfFENags1zHeXW">
            Av herr Myrdal, i anledning av Kungl. Maj:ts proposition med
            för- slag till lag om upphävande av 18 kap. 13 $ 2 mom. strafflagen
            m. m.
          </p>
          <p xml:id="i-GSBTYMNgpW3R1fvJwhR95Q">
            Kungl. Maj:ts proposition nr 146 innefattar förslag om den s.
            k. preventiv- lagens avskaffande. Tiden torde även vara mogen
            och övermogen för denna reform. Att reformen icke tidigare kunnat
            genomföras beror på att frågan fått en snedvriden uppläggning.
            Lagens avskaffande har nämligen påyrkats blott med hänsyn till
            preventivmedlens »nytta såsom sjukdomsförebyggande i lösa, tillfälliga
            könsförbindelser, medan man samtidigt undvikit att taga ståndpunkt
            till preventivmedlens berättigande ur etiska och sakliga syn-
            punkter med avseende å deras normala användning inom äktenskapen
            och i de mera fasta utomäktenskapliga förbindelser, där risk för
            smitta av köns- sjukdom icke föreligger». Propositionen visar
            dessvärre icke en förebildlig klarhet i den principiella motiveringen
            för de framlagda förslagen. Då det är av vikt, att riksdagens
            beslut i denna fråga icke fattas under ett fortsatt kringgående
            av de etiska och befolkningspolitiska synpunkterna, tillåter jag
            mig till en början hemställa, att utskottet vid frågans övervägande
            upptager dessa betydelsefulla synpunkter. Jag hänvisar därutinnan
            till befolknings- kommissionens Yttrande angående revision av
            18 kap. 13 $ strafflagen m. m. (statens offentliga utredningar
            1936:51) sid. 24—28 jämte kommissionens Betänkande i sexualfrågan
            (statens offentliga utredningar 1936:59), som innehåller de mera
            ingående undersökningar, varå det förstnämnda betän- kandets principmotivering
            för preventivlagens avskaffande är byggd.
          </p>
          <p xml:id="i-PGxZG3EMmJkg7iQEcsiqYG">
            Beträffande de framlagda förslagen måste jag — även och framförallt
            ur dessa etiska och befolkningspolitiska synpunkter — ansluta
            mig till propo- sitionen. I särskilt en detalj måste jag likväl
            anse, att propositionen icke träf- fat den lyckligaste lösningen,
            nämligen då enligt propositionen apoteksinne- havare icke skulle
            förpliktas tillhandahålla preventivmedel. Det är min upp- fattning,
            att en sådan förpliktelse utgör ett synnerligen viktigt led i
            det all- männa, ur folkmoraliska, hygieniska och andra viktiga
            synpunkter moti- verade strävandet att bringa preventivmedelshandeln
            upp på ett högre plan. Genomföres icke nu en sådan förpliktelse,
            försittes en viktig möjlighet att genomföra en sanering på detta
            område. Det finnes i och för sig ju viktiga skäl att rentav önska,
            att ett sådant läge uppkomme, att preventivmedelshandeln helt
            kunde förbehållas apoteken. Såsom av alla sakkunniga instanser
            och särskilt av medicinalstyrelsen fram- hållits, kan en sådan
            förändring dock icke utan fara genomföras med en
          </p>
          <pb facs="riksdagen-motions-pdf/data/1938/mot_1938__fk__255/mot_1938__fk__255-002.pdf"/>
          <fw xml:id="i-UnD7oDAdunwrrJJf1XBgpx">
            8 Motioner i Första kammaren, Nr 255.
          </fw>
          <p xml:id="i-Av7udMYvmC6eURsPENePUG">
            gång. Ålades emellertid apoteken att nu tillhandahålla preventivmedel,
            och bleve allmänheten mera van vid detta tillstånd, kunde måhända
            rätt snart en fullständig avlysning av den ur olika synpunkter
            olämpliga privata preven- tivmedelshandeln övervägas. Införes
            däremot icke nu en sådan förpliktelse, kommer med all säkerhet
            måhända större delen av apoteken icke att föra preventivmedel,
            och möjligheten att avskaffa den privata preventivmedels- handeln
            undanskjutes på ännu mer obestämd framtid. Oavsett hur man ser
            på denna sistnämnda fråga, om önskvärdheten att i framtiden kunna
            helt förbehålla preventivmedelshandeln åt apoteken, är det likväl
            knappast möj- ligt att på vederhäftiga grunder bestrida, att redan
            detta, att apoteken all- mänt komma att försälja preventivmedel,
            är en av de viktigaste betingelserna för hela denna handels sanering.
            Denna ståndpunkt, att apoteken skola förpliktas att försälja preventiv-
            medel, har länge med styrka hävdats av medicinalstyrelsen; jag
            hänvisar särskilt till styrelsens utredning, framlagd i skrivelse
            till Kungl. Maj:t den 26 januari 1934. Till samma uppfattning
            kom efter ingående överväganden 1934 års inom justitiedepartementet
            tillkallade sakkunniga (statens offentliga ut- redningar 1934:50).
            Befolkningskommissionen ställde i sitt nyss åberopade yttrande
            angående revision av 18 kap. 13 $ strafflagen m. m. samma förslag
            — se särskilt sid. 37—40 — och utarbetade även förslag till nödiga
            författ- ningsändringar. Föredragande departementschefen stöder
            sig endast på det förhållandet, att vissa apotekarsammanslutningar
            i sina yttranden över nyssnämnda be- tänkanden ställt sig avvisande.
            Jag kan för min del däri icke se ett skäl att ändra mening. Inställningen
            på apotekarhåll är i och för sig naturlig; den förpliktelse det
            här är fråga om kan under vissa förhållanden tänkas åsamka apotekspersonalen
            besvärligheter utan att medföra nämnvärd ekonomisk vinst. Med
            den offentligt skyddade och reglerade ställning, som apoteksinne-
            havarna ha i vårt land, anser jag emellertid, att denna kårs bekvämlighet
            icke bör få stå i vägen för ett viktigt samhälleligt intresse.
            Jag vill påpeka, att såväl medicinalstyrelsen som 1934 års sakkunniga
            och befolkningskommis- sionen vid fattandet av sin ståndpunkt
            i frågan givetvis icke svävat i ovet- skap om apotekarkårens —
            f. ö. som redan sagts helt naturliga — inställning. Med stöd av
            den grundliga och allsidiga förberedande utredning denna fråga
            i olika sakkunniga instanser fått och på grund av vad i övrigt
            härovan framhållits tillåter jag mig hemställa,
          </p>
          <p xml:id="i-HhxDvVDSt4q3cBfbWiksG4">
            att i samband med preventivlagens avskaffande apoteks- innehavare
            förpliktas tillhandahålla preventivmedel.
          </p>
          <p xml:id="i-Abe85M1a9MHQ29hqsSs8DJ">
            Stockholm den 11 mars 1938. Gunnar Myrdal.
          </p>
          <p xml:id="i-7dGBiZB1C8wsBzyQ638eY3">
            Centraltryckeriet Esselte ab. Stockholm 1938 841577
          </p>
        </div>
      </div>
    </body>
  </text>
</TEI>
