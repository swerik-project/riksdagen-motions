<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00237">
  <teiHeader>
    <fileDesc>
      <titleStmt>
        <title>Patientsäkerhet i sjukvården</title>
        <author corresp="i-3hmS3YtKuXCDu8pntcLAdc">av Hans Hoff (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Patientsäkerhet i sjukvården</title>
          <idno type="rdwebb">GY02So237</idno>
          <rs type="number">So237</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So237/text</ref>
          <ref type="dokument_url_html">http://data.riksdagen.se/dokument/GY02So237</ref>
          <ref type="dokumentstatus_url_xml">http://data.riksdagen.se/dokumentstatus/GY02So237</ref>
          <ref type="doc">http://data.riksdagen.se/fil/A67BF786-1D00-4A37-8187-59D28515C664</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3hmS3YtKuXCDu8pntcLAdc</idno>
            <name>Hans Hoff</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-K9nd2PYYn6KKcPZBJgH2Na" type="signed"/>
        <correspContext corresp="i-K9nd2PYYn6KKcPZBJgH2Na">
          <note type="signatory" corresp="i-3hmS3YtKuXCDu8pntcLAdc"/>
        </correspContext>
        <correspAction xml:id="i-SyRupYPo9LXuLXXKYcq7a8" type="numbering">
          <date when="2010-10-26"/>
        </correspAction>
        <correspAction xml:id="i-LKeekHvdfYZ4KnhnDTXbA7" type="submission">
          <date when="2010-10-21"/>
        </correspAction>
        <correspAction xml:id="i-MCgYa88HaavMvevtQ7y3J5" type="transfer">
          <date when="2010-10-21"/>
        </correspAction>
        <correspAction xml:id="i-RZbvt9HaVKiW3N62K24d74" type="assigned"/>
        <correspContext corresp="i-RZbvt9HaVKiW3N62K24d74">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BBUqgQ7MRscEQJJ6hoGv8L" type="motBody">
        <div xml:id="i-LVYiYFGKBtQ4WfWNu37VdQ" type="motProposal" subtype="förslag">
          <head xml:id="i-T1D6LLNCG1bX6fkLo5AwX9">
            Förslag till riksdagsbeslut
          </head>
          <list xml:id="i-VKnUVK7AAp6htnVc2royHd" style="ol">
            <item xml:id="i-55wrVnMcTaqtcom579CkSa">
              Riksdagen tillkännager för regeringen som sin mening vad som
              anförs i motionen om en nollvision vad gäller skador och dödsfall
              som beror på brister i sjukvården.
            </item>
            <item xml:id="i-Sk6Ce3cFUyhfQ8ycumtZa7">
              Riksdagen tillkännager för regeringen som sin mening vad som
              anförs i motionen om att Socialstyrelsen ska få i uppgift att
              ha en sammanhållande roll i det praktiskt förebyggande arbetet
              i sjukvården, och att ett nationellt system för inrapportering
              av avvikelser och kunskaper om dessa lex Maria-anmälningar och
              anmälningar till Hsan som en del i detta arbete ska spridas till
              alla sjukhus i Sverige.
            </item>
            <item xml:id="i-RvuLJtZJH8QRbJeefumWmc">
              Riksdagen tillkännager för regeringen som sin mening vad som
              anförs i motionen om att system för samarbete inom EU på detta
              område bör utredas liksom hur ekonomiska drivkrafter kan bidra
              till att minska vårdskadorna.
            </item>
            <item xml:id="i-M8nBQKMG5Gi4BcD5D6Nteu">
              Riksdagen tillkännager för regeringen som sin mening vad som
              anförs i motionen om att meddelarfriheten ska omfatta dem som
              är anställda i offentligt finansierad privat vård och omsorg.
              1
            </item>
            <item xml:id="i-Hkw41SVSiuikfmnmuvuPc">
              Riksdagen tillkännager för regeringen som sin mening vad som
              anförs i motionen om att stärka meddelarskyddet genom att med
              upp till ett års fängelse strafflägga den som vidtar repressalier
              mot den som använt sin meddelarfrihet. 1
            </item>
          </list>
          <p xml:id="i-BJafaPABXLuQp8ry3o5gZ9">
            1 Yrkandena 4 och 5 hänvisade till KU.
          </p>
        </div>
        <div xml:id="i-B2NPC9ThhEB27jYQ5avFhs" type="motContent">
          <head xml:id="i-T512AMBJHkhAugJ9jhoQhn" type="h1">
            Motivering
          </head>
          <p xml:id="i-VSX8nYpQtD6YCuEm7kyDFq">
            Enligt uppgift så drabbas varje år cirka 100 000 patienter av
            vårdskador i sjukvården. Det är skador som kunde ha undvikits.
            Nästan 10 000 människor får bestående men av dessa skador och
            3 000 avlider. Det innebär att det i snitt skadas cirka 270 patienter
            per dag och att det avlider 8 patienter om dagen av skador de
            har fått i sjukvården. Förutom det enorma mänskliga lidandet så
            är kostnaderna för vårdskadorna mycket stora. Totalt beräknas
            skadorna kosta samhället drygt 4 miljarder kronor, vilket motsvarar
            630 000 vårddygn eller cirka 10 procent av sjukvårdens kapacitet.
          </p>
          <p xml:id="i-KKaBRnFKryJwmMe9iHQS42">
            Sveriges Kommuner och Landsting (SKL) jobbar med olika projekt
            för att minska skadorna i sjukvården. Ett exempel är Sjukhuset
            i Varberg som jobbat mycket framgångsrikt med att minska antalet
            fallskador. Äldre människor med försvagat skelett ådrar sig ofta
            svåra komplikationer vid fallskador. I Varberg har de på ett år
            lyckats halvera antalet fallskador från cirka 400 till cirka 200
            per år.
          </p>
          <p xml:id="i-9cPiEkJyGtw9AYfHcwQheR">
            Alla som jobbar inom vård och omsorg har patienternas bästa för
            sina ögon i alla situationer. När skador och dödsfall uppstår
            så är det därmed inte bara patienterna och deras anhöriga som
            berörs utan även den medicinska personalen. Vägen mot att minska
            skador i sjukvården är därför inte att skuldbelägga vårdpersonal
            utan att sätta upp en gemensam målsättning och skapa nationella
            system för att minimera skador. Att skador uppstår är avvikelser,
            vilket kräver ett förhållningssätt där alla inom sjukvården har
            en gemensam nollvision för antalet vårdskador. Målet om noll skador
            i sjukvården kan tyckas vara en utopi men någon annan målsättning
            är inte tänkbar.
          </p>
          <p xml:id="i-5Pwb4wznbDaErCTwDoLJSJ">
            I sjukvården finns två system för att rapportera när det gått
            fel: ett system med avvikelserapporter när det kunde bli en skada
            eller ett dödsfall och så lex Maria när en skada eller ett dödsfall
            inträffat. Enligt min mening så är dessa anmälningar en stor källa
            till kunskap. Det är kunskap som skulle kunna användas mycket
            mer systematiskt, effektivt och proaktivt för att förhindra nya
            skador och dödsfall i sjukvården. Avvikelser rapporteras och lärdomar
            dras i den organisation där de uppkommer. Kunskapen om avvikelserna
            och vilka åtgärder som vidtas stannar dock i respektive landsting.
            Någon kunskapsöverföring till övriga landsting sker inte. Detta
            är självfallet en stor brist då kunskapen skulle kunna vara till
            stor nytta i det förebyggande arbetet även på övriga sjukhus i
            landet. Det är därför inte osannolikt att samma misstag begås
            på flera håll i dag.
          </p>
          <p xml:id="i-CM2Ngd2wTS9cKKtQCiZjf5">
            Det finns i nuläget ingen som har till uppgift att på det nationella
            planet sprida kunskap om vilka avvikelser som uppkommer och hur
            man kan undvika dessa. Det finns heller ingen myndighet som utifrån
            dessa underlag går ut med varningar till hela sjukvården då till
            exempel sjukvårdsutrustning, rutiner eller mediciner brister i
            sin funktion.
          </p>
          <p xml:id="i-6FyYxSbb2TdS5t6Ruy4T2K">
            Meddelarfriheten är en viktig rättighet som anställda i offentligt
            driven verksamhet har. Anställda i offentligt finansierad privat
            verksamhet har i dag inte denna rättighet, vilket jag anser att
            de borde ha.
          </p>
          <p xml:id="i-UEnPJQgxuFUqRtQcP3JAub">
            En utredning har nyligen presenterat ett förslag som går ut på
            att stärka meddelarskyddet. Förslaget är att den som uppsåtligen
            utdelar en disciplinpåföljd till en anställd hos en kommun, ett
            landsting eller ett kommunalförbund på grund av att denne i en
            tryckt skrift, ett radioprogram eller en teknisk upptagning har
            brukat sin tryckfrihet enligt tryckfrihetsförordningen eller sin
            yttrandefrihet enligt yttrandefrihetsgrundlagen eller medverkat
            till ett sådant bruk ska dömas till böter eller fängelse i högst
            1 år.
          </p>
          <p xml:id="i-6KywGPSE8Q5zXRXhKpVDGR">
            För att förbättra patientsäkerheten anser jag att sjukvården
            i alla landsting och regioner ska vara skyldig att följa de nationella
            riktlinjerna för hälso- och sjukvården.
          </p>
          <p xml:id="i-F67i1kuTeknP9wBFiJwhWR">
            För att minska antalet skador och dödsfall orsakade av sjukvården
            måste det till ett helt nytt nationellt förebyggande arbete.
          </p>
        </div>
        <div xml:id="i-84zJSATHmJ3iBaxSWSB48h" type="signatureBlock">
          <list xml:id="i-GezbGPBDMyyEH5FGsUs99s">
            <item xml:id="i-XToGAJeGAKHM6UMA8kLu4B" who="i-3hmS3YtKuXCDu8pntcLAdc" type="signature">
              Hans Hoff (S)
            </item>
          </list>
        </div>
      </div>
    </body>
  </text>
</TEI>
