<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1941/mot_1941__fk__110/mot_1941__fk__110-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 110. 3
          </p>
          <p>
            Nr 110.
          </p>
          <p>
            Av herr Nisser m. fl., om införande av högertrafik i Sverige.
          </p>
          <p>
            1939 års högertrafikkommitté har vid sitt nyligen avgivna betänkande
            föreslagti övergång till högertrafik i Sverige våren 1943. Sedan
            åtskilliga år hava från organisationer och enskilda liknande förslag
            framlagts under olika motivering. Högertrafikkommittén har i detta
            avseende huvudsakligen fäst sig vid önskvärdheten av att införa
            internationellt enhetliga regler på området, vilket även är det
            starkaste motivet för en övergång. Det synes då önskvärt, att
            de nu rådande förhållandena utnyttjas i detta avseende, enär en
            övergång med den inskränkta trafik, som för närvarande råder,
            under alla förhållanden torde ske lättare än under normala förhållanden.
            De farhågor, som yppats, att det skulle medföra vissa risker,
            om personer, som för närvarande icke kunna använda sina bilar,
            sattes i tillfälle att köra först efter det en övergång till högertrafik
            kommit till stånd, torde få anses över- drivna, enär erfarenheten
            givit vid handen, att enbart vistelse i ett land med högertrafik
            medför, att man automatiskt övergår till och handlar efter nämn-
            da trafikregler. Det torde böra framhållas, att en övergång till
            internatio- nella trafikregler icke i första hand skall ses mot
            bakgrunden av tidigare eller nuvarande förhållanden utan med tanke
            på den trafikintensitet man har att emotse, sedan fredliga förhållanden
            åter inträtt i världen. Trafikväsendet är nämligen ingalunda något
            stabilt utan genomgår en ständig utveckling, och den tid torde
            ej ligga alltför långt fram i tiden, då vi här i Sverige ha att
            räkna med en mångdubbelt större trafik än under förkrigsåren och
            även med en mycket ökad internationell landsvägstrafik. Det är
            alltså ej omtan- ken om de relalivt fåtaliga svenska bilister,
            som tidigare trafikerat utlandets vägar eller utlänningar i Sverige,
            som föranlett motionen, även om hänsynen till dem kunnat spela
            en viss roll, utan i mycket högre grad tanken på cyk- lister och
            fotgängare, som utgöra det vida övervägande antalet trafikanter,
            och som komma att utsättas för ökade risker genom att i Sverige
            tilläm- pas trafikregler direkt motsatta dem som gälla i alla
            våra grannländer. Be- träffande kostnaderna för en övergång måste
            givetvis hänsyn tagas till det av- sevärda belopp en omläggning
            kräver, men kostnaderna komma alt stiga yl- terligare ju längre
            man dröjer med en övergång till internationella regler, som dock
            förr eller senare tvingar sig fram. Det måste därför betraktas
            som angeläget, att omläggningen sker snarast möjligt. Skulle kriget
            och nuva- rande avspärrning av förbindelserna med utlandet fortsätta,
            blir ökad ar- betslöshet en ofrånkomlig följd. De genom omläggning
            till högertrafik er- forderliga arbetena kunde då lämpligen användas
            för motverkande av ar- betslösheten. Flyttning av vägmärken och
            varningstavlor representerar över hela landet fördelade arbeten,
            och ändring av bussar kunde giva verkstä-
          </p>
          <pb facs="riksdagen-motions-pdf/data/1941/mot_1941__fk__110/mot_1941__fk__110-002.pdf"/>
          <p>
            4 Motioner i Första kammaren, Nr 110.
          </p>
          <p>
            derna ett välkommet arbetstillskott, när monteringen av gengasaggregat
            börjar avtaga. Då man sålunda måste förutsätta, att en övergång
            till internationella tra- rikregler förr eller senare blir nödvändig,
            vore det olyckligt om man lämnade nuvarande tillfälle obegagnat,
            då en övergång kan ske med minsta möjliga risk och med säkerhet
            till mycket lägre kostnader än vid ett senare tillfälle. Med stöd
            av vad ovan anförts få vi sålunda hemställa,
          </p>
          <p>
            att riksdagen ville besluta sådan ändring av vägtrafik- stadgans
            kap. 3, att högertrafik införes i Sverige hösten 1942 eller senast
            våren 1943.
          </p>
          <p>
            Stockholm den 23 januari 1941.
          </p>
          <p>
            William Nisser. C. F. Carlström. Karl H. Andersson.
          </p>
        </div>
      </div>
    </body>
  </text>
</TEI>
