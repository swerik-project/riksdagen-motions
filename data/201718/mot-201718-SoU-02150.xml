<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-02150">
  <teiHeader>
    <fileDesc>
      <titleStmt>
        <title>En likvärdig bröstcancervård i hela landet</title>
        <author corresp="i-HA8qZKZU3je8nF69VtPrqk">av Eva-Lena Jansson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2150 av Eva-Lena Jansson (S)</title>
          <idno type="rdwebb">H5022150</idno>
          <rs type="number">2150</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5022150/text</ref>
          <ref type="dokument_url_html">http://data.riksdagen.se/dokument/H5022150</ref>
          <ref type="dokumentstatus_url_xml">http://data.riksdagen.se/dokumentstatus/H5022150</ref>
          <ref type="docx">http://data.riksdagen.se/fil/702AA0A1-0555-482E-B6A8-C886362BDA7F</ref>
          <ref type="pdf">http://data.riksdagen.se/fil/C0E2C3FA-B211-4C98-84EB-A61BCFFC3141</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HFGMkj3rurozxMEkQFhkYM" type="signed"/>
        <correspContext corresp="i-HFGMkj3rurozxMEkQFhkYM">
          <note type="signatory" corresp="i-HA8qZKZU3je8nF69VtPrqk"/>
        </correspContext>
        <correspAction xml:id="i-QNRMcct53GyJT4JYZZh5vK" type="submitted">
          <date when="2017-10-04"/>
          <time when="09:14:55"/>
        </correspAction>
        <correspAction xml:id="i-PQpCCQbxWyaQHWeKwSHopL" type="reviewed">
          <date when="2017-10-04"/>
          <time when="09:48:24"/>
        </correspAction>
        <correspAction xml:id="i-Xr4p3Cm1ssHegvszGpryjs" type="referred">
          <date when="2017-10-13"/>
        </correspAction>
        <correspAction xml:id="i-UWXPR4wV6M5JpVh6cuVRKc" type="assigned">
          <date when="2018-08-20"/>
          <time when="13:52:13"/>
        </correspAction>
        <correspContext corresp="i-UWXPR4wV6M5JpVh6cuVRKc">
          <ref type="assignedTo">Socialutskottet</ref>
        </correspContext>
        <correspAction xml:id="i-9ArmCNQsuBS5ayZHiogGP1" type="behandlas_i"/>
        <correspContext corresp="i-9ArmCNQsuBS5ayZHiogGP1">
          <ref type="uppgift">2017/18:SoU9</ref>
          <ref type="ref_dok_id">H501SoU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU9</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:2150 av Eva-Lena Jansson (S) En
          likvärdig bröstcancervård i hela landet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-9QcAZj8fGNSZnZCj4W4Bn3">
            Förslag till riksdagsbeslut
          </head>
          <list>
            <item xml:id="i-YTWFyGpE2kUkmZwSn9U6xx" sortKey="Yrkande 1">
              Riksdagen ställer sig bakom det som anförs i motionen om en likvärdig
              bröstcancervård och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-6z2QBiSHMjCRdmt6HKHs7G" type="h1">
            Motivering
          </head>
          <p xml:id="i-MpwA3UvZD6P2VF6c7yWm3L">
            Varje år får drygt 9 000 kvinnor diagnosen bröstcancer, den vanligaste
            cancerformen hos kvinnor. Vad som är avgörande för ett bra behandlingsresultat
            och möjlighet till bot, är en tidig upptäckt av sjukdomen. Därför
            är möjligheten till hälsoundersökning med mammografi en oerhört
            viktig faktor för att kunna påbörja en behandling i tid. Ju tidigare
            sjukdomen upptäcks desto bättre. Alla kvinnor mellan 40 och 74
            år ska, enligt Socialstyrelsens rekommendationer, erbjudas mammografi
            med ca 1,5–2 års mellanrum. Dessvärre finns det fortfarande landsting
            som ännu inte klarat av att nå den målsättningen, för grupperna
            40–49 samt 69–74 år. Något som kan riskera kvinnors hälsa eftersom
            det motverkar en tidig upptäckt av bröstcancer. Att kvinnor inte
            får tillgång till denna viktiga del av hälsoundersökningen – mammografi
            – på grund av bostadsort kan inte vara förenligt med en generell
            och rättvis sjukvård. När man dessutom vet att medellivslängden
            för kvinnor i Sverige år 2016 var 84 år, så borde det vara självklart
            att kvinnor över 69 år får erbjudande om mammografi.
          </p>
          <p xml:id="i-4F9GwYA1RtstcNtjHuWY2Z">
            Att kunna få en likvärdig vård av god kvalitet, oavsett bostadsort
            och landsting, är något som alla förväntar sig ska fungera. Dessvärre
            visar det sig att både behandlingar och läkemedel samt bemötande
            av patienter varierar. Något som inte kan anses som tillfredsställande
            ur vare sig folkhälso- och eller rättviseperspektiv. Att det sker
            en lokal överprövning av behandlingsriktlinjer kan knappast vara
            önskvärt vare sig ur patientsäkerhetssynpunkt eller ur aspekten
            likvärdig vård.
          </p>
          <p xml:id="i-CU1ZuHJ9puJ8n5YW6YncJY">
            Under de senaste 15–20 åren har flera nya läkemedel introducerats.
            Det är läkemedel som ger drabbade kvinnor bättre prognos, och
            för de som lever med spridd bröstcancer en förlängd överlevnad
            med färre biverkningar. Trots detta är väntan på att få tillgång
            till nya läkemedel onödigt lång, och innebär dessutom en ojämlik
            förskrivning över landet. Det är den verklighet framför allt kvinnor
            med spridd bröstcancer lever med i Sverige idag.
          </p>
          <head xml:id="i-Wpie9hQCSSWZmhMPqgYtjF" type="h2">
            Kallelse till mammografin
          </head>
          <p xml:id="i-EsmUg4KbMDsXfkqCvVGyMM">
            Landstingens kallelse till mammografin hörsammas av drygt 80
            procent av de kallade kvinnorna, medan knappt 20 procent väljer
            att avstå från denna viktiga undersökning. Det finns inte bara
            en förklaring till att så många kvinnor avstår från mammografi.
            Cancerfondens undersökning visar att ekonomiska och sociala faktorer
            spelar in för vilka kvinnor som går på mammografiundersökningen.
            Regeringens beslut att göra mammografin kostnadsfri har varit
            mycket välkommet. Utformningen av kallelse till mammografin kan
            dock påverka antalet kvinnor som inte deltar. Därför är det viktigt
            att kallelsen innehåller kortare information på fler språk än
            svenska, i syfte att nå kvinnor med utländsk bakgrund.
          </p>
          <p xml:id="i-QrqoFb9wHtPSWRrhW97y59">
            Och när det gäller de rekommenderade tidsintervallerna för att
            kallas, 18–24 månader, är det viktigt att dessa inte heller äventyras
            vid upphandling av mammografiundersökningar hos privata aktörer.
            Bara det faktum att det finns fall där just kallelsen inte skett
            förrän efter 36 månader, och att fallet har en tydlig koppling
            till att mammografiundersökning överförts till privat vårdbolag
            är oerhört allvarligt. Kvalitet och säkerhet måste komma i första
            hand.
          </p>
          <p xml:id="i-4NWySyPYMonZfuwQbC5YGh">
            Om en kvinna får diagnosen bröstcancer är det viktigt att diagnosen
            också är skriftlig. Precis som den kommande handlingsplanen är
            skriftlig och individuell. Detta för att kvinnan ska kunna ta
            del av informationen på ett bra sätt. Behandlingsplanen bör innehålla
            information om att kvinnan ska få rehabilitering efter avslutad
            behandling. Även här är det viktigt att informationen kan ges
            på annat språk än svenska alternativt i punktskrift. Också rätten
            till att få en förnyad medicinsk bedömning ska ingå i den information
            som ges till kvinnor som fått en diagnos.
          </p>
          <p xml:id="i-2kovUGJdC53ynYiVRdxSKn">
            Samtidigt är det naturligtvis viktigt att alla kvinnor får informativ
            kunskap om bröstcancer. Genom den årliga kampanjen Rosa bandet,
            som anordnas av Cancerfonden i oktober, uppmärksammas kvinnor
            om vikten av att själva göra en regelbunden självundersökning
            av sina bröst.
          </p>
          <p xml:id="i-QTqzwTmYBGdwwr6Wr3bGdV">
            Detta borde också kunna informeras om på landets vårdcentraler.
            För även om Rosa bandet-kampanjen får ett stort genomslag så når
            den inte alla kvinnor. Genom att landstingen tillhandahåller informationsmaterial,
            på fler språk än svenska, om vikten av självundersökningar skulle
            förmodligen många fler tidiga upptäckter av bröstcancer göras;
            att kvinnor med funktionshinder som begränsar syn och/eller hörsel
            får en godtagbar information måste också säkerställas.
          </p>
        </div>
        <div type="motSignatures">
          <list>
            <item xml:id="i-7FifXVDs1gqb6LBLJ8zxgq">
              Eva-Lena Jansson (S)
            </item>
          </list>
        </div>
      </div>
    </body>
  </text>
</TEI>
