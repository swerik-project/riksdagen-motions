<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00009">
  <teiHeader>
    <fileDesc>
      <titleStmt>
        <title>med anledning av prop. 2008/09:69 Fortsatt svenskt deltagande i den internationella säkerhetsstyrkan i Afghanistan (ISAF)</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:69 Fortsatt svenskt deltagande i den internationella säkerhetsstyrkan i Afghanistan (ISAF)</title>
          <idno type="rdwebb">GW02U9</idno>
          <rs type="number">U9</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U9/text</ref>
          <ref type="dokument_url_html">http://data.riksdagen.se/dokument/GW02U9</ref>
          <ref type="dokumentstatus_url_xml">http://data.riksdagen.se/dokumentstatus/GW02U9</ref>
          <ref type="doc">http://data.riksdagen.se/fil/BDFA0E63-BA1E-4EDD-A2F2-9EC88EFF6A84</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-Xkg3Z9kz13b54AECwuh5yv"/>
        <correspContext corresp="i-Xkg3Z9kz13b54AECwuh5yv">
          <ref>Proposition 2008/09:69</ref>
        </correspContext>
        <correspAction xml:id="i-TC1ApEboW3b9k5PKLsLmMm" type="signed"/>
        <correspContext corresp="i-TC1ApEboW3b9k5PKLsLmMm">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction type="submission" xml:id="i-Jetr7zrfBbdL8xGC3qy3Tf">
          <date when="2008-12-02"/>
        </correspAction>
        <correspAction type="transfer" xml:id="i-JC7ZWGgfSdXoFYFpT57zjs">
          <date when="2008-12-02"/>
        </correspAction>
        <correspAction type="dismissal" xml:id="i-2coHKHregoubvXC1BnoNsa">
          <date when="2008-12-04"/>
        </correspAction>
        <correspAction type="dismissal" xml:id="i-TmetrU5cLbtH9t4Rq3EqLp">
          <date when="2008-12-04"/>
        </correspAction>
        <correspAction type="referral" xml:id="i-H879n1d1i9RDcxn8UPW2hT">
          <date when="2008-12-05"/>
        </correspAction>
        <correspAction type="assigned" xml:id="i-A1vBShNRpTMjx3xchEnjJs"/>
        <correspContext corresp="i-A1vBShNRpTMjx3xchEnjJs">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-MxHBaYfoQHsu9Jyw8FLroP">
          <head xml:id="i-ELijg3361qi9yiLpfUBo2E">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 2
            </item>
            <item>
              4 Säkerhetssituationen i Afghanistan 3
            </item>
            <item>
              4.1 USA bombar och dödar civilbefolkningen 3
            </item>
            <item>
              4.2 Det afghanska självbestämmandet undergrävs 4
            </item>
            <item>
              4.3 Talibanerna stärker sin ställning 4
            </item>
            <item>
              5 Mänskliga rättigheter i Afghanistan 5
            </item>
            <item>
              6 Sverige medverkar till kriget 5
            </item>
            <item>
              6.1 Sammanblandning av krigförande och fredsfrämjande insatser
              5
            </item>
            <item>
              6.2 Regeringens proposition 6
            </item>
            <item>
              7 Inga svenska trupper till Afghanistan 7
            </item>
            <item>
              8 Demilitarisera biståndet 8
            </item>
            <item>
              9 Strategier för fred i Afghanistan 8
            </item>
          </list>
        </div>
        <div type="motProposal" subtype="förslag">
          <head xml:id="i-LPTrbi4st4778KZcPCiWTB">
            2 Förslag till riksdagsbeslut
          </head>
          <list style="ol">
            <item xml:id="i-V4yks9gSZonnWA5CEMLmcG">
              Riksdagen beslutar att avslå regeringens proposition 2008/09:69
              Fortsatt svenskt deltagande i den internationella säkerhetsstyrkan
              i Afghanistan (ISAF).
            </item>
            <item xml:id="i-TmMTH7zYVmEcf8sJmtqxuF">
              Riksdagen tillkännager för regeringen som sin mening vad som
              anförs i motionen om att hela den svenska insatsen i Afghanistan
              bör dras tillbaka och att en plan för ett sådant trupptillbakadragande
              upprättas.
            </item>
            <item xml:id="i-NMQ2PSDhKCQJUfmkTXWwM6">
              Riksdagen tillkännager för regeringen som sin mening vad som
              anförs i motionen om att Sverige i internationella organ och som
              enskild stat bör agera för att den USA-ledda ockupationen av Afghanistan
              upphör.
            </item>
            <item xml:id="i-7GhJgN9aTs9ww4fM2VtCYX">
              Riksdagen tillkännager för regeringen som sin mening vad som
              anförs i motionen om att Sverige ska agera för att det upprättas
              en från de militära insatserna oberoende koordinering av de humanitära
              insatserna.
            </item>
            <item xml:id="i-5Wy54BWEK5neuWWtYgLCho">
              Riksdagen tillkännager för regeringen som sin mening vad som
              anförs i motionen om att Sverige inom ramen för FN tar initiativ
              till en konferens om Afghanistans framtid med syfte att inleda
              en bred och inkluderande freds- och försoningsprocess.
            </item>
          </list>
        </div>
        <div type="motContent">
          <head type="h1" xml:id="i-B6VzNGxuZvDqw4QEJqwa11">
            3 Inledning
          </head>
          <p xml:id="i-8ShaZ9NRXD9v4Z7jj8M7Gx">
            I snart 30 år har Afghanistan härjats av krig. Gång på gång har
            detta genomfattiga land utgjort slagfältet för olika stormakters
            ekonomiska och säkerhetspolitiska ambitioner. De som fått betala
            det högsta priset är det afghanska folket genom ett oöverskådligt
            mänskligt lidande.
          </p>
          <p xml:id="i-A88B1E9HQFfCgQm3xWYLsD">
            Afghanistans historia visar att det inte finns en militär lösning
            på landets problem. Utländsk militär närvaro har gång på gång
            fördjupat och förstärkt landets konflikter. Fred kan bara byggas
            genom en inkluderande dialog och en bred försoningsprocess. Det
            kommer inte att vara en lätt process, men är en förutsättning
            om vi långsiktig vill bygga fred och demokrati i Afghanistan och
            säkra biståndsorganisationernas arbete i landet.
          </p>
          <p xml:id="i-9oYw1oHdGigNMpwu8DSQZJ">
            Utvecklingen i Afghanistan i dag oroar; för varje dag som går
            eskalerar våldet, blir allt grymmare och sprider sig till alltfler
            delar av landet. I våldets spår ökar antalet civila dödsoffer.
            Sverige deltar sedan 2002 i den Natoledda internationella säkerhetsstyrkan
            i Afghanistan, ISAF (International Security Assistance Force ).
            Steg för steg har antalet svenska soldater ökats, i regeringens
            proposition föreslås en ökning från 390 soldater till 500 nästa
            år. Sammanlagt ingår drygt 50 000 soldater från 41 länder i ISAF.
            Men samtidigt som de utländska insatserna successivt byggts ut
            har den fred som skulle främjas blivit alltmer avlägsen.
          </p>
          <p xml:id="i-JXtuWgLuJmZWQ91hPemdEQ">
            Vänsterpartiets utgångspunkt är att vi vill se en utveckling
            mot fred, demokrati och ökad respekt för de mänskliga rättigheterna
            i Afghanistan. En sådan utveckling kräver en i grunden annan strategi
            för Afghanistan än den ensidiga militära strategi som den svenska
            regeringen förespråkar.
          </p>
          <head type="h1" xml:id="i-DmbaFyoKytADPvhuAdxQmy">
            4 Säkerhetssituationen i Afghanistan
          </head>
          <p xml:id="i-M286m8GpU6XghLtXdPpNhA">
            De senaste åren har säkerhetsläget stadigt försämrats i Afghanistan.
            UNAMA (United Nations Assistance Mission in Afghanistan) beräknar
            att antalet civila dödsoffer har ökat med 39 % mellan 1 januari
            och 31 augusti 2008, jämfört med samma period förra året. Majoriteten
            av civila dödsfall fortsätter att uppstå i södra Afghanistan,
            men höga dödssiffror har också rapporterats i sydöstra, östra,
            centrala och västra regionerna. Regeringens utredning om mänskliga
            rättigheter visar att under 2007 förlorade över 6000 personer
            livet i strider och attentat. Samma år tvingades över 130 000
            människor fly sina hem. Den USA-ledda koalitionens bombningar
            av civilbefolkningen och attacker utförda av oppositionsgrupper
            är en del av orsaken till denna utveckling.
          </p>
          <head type="h2" xml:id="i-YBEpqb3zuC1UJe5ogYn8CM">
            4.1 USA bombar och dödar civilbefolkningen
          </head>
          <p xml:id="i-LXQEyQPtXp1mDnPibAhxsN">
            Under 2007 genomförde USA och deras allierade 3 752 bombanfall
            i Afghanistan, en fördubbling av antalet bombanfall sedan året
            före. Enligt Unama har antalet människor som dödats av USA-ledda
            styrkor ökat det senaste året. Mellan januari och augusti år 2007
            dödades 444 personer av USA-ledda styrkor, siffran för samma period
            detta år är 577 personer. De flesta av dessa har dött som en följd
            av bombattacker från luften. Många av dem som drabbats är kvinnor
            och barn. Vid flera attacker har ett stort antal dödsoffer krävts.
            Ett exempel på det är från augusti i år då 92 personer dödades
            i Shindad-distriktet; 62 av dessa var barn. Augusti blev också
            en rekordmånad för civila dödsoffer sedan talibanregimen föll
            2001.
          </p>
          <p xml:id="i-8pQuLqKYY6hW3dbaEQJ83k">
            Enligt Svenska Afghanistankommittén har talibanerna och andra
            grupper som utövar motstånd en stark förankring hos lokalbefolkningen
            i flera regioner. Det blir därmed allt svårare att göra skillnad
            mellan den civila befolkningen i byarna och upprorsmännen. Detta
            gör att krigföringen mot talibanerna ofelbart drabbar civila,
            kanske till och med huvudsakligen civila.
          </p>
          <p xml:id="i-GgXqDa6XnHvkchSpTmb7Pp">
            Som en del av kampen mot terrorismen har USA-ledda styrkor även
            medverkat till att på lösa grunder gripa, förvara och misshandla
            personer som misstänks vara inblandade i terrorism. FN och flera
            människorättsorganisationer har riktat omfattande kritik mot detta.
            USA har också medverkat till att beväpna och stötta krigsherrar
            i Afghanistan för att bekämpa talibanerna. Krigsherrarna håller
            egen trupp, upprättar egna fängelser, förtrycker godtyckligt befolkningen,
            särskilt kvinnor, samt profiterar på narkotikahandeln.
          </p>
          <p xml:id="i-MuCopJmuyuNTFYNMhv1adU">
            Även Nato använder allt aggressivare metoder i jakten på terrorister.
            Riktlinjerna i det så kallade Rules of Engagement har av en norsk
            general beskrivits som skjut först, fråga sen. Dessa regler tillåter
            det som kallas för preemptive action, det vill säga förebyggande
            åtgärder för att skydda soldater. I praktiken betyder det att
            soldater tillåts skjuta ned människor som ännu inte attackerat
            dem, ifall de misstänker en eventuell attack. En naturlig konsekvens
            av detta är att skott i större utsträckning riskerar att avlossas
            mot oskyldiga personer.
          </p>
          <head type="h2" xml:id="i-5VfwqCrTysPtxzsVd9yjJX">
            4.2 Det afghanska självbestämmandet undergrävs
          </head>
          <p xml:id="i-8joNqWPNPifwwzaARSsqv">
            Under amerikansk militär och politisk kontroll har den afghanska
            regeringen liten möjlighet att fatta självständiga oberoende beslut.
            USA utövar stora påtryckningar för att regeringen ska agera utefter
            USA:s egenintressen. Inte heller respekteras den afghanska regeringens
            krav att själva besluta om militära insatser, särskilt bombangrepp
            och marktruppers intrång i byar. Den afghanska regeringen har
            vid flera tillfällen vädjat till omvärlden om att inte genomföra
            flygbombningar eller tillslag mot byarna utan regeringens tillåtelse.
            President Karzai har också under hela 2008 krävt att USA ska sluta
            arrestera misstänkta representanter för talibanrörelsen och deras
            representanter. Men gång på gång har dessa krav nonchalerats av
            USA, som agerar efter sin egen dagordning.
          </p>
          <p xml:id="i-4yBx4Dpuu6Hun7oScKtMUB">
            I november detta år dödade USA-ledda trupper 14 privata afghanska
            säkerhetsvakter. Karzai sade då att detta vidgar glappet mellan
            Afghanistan och dess internationella allierade. Men han sade att
            det också ökar glappet mellan Afghanistans regering och folket.
            Presidenten sade så sent som i november i år att han är beredd
            att garantera talibanledaren Mohammad Omar fullständigt skydd,
            om denne går med på att sluta fred. Ett sådant förslag kan läggas
            fram av hans regering ifall talibanerna är villiga att sluta fred
            och styrka sin uppriktighet. I en intervju som SVT återgett angående
            detta sade han: Det internationella samfundet får två val: Avsätt
            mig eller åk härifrån om de inte håller med mig.
          </p>
          <p xml:id="i-12vRXYtYmGkzFGkk2Gd6sk">
            Det är tydligt att USA:s agerande i Afghanistan underminerar
            den afghanska regeringens trovärdighet och undergräver det afghanska
            ägandeskapet för utvecklingen i landet. Kränkningen av den nationella
            suveräniteten blir så påtaglig att befolkningen drivs till talibanerna
            och andra motståndsgrupper.
          </p>
          <head type="h2" xml:id="i-TcLtDJBN6zfzXuLHxzvvqk">
            4.3 Talibanerna stärker sin ställning
          </head>
          <p xml:id="i-X8i7Par9jAhdi6yTfExisD">
            Även den brokiga oppositionen mot den utländska militära närvaron
            har dödat fler människor 2008 än tidigare. Attentat genomförs
            i hela landet, även huvudstaden Kabul. Frågan är inte längre om
            talibanerna kommer tillbaka till makten, miljoner afghaner och
            stora delar av Afghanistan står i dag helt eller delvis under
            talibanernas kontroll.
          </p>
          <p xml:id="i-of1xFbNF33iNuXgg5g7sd">
            Inställningen till talibanerna bland den afghanska befolkningen
            är tudelad. Många afghaner delar inte talibanernas ideologi, men
            upplever att deras levnadsförhållanden inte har förbättrats efter
            invasionen och ser de utländska truppstyrkorna som regelrätta
            ockupanter och inkräktare. Få saker kan ha spelat talibanrörelsen
            mer i händerna än de bristande återuppbyggnadsinsatserna och den
            utländska militärens övergrepp. OEF (Operation Enduring Freedom),
            vars arbete fullföljs av ISAF och de svenska styrkorna, kan svårligen
            beskrivas som något annat än ett misslyckade. Den USA-ledda koalitionen
            har genom sin krigsföring bedrivit ett kontraproduktivt arbete
            som underlättat nyrekryteringen till talibanerna, som i dag växer
            sig starkare.
          </p>
          <head type="h1" xml:id="i-8sBKyzMVW9qYukuEJCWyBg">
            5 Mänskliga rättigheter i Afghanistan
          </head>
          <p xml:id="i-8W4xz2tN9riWujDLoP15yX">
            Situationen för de mänskliga rättigheterna i Afghanistan är fortsatt
            mycket kritisk. Vissa framgångar går att skönja sedan invasionen
            2001, fler barn går i skolan och en större del av befolkningen
            har tillgång till hälsovård i det område där de bor. Men på många
            områden har framstegen varit mycket knappa. Regeringens egen utredning,
            som heter Mänskliga rättigheter i Afghanistan 2007, ger en mycket
            allvarlig beskrivning av situationen. Under 2006 och 2007 tvingades
            200 000 barn som tidigare gick i skola att avstå utbildning på
            grund av hot och attentat från talibanrörelsen. Många väljer att
            hålla sina barn hemma av säkerhetsskäl. Afghanistan fortsätter
            därför att ha bland världens lägsta andel flickor på gymnasienivå,
            omkring 10 %. Utredningen beskriver också utomrättsliga avrättningar,
            tortyr, våldtäkter, mord, rånmord, kidnappningar, människohandel
            och diskriminering mot kvinnor som sker rutinmässigt. Drygt hälften
            av befolkningen står utan arbete och fattigdomen är fortsatt extrem.
            En majoritet av befolkningen lever under svåra förhållanden, t.ex.
            utan rent vatten. Bara 5 % av befolkningen beräknas ha tillgång
            till elektricitet. Många röster i Afghanistan kritiserar att stora
            mängder pengar läggs på militära insatser som inte förbättrar
            situationen för civilbefolkningen.
          </p>
          <head type="h1" xml:id="i-Nt3KNkEHh5euhrus3mnD72">
            6 Sverige medverkar till kriget
          </head>
          <head type="h2" xml:id="i-29LGqyKh9UpGCwGsYRaWe8">
            6.1 Sammanblandning av krigförande och fredsfrämjande insatser
          </head>
          <p xml:id="i-R6iQh1nY1vj3ABG8FtA9NH">
            När den USA-ledda koalitionen angrep Afghanistan ställde sig
            den dåvarande regeringen kritisk. Den dåvarande regeringen förklarade
            med anledning av de s.k. terrorismresolutionerna 1368, 1373 och
            1378 att Själva resolutionerna utgör dock enligt svensk uppfattning
            inte en tillräcklig folkrättslig grund för koalitionen att agera
            i Afghanistan (2003/04:71, s. 8).
          </p>
          <p xml:id="i-YEjSipXjC34FBsJMSUSyuP">
            Efter USA och de allierades intervention i Afghanistan auktoriserade
            FN:s säkerhetsråd genom resolution 1386 bildandet av en militär,
            fredsbevarande säkerhetsstyrka; International Security Assistance
            Force (ISAF), till vilken Sverige hittills bidragit. 2006 övertog
            den Natoledda ISAF-styrkan, där Sverige deltar, ansvaret för säkerheten
            i hela Afghanistan från den USA-ledda OEF. ISAF-insatsens syfte
            försköts därigenom kraftigt från det ursprungliga mandatet.
          </p>
          <p xml:id="i-Ni36QNgWFbL5Fn6A2hjgZC">
            Kontinuerligt har riskerna för att den svenska truppen skulle
            kunna sammanblandas med de tidigare krigförande trupperna i OEF
            ökat. ISAF har till stor del övertagit den amerikanska militära
            strategin. ISAF är underställda den amerikanske generalen David
            D McKiernan, som samtidigt är överbefälhavare för de amerikanska
            trupperna i Afghanistan. Sammanlagt har 13 000 man från stridande
            förband i OEF dessutom förts över till ISAF. Hur ska man kunna
            främja fred samtidigt som man har ett långtgående samarbete tillsammans
            med en krigförande part i en konflikt?
          </p>
          <p xml:id="i-T6EpkWwuXhkQ3SkWvReSxW">
            Ett exempel på Sveriges fördjupade involvering i krigföringen,
            är att svenska militärofficerare i år tjänstgjort nära stridslinjen
            i operationer mot oppositionsgrupper. Vid en händelse som Svenska
            Dagbladet nyligen rapporterat om, fick officerarna i svensk uniform
            agera rådgivare till en brigad som sattes in i distriktet Mazar-e-Sharif.
            I dessa strider uppges 25 personer ha dödats. 2006 deltog svenska
            soldater i en anfallsoperation tillsammans med afghansk och amerikansk
            militär i byn Boka som slutade med att en afghan dödades.
          </p>
          <head type="h2" xml:id="i-CJMvA8cqbyTrYihe73zC4f">
            6.2 Regeringens proposition
          </head>
          <p xml:id="i-XiusaPyDsseGSZaaQ4XdTS">
            I propositionen föreslås att riksdagen medger att regeringen
            ställer en väpnad styrka om högst 855 personer till förfogande
            för deltagande i den internationella säkerhetsstyrkan i Afghanistan
            (ISAF) till utgången av december månad 2009. Den svenska styrkan
            beräknas uppgå till ca 500 personer under 2009, mot drygt 390
            i dag, och detta till en kostnad av 1 095 miljoner kronor.
          </p>
          <p xml:id="i-FDegoQRsyusDabNokuHGMK">
            Regeringen skriver att ISAF är ett exempel på en fredsfrämjande
            insats. Huvuduppgiften för styrkan är att genom säkerhetshöjande
            insatser skapa förutsättningar för den politiska stabiliseringsprocessen
            och möjliggöra för humanitära säkerhetsinsatser. Men samtidigt
            finns det tydliga skrivningar om att de svenska styrkorna ska
            intensifiera samarbetet med USA. Det står bl.a. att Sverige och
            ISAF-styrkan omfattas av den politiska och militära plan för insatserna
            i Afghanistan som beslutades om vid Natos toppmöte i april detta
            år. Det står att ett samarbete med USA-koalitionen OEF innebär
            ett samarbete kring uppgiften att bekämpa al-Qaida och andra regeringsfientliga
            grupper i landet.
          </p>
          <p xml:id="i-5uDejpNx3hmC4nw4qRgWuX">
            Detta innebär att stödja insatser för att avväpna och demobilisera
            beväpnade grupper. I det arbetet tillåts styrkorna använda medel
            som går utöver traditionellt självförsvar för att genomföra säkerhetsrådets
            mandat.
          </p>
          <p xml:id="i-Te8UNpVT2zzUci4te5Lngk">
            Vänsterpartiet menar att skrivningar om fredsbevarande insatser
            klingar mycket illa med skrivningar om ökat samarbete med USA.
            Som vi skrivit tidigare använder sig USA av bombningar, beskjutningar
            och förföljning av civilpersoner för att jaga terrorister, något
            som knappast kan räknas som fredsbevarande insatser.
          </p>
          <p xml:id="i-Xi2WQoxUxpywv1e4Q7gyff">
            Regeringen visar i sin proposition att den saknar en analys av
            händelseutvecklingen i Afghanistan. Regeringen medger att talibanrörelsen
            stärkt sin ställning, att rörelsen har kunnat rekrytera, utbilda
            och utrusta fler aktivister. Men inget tillfredställande svar
            ges på hur detta varit möjligt. Inga förklaringar går att hitta
            kring det Vänsterpartiet visar i denna motion, nämligen att USA
            och de allierades kontraproduktiva militärstrategi skapat en grogrund
            för talibanrörelsen att rekrytera aktivister på. I stället framhäver
            regeringen behovet av fler utländska styrkor till Afghanistan.
          </p>
          <p xml:id="i-83xsR2e5r7otBwD6LcuWRu">
            Vänsterpartiet anser därför att riksdagen bör avslå förslagen
            i regeringens proposition 2008/09:69 Fortsatt deltagande i den
            internationella säkerhetsstyrkan i Afghanistan (ISAF). Detta vill
            vi att riksdagen som sin mening ger regeringen till känna.
          </p>
          <head type="h1" xml:id="i-5s3KD2hzMmSr2JQ51rC3Xv">
            7 Inga svenska trupper till Afghanistan
          </head>
          <p xml:id="i-mj8YJknaM14HQuYGCotwy">
            Vänsterpartiet anser att Sverige ska medverka till FN-insatser
            bara när de rymmer övertygande förutsättningar att bidra till
            fred, säkerhet och återuppbyggnad. Vänsterpartiet anser att förutsättningarna
            för detta är synnerligen dåliga i Afghanistan. I dagens läge är
            ISAF-styrkan långt ifrån att fylla sin funktion och ursprungliga
            FN-mandat, nämligen att bevara och främja fred. Det finns i dag
            ingen fredsprocess att bevara, och ISAF-insatsen kan inte beskrivas
            som en opartisk insats. Eftersom det humanitära insatserna är
            en bristvara och det militära insatserna förvärrar situationen,
            kan lösningen inte vara ytterligare förstärkning av de militära
            insatserna.
          </p>
          <p xml:id="i-QKKudEpFZ23KsZqzLJn89a">
            Det är många fler än Vänsterpartiet som höjer kritiska röster
            mot de militära insatserna i Afghanistan. I ett brev till FN-organet
            Unama ifrågasätter guvernören för den folkrika Balkhprovinsen,
            Ustad Atta Muhammad Noor, Sveriges deltagande. I en intervju med
            Svenska Dagbladet säger han: Om det sker en minskning av antalet
            soldater för att få fram pengar till återuppbyggnad blir det en
            bra ekvation för både Sverige och vårt folk.
          </p>
          <p xml:id="i-EUrSX7EGWC56d2EEGZKk6y">
            Svenska Afghanistankommittén uppmanar de länder som ingår i ISAF
            att säga nej när Nato nu ber om truppförstärkning och med rätt
            att kommendera FN-trupper till uppgifter och regioner som Nato
            själv ska avgöra.
          </p>
          <p xml:id="i-T2SwfyJaEUANJAVq6vbZLA">
            I Italien är 62 % emot italienska trupper i Afghanistan, i Tyskland
            är siffran 53 %. Nyligen sa Spanien nej till ökad trupp, och Frankrike
            beslöt i april att successivt dra sig ur. Till och med Storbritannien,
            som är USA:s närmast allierade, har nyligen sagt att de militära
            insatserna i Afghanistan varit ett misslyckande. Spanien kräver,
            innan man överväger nya trupper, ett slut på de urskillningslösa
            bombningarna av civila, en bättre samordning mellan Natos och
            USA:s missioner under FN:s kontroll, samarbete med grannländerna
            och ett slut på korruptionen inom regeringen. Om så inte sker
            går man mot en säker katastrof. Slutligen är även det svenska
            folket kritiskt till att sända fler svenska trupper till Afghanistan.
            En undersökning som sifo gjort på beställning av Sveriges Televisions
            Aktuellt, visar att endast 17 % av de tillfrågade tyckte att Sverige
            skulle skicka fler soldater till Afghanistan.
          </p>
          <p xml:id="i-BMFTLuTPguNbbeDGxGQUcj">
            Det tycks som om den svenska regeringen blir allt mer ensam om
            att tro att det finns en ensidig militär lösning på den komplicerade
            konflikten i Afghanistan.
          </p>
          <p xml:id="i-4G9bWS8rr3nbmuZmrnw2B2">
            Vänsterpartiet anser därför att hela den svenska insatsen i Afghanistan
            ska dras tillbaka och att en plan för ett sådant trupptillbakadragande
            ska upprättas. Detta vill vi att riksdagen som sin mening ger
            regeringen till känna.
          </p>
          <p xml:id="i-Gmau9xyR5xncZDgYDQC3q8">
            Vänsterpartiet anser även att Sverige i internationella organ
            och som enskild stat ska agera för att den USA-ledda ockupationen
            av Afghanistan upphör. Detta vill vi att riksdagen som sin mening
            ger regeringen till känna.
          </p>
          <head type="h1" xml:id="i-AWtKZKub7xRGUdR4b9DdQR">
            8 Demilitarisera biståndet
          </head>
          <p xml:id="i-K7c1HWoj9v5C2L1C94SUHE">
            De humanitära insatserna har i dag svårt att nå fram till behövande
            afghaner. NGO-personal kidnappas och mördas, hittills i år har
            28 hjälparbetare dödats. Rädda Barnen har tillsammans med 27 andra
            större biståndsorganisationer skrivit ett brev till FN:s särskilda
            sändebud i Afghanistan där de kräver att de humanitära insatsernas
            oberoende värnas. De menar att eftersom humanitärt bistånd inte
            separerats från militära insatser, uppfattas hjälporganisationer
            lätt som en del av den amerikanska insatsen i Afghanistan. Det
            leder till att motståndsgrupper riktar våld mot hjälpinsatserna.
            Inger Guddal, chef för Rädda Barnen i Afghanistan, säger i ett
            pressmeddelande att i slutändan innebär det att hjälp och stöd
            inte når dem som behöver det bäst. I brevet till FN uppmanas förbundet
            att inrätta en demilitariserad, oberoende koordinering av de humanitära
            insatserna.
          </p>
          <p xml:id="i-5Fkii7v47jm3wuPfitRopK">
            Regeringen nämner i sin proposition problematiken med att det
            humanitära läget försvårats genom att regeringsfientliga grupper
            angripit, förstört eller stulit ett stort antal konvojer och lastbilar
            med förnödenheter som FN:s livsmedelsprogram. Men för att åtgärda
            detta föreslår regeringen ett ännu närmare samarbete mellan det
            militära och det civila, drygt 20 % av det svenska utvecklingssamarbetet
            ska kopplas till de provinser där den svenska insatsen är förlagd.
            Detta står i direkt motsats till de åtgärder som bland annat Rädda
            Barnen med flera vill se. Vänsterpartiet delar uppfattningen att
            utvecklingssamarbetet och de militära insatserna behöver särskiljas
            och att det snarast måste upprättas en från de militära insatserna
            oberoende koordinering av de humanitära insatserna. Detta vill
            vi att riksdagen som sin mening ger regeringen till känna.
          </p>
          <head type="h1" xml:id="i-FNcEJ4AQ84q9tMfmC8p5rX">
            9 Strategier för fred i Afghanistan
          </head>
          <p xml:id="i-7iCDUEGJvbmuESzWwv2f1Y">
            Afghanistans historia visar att det inte finns en militär lösning
            på landets problem. Utländsk militär närvaro har gång på gång
            fördjupat och förstärkt landets konflikter. Fred kan bara byggas
            genom en inkluderande dialog och en bred försoningsprocess. Fortfarande
            väntar Afghanistan på ett fredsavtal efter det USA-ledda anfallet
            2001. Den militära strategi som först OEF och därefter ISAF använder
            sig av torde omöjliggöra alla försök till en freds- och försoningsprocess.
          </p>
          <p xml:id="i-FvE7Hc3Vm4NFJ4EEYmdB88">
            Den afghanska regeringen har gjort stora ansträngningar för att
            få med talibanerna och andra motståndsgrupper i processen. Även
            flera andra stater, bl.a. Saudi-Arabien, har gjort försök att
            bistå en dialog mellan de olika afghanska parterna. 2007 anklagade
            talesmannen för det afghanska parlamentets försoningskommission,
            Sibghatullah Mujaddedi, de utländska trupperna för att de inte
            samarbetar för att föra processen framåt. Vänsterpartiet menar
            att det är mycket viktigt att det internationella samfundet stöder
            lokala initiativ som syftar till att skapa fred och försoning.
            Det torde vara svårt att skapa en stabil och varaktig fred utan
            att inkludera de största stridande parterna i processen. En nationell
            försoning mellan Taliban, men inte al-Qaida, har förespråkats
            av EU:s representant i landet Francesc Vedrell under de senaste
            åtta åren. Denna ståndpunkt stöds av Kai Eide som är FN:s högsta
            representant i landet och Mark Carleton-Smith som är Storbritanniens
            överbefälhavare i landet. Svenska Afghanistankommitténs generalsekreterare
            Bengt Kristiansson menar samma sak:
          </p>
          <p xml:id="i-U6dt34Vhs6MK17ssQoCUL6">
            Om man bara övertar den militära strategi som USA misslyckats
            med utan förhandlingar och utan försök till fredsuppgörelse med
            talibanerna kommer man att misslyckas. Varken Nato eller FN:s
            säkerhetsråd har klargjort hur en fredsbevarande uppbyggande strategi
            ska se ut.
          </p>
          <p xml:id="i-HVPd9yvBj5wgwGgUP6wYeo">
            Tyvärr har omvärldens stöd till dessa samtal varit begränsade,
            från svensk sida obefintligt.
          </p>
          <p xml:id="i-Bkrr8PdFKk2kbF23K2V8nt">
            Sverige har ett långt engagemang i Afghanistan genom vårt utvecklingssamarbete.
            Genom framför allt Svenska Afghanistankommitténs närvaro i landet
            under decennier finns det stor kunskap om den komplexa situationen
            i Afghanistan. Vänsterpartiet vill inte på något sätt minska Sveriges
            engagemang för Afghanistans folk. Vänsterpartiet vill att det
            svenska utvecklingssamarbetet med Afghanistan kraftigt utökas
            och att ett svenskt militärt tillbakadragande kombineras med att
            regeringen tar initiativ till en FN-konferens om Afghanistans
            framtid med syfte att få till stånd en bred och inkluderande freds-
            och försoningsprocess. Detta vill vi att riksdagen som sin mening
            ger regeringen tillkänna.
          </p>
        </div>
        <div type="motSignatures">
          <list>
            <item xml:id="i-MEvGp5i5HkVgbGonNkQCkZ">
              Hans Linde (v)
            </item>
            <item xml:id="i-Pn6CS9nhBp3djio3EzQHCp">
              Ulla Andersson (v)
            </item>
            <item xml:id="i-KdcCL4jXqAKQaqzq43LKDp">
              Jacob Johnson (v)
            </item>
            <item xml:id="i-YWKtWqaDqpn3wjXEkduDVM">
              Gunilla Wahlén (v)
            </item>
            <item xml:id="i-Y5VPE4KWLS3WS6dvXg7Dzn">
              Alice Åström (v)
            </item>
          </list>
        </div>
      </div>
    </body>
  </text>
</TEI>
