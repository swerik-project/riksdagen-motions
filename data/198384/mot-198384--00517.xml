<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00517">
  <teiHeader>
    <fileDesc>
      <titleStmt>
        <title>Skilda valdagar, m. m.</title>
        <author>Bertil Fiskesjö m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skilda valdagar, m. m.</title>
          <idno type="rdwebb">G702517</idno>
          <rs type="number">517</rs>
          <ref type="dokument_url_text">http://data.riksdagen.se/dokument/G702517/text</ref>
          <ref type="dokument_url_html">http://data.riksdagen.se/dokument/G702517</ref>
          <ref type="dokumentstatus_url_xml">http://data.riksdagen.se/dokumentstatus/G702517</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K5xv4oCErCZbkmjE6NDTKr</idno>
            <name>BERTIL FISKESJÖ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-3NQwgepQf2vTwvJTrqaMfi</idno>
            <name>SIGVARD PERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-7pth3hroNEXFT34XUAtauT</idno>
            <name>BENGT KINDBOM</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-JbQ4LaZceHR3Dk6TCPfuHh</idno>
            <name>GUNILLA ANDRÉ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-6J1joFvFHPkqoFzNFfxEV4</idno>
            <name>BRITTA HAMMARBACKEN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-X8h8DhaFnaqHz5Z9ujNuRe</idno>
            <name>KERSTI JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>MARTIN OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-8XUQMZkcTy5UrLLAFGh5Ah</idno>
            <name>SVEN-ERIK NORDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-X1s1nfp1PoL2M66TCk6wRD" type="signed"/>
        <correspContext corresp="i-X1s1nfp1PoL2M66TCk6wRD">
          <note type="signatory" corresp="i-K5xv4oCErCZbkmjE6NDTKr"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-3NQwgepQf2vTwvJTrqaMfi"/>
          <note type="signatory" corresp="i-7pth3hroNEXFT34XUAtauT"/>
          <note type="signatory" corresp="i-JbQ4LaZceHR3Dk6TCPfuHh"/>
          <note type="signatory" corresp="i-6J1joFvFHPkqoFzNFfxEV4"/>
          <note type="signatory" corresp="i-X8h8DhaFnaqHz5Z9ujNuRe"/>
          <note type="signatory" corresp="r-0"/>
          <note type="signatory" corresp="i-8XUQMZkcTy5UrLLAFGh5Ah"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__517/mot_198384__517-001.pdf"/>
      <div type="motHeader" xml:id="i-4jdRXzhfJkYcxNiZ9YSocs">
        <div type="motTitle" xml:id="i-4aWDGEqdzCFFG4AzTC9poS"/>
        <div type="motSubmissionInfo" xml:id="i-LZXL4Ym3Vw9DHefKNeq4sN"/>
      </div>
      <div type="motBody" xml:id="i-8SVTbQrPz9wdLyL67fvnrG">
        <div xml:id="i-GShFe1DKPaoWcvmCRyVR2R">
          <p xml:id="i-MBKpe9xs2MfGZyREQfDqVA">
            Mot. 1983/84
          </p>
          <p xml:id="i-4yhXBf1caQC6LwvHq815iB">
            517-521 Motion
          </p>
          <p xml:id="i-99h2fn72txDBt7f5Si4jmJ">
            1983/84:517
          </p>
          <p xml:id="i-GccGSJwKianJczkcBLV11X">
            Bertil Fiskesjö m. fl. Skilda valdagar, m. m.
          </p>
          <p xml:id="i-LTVgmcKLnRKAbQuKscWbhW">
            Sammanfattning
          </p>
          <p xml:id="i-2Yu2BDhz9FSwkqoCvEGTNU">
            I denna motion behandlas en rad betydelsefulla och aktuella författnings-
            frågor. För att den kommunala demokratin skall få bättre möjlighet
            att fungera på ett tillfredsställande sätt föreslår vi att den
            gemensamma valdagen avskaffas. Vi anser det också angeläget att
            skapa bättre förutsättningar för en mera långsiktig planering
            av det politiska arbetet såväl på riksnivå som i kommuner och
            landsting. Vi föreslår därför en förlängning av mandattiden till
            fyra år. Valen skall förläggas så att det växelvis vartannat år
            är riksdagsval och vartannat val till kommuner och landsting.
            Valdagarna skall vara fasta och bestämda i författningen. Vi avvisar
            således de olika varianter av s. k. flytande mandatperioder som
            förekommit som förslag i den allmänna debatten. I samband med
            ställningstagandet till frågan om valens förläggning behandlar
            vi regeringens rätt att utlysa extra val och att avbryta pågående
            riksmöte. Vi är starkt kritiska till regeringens befogenheter
            härvidlag. Såväl principiella som praktiska skäl talar för att
            dessa befogenheter bör avskaffas. Om möjligheten att anordna extra
            val skall finnas kvar, vilket vi ifrågasätter, bör beslutanderätten
            ligga hos riksdagen. Om av särskilda skäl behov uppkommer att
            hänskjuta avgörandet i en fråga direkt till medborgarna mellan
            de allmänna valen till riksdagen, bör i stället folkomröstningar
            anordnas. Folkomröstningsinstitutet är emellertid bristfälligt
            reglerat. Vi föreslår därför en översyn med syfte att ge folkomröstningsinstitutet
            en mera stringent och användbar utformning.
          </p>
          <p xml:id="i-5ukXfJL5gmhLpF3kZ8BEnR">
            Skilda valdagar för kommunal- och riksdagsval
          </p>
          <p xml:id="i-Y8RUMdrJVd78ZpfEACkdGQ">
            Kommuner och landsting spelar en viktig roll i det svenska demokratiska
            systemet. De sakfrågor som avgörs på lokal och regional nivå har
            stor och direkt betydelse för medborgarna. Uppgifterna för de
            kommunala organen har undan för undan ökat och detta är en utveckling
            som av allt att döma kommer att fortsätta. Ur demokratisk synpunkt
            är den kommunala självsty- relsen och den kommunala förvaltningen
            mycket viktiga. De ger många medborgare möjlighet att direkt delta
            i och ta ansvar för samhällsarbetet. Om den kommunala demokratin
            fungerar väl kan också breda medborgar-
          </p>
          <p xml:id="i-6VkZLWEUvjf3tmvP18UYYb">
            1 Riksdagen 1983/84. 3 saml. Nr 517-521
          </p>
          <pb facs="riksdagen-motions-pdf/data/198384/mot_198384__517/mot_198384__517-002.pdf"/>
          <p xml:id="i-VpN2zn42L8HV4675jGmvD3">
            Mot. 1983/84:517 2
          </p>
          <p xml:id="i-88uGGbm8jgpYteTTm2krvc">
            grupper få direkt insyn i beslutsprocessen och påverka denna.
            Ett hinder för en väl fungerande kommunal demokrati är dock enligt
            vår mening den gemensamma valdagen. Den bör för den skull avskaffas.
            Mandatperioden för såväl riksdag som kommunala församlingar var
            tidigare fyra år. Valen var åtskilda på så sätt att man vartannat
            år valde riksdag och vartannat fullmäktige och landsting. Några
            särskilda nackdelar eller något utbrett missnöje med denna ordning
            fanns inte. Skälen till att den avskaffades var av annan karaktär.
            För att gå med på en enkammarreform som genomfördes 1969 krävde
            socialdemokraterna någon form av s. k. kommunalt samband. Resultatet
            blev efter många olika turer och förslag gemensam valdag för alla
            tre valen samt treårig mandatpe- riod. Eftersom det s. k. kommunala
            sambandet fortfarande används som ett argument i debatten om den
            gemensamma valdagen, vill vi något uppehålla oss vid detta. Resonemangen
            bygger enligt vår uppfattning genomgående på olika missförstånd.
            Vi vill först notera att något kommunalt samband i den meningen
            att kommunalvalen påverkar riksdagens sammansättning, så som gällde
            för första kammaren under tvåkammarsystemet, inte längre finns.
            Det enda som händer är att valen förrättas samtidigt. Den grundläggande
            missuppfattningen i alla argument för s. k. kommu- nalt samband
            är att man blandar samman riksdagens och kommunernas kompetens.
            Det är givetvis riktigt att riksdagens beslut har stor betydelse
            för den kommunala verksamheten men detta är inget argument för
            ett samband mellan riksdagsval och kommunalval. Vi har inget delstatssystem
            i vårt land. Riksdagen bestämmer genom kommunallag och annan lag
            vilka uppgifter kommunerna skall ha, och på många områden ger
            riksdagen också ekonomiska bidrag till verksamheten. Det är inom
            denna ram som kommunerna handlägger sina ärenden. Och det gör
            de med betydande självständighet över breda fält. Man kan ha olika
            uppfattning om huruvida staten reglerar för mycket eller för litet.
            Vi menar att kommunerna skall ha vida ramar för sitt agerande
            och stort utrymme för prioriteringar och självständiga beslut.
            Men detta är en fråga för sig. Riksdagens principiella rätt att
            besluta även i frågor som rör kommunerna är det ingen som ifrågasätter.
            Men det är ändå här som många försvarare av s. k. kommunalt samband
            och gemensam valdag går vilse. Man har av någon anledning fått
            för sig att riksdagsbeslut som rör även kommunerna är kommunalpolitiska
            frågor. Så är det inte. De frågor som riksdagen beslutar i är
            rikspolitiska frågor oavsett vad de berör. Och ställningstaganden
            i dessa frågor skall naturligtvis ventileras inför valen till
            riksdagen. Kommunalpolitiska frågor är i sin tur de frågor som
            kommunerna har kompetens att besluta i. Det skulle vara bra om
            man i den fortsatta debatten
          </p>
          <pb facs="riksdagen-motions-pdf/data/198384/mot_198384__517/mot_198384__517-003.pdf"/>
          <p xml:id="i-Wvv3sKqs1v4j1BwJHuEY5C">
            Mot. 1983/84:517 Zz)
          </p>
          <p xml:id="i-JYwsF82oRWywDD5bJPfwig">
            hade dessa enkla distinktioner klara för sig. Då skulle man undgå
            många onödiga missförstånd. Det är således med utgångspunkt i
            den kompetensfördelning som faktiskt finns som man bör ställa
            frågan om det är bra med gemensam valdag eller ej. Enligt vår
            mening överväger nackdelarna, och vi anser att man skall återgå
            till skilda valdagar. Det viktigaste argumentet för detta är att
            man därmed skulle stärka den kommunala demokratin. De kommunala
            valen skulle på ett helt annat sätt än nu bli ett ställningstagande
            till de kommunala frågorna och till partiernas agerande på det
            lokala planet. Som det nu är kommer valen till kommunfullmäktige
            och landsting i skymundan. Det är riksdagsvalet som helt dominerar
            i valkampanjerna och det är väljarnas bedömningar av partierna
            på riksplanet som i allt väsentligt bestämmer utslaget även i
            kommunalvalen. De kommunala debatterna inför valen har, i de fall
            de förekommer, svårt att fånga intresset och att nå ut till en
            bredare publik. Den gemensamma valdagen medför f. ö. att även
            de kommunalpolitiska debatterna i hög grad kommer att gälla rikspolitik.
            Ibland får man inställa arrangerade debatter på grund av brist
            på publik. Det bristande intresset för den kommunala debatten
            beror inte på att det inte finns något att diskutera eller att
            ta ställning till. Det är tvärtom så, som vi inledningsvis påpekat,
            att kommunerna fått allt större och viktigare uppgifter. Det beror
            inte heller på att det saknas tvistefrågor. Erfarenhet och undersökningar
            visar i stället att de politiska motsättningarna skärpts betydligt
            under senare år på det kommunala planet. Det saknas inte heller
            ambitioner från kommunalpolitikernas sida att redovisa vad man
            gjort och vad man vill göra. Problemet är att man inte når ut
            och inte förmår fånga intresset. Detta beror utan tvivel i hög
            grad på den gemensamma valdagen. De som skall rapportera i massmedierna
            har inte utrymme för eller orkar inte med alla val och allt valmaterial.
            De kommunala frågorna får stå tillbaka för rikspolitiken. Och
            de enskilda människorna orkar inte heller med att på egen hand
            ta del av det material som går ut om kommunalpolitiken. Det blir
            helt enkelt för mycket på en gång. Med fristående kommunalval
            skulle läget bli ett annat. Bl. a. skulle tidningar, lokalradio
            och regional TV kunna göra en helt annan insats och därmed skulle
            kommunalpolitiken få ett bättre genomslag hos väljarna. Detta
            skulle rimligen också medföra ett mera kontinuerligt intresse
            för kommunalpolitiken även under valperioderna och således en
            bättre bevak- ning av vad som händer från såväl massmedierna som
            medborgarna i gemen. Den gemensamma valdagen är således ur kommunaldemokratisk
            syn- punkt en lika omotiverad som olycklig konstruktion. Den bör
            avskaffas och ersättas med skilda valdagar för kommunalval och
            riksdagsval. Det kan
          </p>
          <p xml:id="i-F47mbZDx1DcX57AFd2mK9k">
            1” Riksdagen 1983/84. 3 saml. Nr 517-521
          </p>
          <pb facs="riksdagen-motions-pdf/data/198384/mot_198384__517/mot_198384__517-004.pdf"/>
          <p xml:id="i-FLx2eejjgNchQRGUXyoDWJ">
            Mot. 1983/84:517
          </p>
          <p xml:id="i-MfXJmphYhPQP1xgk251qGi">
            påpekas att man inte i någon annan demokratisk stat har en ordning
            motsvarande vår. Överallt har man särskilda val till de kommunala
            församlingarna.
          </p>
          <p xml:id="i-XWrKwGVTzztUjRA7ueCQw2">
            Mandatperioden bör förlängas
          </p>
          <p xml:id="i-K9ERXPb3SHqa7xoe4zpXNc">
            Samtidigt som den gemensamma valdagen infördes 1969 förkortades
            mandattiden för såväl riksdag som kommunala församlingar till
            tre år. Orsaken till att man skar ned mandatperioden var att man
            ansåg att det annars skulle bli för lång tidrymd mellan de allmänna
            valen. Detta skulle, menade man, vara till förfång för den allmänna,
            utåtriktade politiska aktiviteten. Vi har förståelse för de angivna
            motiven när man bestämde sig för gemensam valdag. Ur andra synpunkter
            var dock förkortningen av mandatperioden olycklig. Den korta mandattiden
            bidrar till att den politiska planeringen såväl i kommuner som
            på riksplanet blir alltför kortsiktig. Och det är svårt för nytillträdande
            majoriteter att på tre år hinna få fram det utredningsmaterial
            som krävs för att ge den politik man vill föra ordentligt genomslag.
            Den korta mandatperioden försvårar också uppgörelser och kompromisser
            som på sakliga grunder skulle vara motiverade. Vi anser att mandatperioden
            bör förlängas. Hur lång den skall vara är en fråga om avvägning
            mellan behovet av längre planeringsperioder och det allmänna demokratiska
            värdet av att det inte förflyter alltför lång tid mellan de allmänna
            valen. Vi har stannat för att föreslå en återgång till fyraåriga
            mandatperioder. Den ordning vi sammantaget förordar är således
            skilda valdagar för kommunal- och riksdagsval, fyraåriga mandatperioder
            och valen förlagda så att det blir två år mellan allmänna val.
          </p>
          <p xml:id="i-9V1pRZhb1iEgqY7V8no62t">
            Mandatperioden bör vara fast med i författningen angiven valdag
          </p>
          <p xml:id="i-Wt8zbdVQ5X2FzGaiqmiS55">
            De ordinarie valen äger hos oss sedan gammalt rum på i förväg
            i författningen angivna fasta tider. Extra val till riksdagen
            kan dock anordnas. Mandattiden för dem som valts i ett extra val
            gäller endast den återstående tiden av den ordinarie mandatperioden.
            Extra val innebär således att mandattiderna avkortas. Extra val
            kan anordnas av olika skäl. Om regeringen drabbas av misstroendeförklaring
            i riksdagen kan den besluta om extra val i stället för att avgå.
            Beslutet skall fattas inom en vecka. Vid extra val sitter regeringen
            kvar i avvaktan på valets utgång. Men regeringen kan också utan
            föregående misstroendeförklaring besluta om extra val. För ett
            sådant beslut finns inga särskilda i författningen angivna villkor.
            Det grundar sig således på en rent politisk värdering. Regeringen
            kan också besluta att pågående riksmöte skall
          </p>
          <pb facs="riksdagen-motions-pdf/data/198384/mot_198384__517/mot_198384__517-005.pdf"/>
          <p xml:id="i-85Phm1GBa1ifh9UCUHx3ed">
            Mot. 1983/84:517 3
          </p>
          <p xml:id="i-Ro54ZTLNuz817idMwgNriD">
            avbrytas. Det innebär att riksdagsarbetet läggs ned och riksdagsledamöterna
            skickas hem. Extra val blir också följden om talmannen fyra gånger
            skulle misslyckas med att få en statsministerkandidat godtagen
            av riksdagen. I olika sammanhang har det under senare år aktualiserats
            att ändra reglerna för extra val och att på ett eller annat sätt
            frångå principen om fasta valdagar. Det vanligaste motivet för
            detta har varit att man vill stärka regeringens ställning på riksdagens
            bekostnad. Det är särskilt socialdemo- krater som framfört detta
            motiv. En förstärkning av regeringen genom ändrade regler för
            extra val och mandatperiod har också angetts som ett villkor för
            en upplösning av den gemensamma valdagen. En tanke som lanserats
            är att vi skulle övergå till ett system av engelsk eller dansk
            typ. Det innebär i korthet att man stadgar en längsta tid som
            den valda församlingen kan sitta — i England fem, i Danmark fyra
            år. Inom denna tid kan regeringen — i realiteten statsministern
            — bestämma när val skall hållas. Efter valet börjar en helt ny
            mandatperiod att löpa. Hur lång mandatperio- den blir inom de
            angivna gränserna och när val skall hållas bestäms således efter
            politiska överväganden av den sittande regeringen och dess ledning.
            En variant av detta system, som under senare tid också förespråkats
            av socialdemokrater, är följande: Om regeringen beslutar om extra
            val och upplösning av riksdagen inom ett år före det ordinarie
            valet så skall detta val inställas. Det innebär således att den
            löpande mandatperioden avkortas och att den nya mandatperioden
            förlängs, såvida regeringen inte ånyo beslutar om extra val mot
            slutet av den nya mandatperioden. En variant av denna variant
            är att ny mandatperiod med den i författningen angivna ordinarie
            längden börjar löpa även efter ett extra val enligt den här angivna
            ordningen. Detta innebär — om man fastställer den ordinarie mandattiden
            till fyra år — att mandattiden väl kan bli kortare men inte längre
            än fyra år samt att systemet med fasta valdagar i princip försvinner.
            Denna modell ligger den ”rena” engelska eller danska modellen
            nära. Enligt vår mening bör systemet med fasta mandatperioder
            bibehållas. Ur principiell synpunkt är det fel att en sittande
            regering, på det sätt som ovan beskrivits, skall kunna bestämma
            när val skall äga rum. Ensidiga partipoli- tiska överväganden
            bör inte få avgöra en så viktig sak. Det ger också en oberättigad
            favör åt det eller de partier som innehar regeringsmakten. Man
            eftersträvar naturligtvis att välja en tidpunkt som ur opinionssynpunkt
            är så gynnsam som möjligt för det egna partiet. Förskjutningen
            av riksdagens mandatperioder skulle dessutom slå sönder schemat
            med fastlagd växling mellan val till riksdag och kommuner. Men
            även mera praktiska skäl talar för systemet med fasta mandatperioder
            och i författningen bestämda valdagar. Det är en fördel för såväl
            myndigheter och partier som allmänhet att på förhand veta när
            valdagen kommer. Inte minst med tanke på de många olika möjligheterna
            till röstavgivning som numera finns och som bör bibehållas, är
            det viktigt att berörda myndigheter i god tid kan förbereda valet.
            För de politiska partierna gäller att valförbere-
          </p>
          <pb facs="riksdagen-motions-pdf/data/198384/mot_198384__517/mot_198384__517-006.pdf"/>
          <p xml:id="i-F23hfZBo2TWVujET3YW9Xz">
            Mot. 1983/84:517
          </p>
          <p xml:id="i-HDF1eEcdsqDq9cmwAdtJS5">
            delserna, särskilt nomineringsprocessen, är tämligen omständliga
            och utdragnai tiden. Det avgörande skälet för detta är att man
            inom partierna vill ge så många som möjligt inflytande över nomineringarna.
          </p>
          <p xml:id="i-P5ftqhdhrDyGRrPZCxVc7G">
            Möjligheterna till extra val bör omprövas
          </p>
          <p xml:id="i-WoitL8dhmh1cXSz8fE7mGJ">
            Berättigade invändningar kan således riktas mot ett system med
            någon form av ”flytande” mandatperioder. Dessa invändningar gäller
            dock också i hög grad de möjligheter till extra val som nu finns
            i vår författning. Ett särskilt skäl mot möjligheterna till extra
            val är att de går stick i stäv mot önskemålet om längre mandatperioder.
            Men därtill kommer också en rad andra, som bl. a. berör förhållandet
            mellan regering och riksdag och effekter på det politiska systemet
            som helhet. Vi övergår således till att med viss utförlighet diskutera
            dessa frågor. Ur strikt principiell synpunkt kan det starkt ifrågasättas
            om regeringen över huvud taget skall ha rätt att besluta om extra
            val och om avbrytande av riksmöte. Dessa befogenheter är uppenbarligen
            en reminiscens av det statsrättsliga tankesätt som gällde under
            fördemokratisk tid, då regeringen (kungen) betraktades som överordnad
            riksdagen och också benämndes den första statsmakten. Detta betraktelsesätt
            är sedan länge föråldrat och har heller inte något stöd i författningen.
            Regeringen är numera ett organ som tillkommer genom att riksdagen
            utser statsminister. Riksdagen kan också genom misstroendeförklaring
            avsätta regeringen. De avgörande beslutsfunktionerna vad gäller
            lagstiftning och budget ligger numera odelat hos riksdagen. Det
            är otvetydigt så att riksdagen är den första statsmakten om man
            vill använda sig av denna typ av gradering. Regeringen är således
            ett riksdagens organ, som riksdagen tillsätter och som också kan
            avsättas av riksdagen. Det är därför en uppenbar anomali att regeringen
            kan avgöra hur länge den av folket i direkta val utsedda riksdagen
            skall sitta. Principiella skäl talar följaktligen för att regeringens
            rätt att utlysa extra val och avbryta riksmöte bör avskaffas.
            Om något organ skall kunna fatta ett sådant beslut, så bör det
            vara riksdagen själv. Men det finns även andra skäl som talar
            för att möjligheterna till extra val bör inskränkas starkt, helst
            avskaffas. Hotet om extra val kan bli ett vapen i den sittande
            regeringens hand mot riksdagen. Men det kan också vara ett alibi
            för såväl regering som folkrepresentation att undvika att ta nödvändiga
            beslut i besvärliga, kontroversiella och ur kortsiktig opinionssynpunkt
            otacksamma frågor. Erfarenheterna från t. ex. Danmark ger vid
            handen att det förhåller sig just på detta sätt. Eftersom man
            inte vet när det kan bli val vågar inte partierna göra de kompromisseftergifter
            som skulle vara nödvändiga för konstruktiva majoritetsbeslut.
            Man bevakar sina positioner för den händelse det skulle bli val.
            Och regeringen tvingas ge
          </p>
          <pb facs="riksdagen-motions-pdf/data/198384/mot_198384__517/mot_198384__517-007.pdf"/>
          <p xml:id="i-TJo75PfbuLNbTcB3WyBRXo">
            Mot. 1983/84:517 z
          </p>
          <p xml:id="i-X2mCVih4yuZxgQRgref2dh">
            upp och utlysa nyval. Frågorna hänskjuts, som det brukar heta,
            till folkets avgörande. Själva hotet om eller förväntningarna
            på nyval bidrar således starkt till att det också blir nyval.
            I Danmark har man val ungefär vartannat år. Det är länge sedan
            något folketing satt hela den fyraåriga mandattiden ut. Några
            avgörande förändringar av folketingets sammansättning har de täta
            valen som regel inte givit. Och problemen har varit desamma efter
            valen som före. Möjligheten till extra val kan också snedvrida
            det politiska beslutsfattan- det genom att hänsynen till kortsiktiga
            opinionseffekter i alltför hög grad kommer att styra partiernas
            val av positioner och förslag i olika frågor. De täta opinionsundersökningarna
            som ständigt registrerar förändringar i väljaropinionen bidrar
            till detta. Ett ständigt sneglande på den omedelbara effekten
            på opinionen av olika ståndpunkter försvårar beslut vars nyttiga
            och gynnsamma verkan framgår först på litet längre sikt. Risken
            är uppenbar för vad som brukar kallas SIFO-demokrati. Helt allmänt
            befrämjar redan den korta ordinarie mandatperioden en utveckling
            i denna riktning. Det är således längre mandatperioder som behövs
            — inte perioder som kan avkortas genom extra val. Utöver de invändningar
            mot extra val som radats upp ovan finns det också invändningar
            av något annan natur. Det är tänkt att extra val skall tillgripas
            bl. a. när regeringen misslyckats med att få gehör i riksdagen
            för ett förslag i en viktig fråga, oavsett om detta lett till
            antagande av misstroendeförklaring eller ej. Frågan som orsakat
            det uppkomna läget skall hänskjutas till folket för avgörande
            i ett allmänt val. Det innebär att valrörelsen i hög grad kommer
            att fokuseras till en enda fråga. Denna begränsning kommer att
            förstärkas om, som avsikten varit, tidpunkten för valet läggs
            nära beslutet om val. Andra frågor än den som direkt orsakat den
            utlösande kontroversen kommer i skymundan. Valet blir ett slags
            folkomröstning i en enda fråga. Därmed vilseleds väljarna, eftersom
            den valda riksdagen har att besluta i alla frågor på samma sätt
            som en riksdag som framgått ur ett ordinarie val. Om man vill
            höra väljarna i en särskild fråga eller helt överlämna beslutanderätten
            till väljarna bör detta i stället ske i en regelrätt folkomröst-
            ning. Frågan om folkomröstningar behandlas nedan i denna motion,
            där vi bl. a. kräver ett klarare definierat och reglerat folkomröstningsinstitut
            än det nuvarande. Som framgått av vad som ovan sagts bör regeringens
            rätt att utlysa extra val och avbryta riksmötet avskaffas. Detta
            bör gälla även i det fall då en regering fälls genom misstroendeförklaring.
            Det är i själva verket alldeles särskilt inkonsekvent att regeringen
            i ett sådant läge har en riksdagen överordnad ställning med möjlighet
            att sända hem riksdagen och anordna extra val. Oavsett på vilka
            grunder en regering avgår bör således initiativet återgå till
            riksdagen, som i föreskriven ordning har att utse ny statsminister
            och därmed också ny regering. Därefter äger regeringsskifte rum.
            Om möjligheten att utlysa extra val skall finnas kvar så bör befogenheten
          </p>
          <pb facs="riksdagen-motions-pdf/data/198384/mot_198384__517/mot_198384__517-008.pdf"/>
          <p xml:id="i-WhL2YgzhSHffuwu1jvxJQr">
            Mot. 1983/84:517 8
          </p>
          <p xml:id="i-2Nj12RXDK9JZpGM3twxemS">
            att besluta om detta övergå till riksdagen. Det finns dock goda
            skäl för att slopa möjligheten till extra val helt och hållet.
            Den riksdag som valts kommer i så fall alltid att sitta mandatperioden
            ut. Därmed tillgodoses kravet på en obruten längre planeringsperiod.
            Vidare markeras den valda riksdagens ansvar. Någon möjlighet att
            undfly detta ansvar genom extra val finns ju inte. Det kan nämnas
            att i Norge finns ingen möjlighet att upplösa stortinget och utlysa
            extra val. Det i det ordinarie valet utsedda stortinget sitter
            således alltid den fyraåriga mandattiden ut. Några olägenheter
            av detta har inte kunnat spåras. Man har visserligen tidigare
            diskuterat att införa ett nyvalsinstitut. Denna diskussion har
            numera helt ebbat ut. De norska partierna tycks vara helt ense
            om att behålla den nuvarande ordningen. Bl. a. har — enligt vad
            företrädare för partierna uppgett — erfarenheterna från det danska
            systemet verkat avskräckande. Det finns ett undantagsfall för
            vilket det kan diskuteras om möjligheten till extra val skall
            finnas kvar. Det fall vi åsyftar är om talmannen fyra gånger skulle
            misslyckas med att få riksdagens accept på förslag till statsminister.
            Enligt nu gällande regler blir det automatiskt extra val om inte
            ordinarie val ändå skall hållas inom tre månader. Det bör understrykas
            att risken för att ett fall av det slag som här angetts skulle
            inträffa måste bedömas vara utomordentligt liten. Det skulle innebär
            att riksdagen — inkl. de politiska partierna — inkompetensförklarade
            sig själv. Det bör också noteras att den sittande regeringen alltid
            kvarstår till dess att en ny regering kunnat bildas, således även
            vid extra val. Dess kompetens är också orubbad, bortsett från
            ett i det här sammanhanget helt irrelevant undantag som gäller
            rätten att förordna om extra val. Det förtjänar att framhållas
            att begreppet ”expeditionsministär”, som av och till flitigt används
            i den allmänna debatten, helt saknar grundlagsstöd. En sittande
            regering har således alltid grundlagsenlig rätt att utöva de befogenheter
            som grundlagen tillerkänner varje regering. Enligt gällande författning
            är landet heller aldrig utan regering. Ett alternativ till det
            automatiska extra val, som talmannens misslyckande att få en ny
            statsminister godtagen av riksdagen enligt gällande regler utlöser,
            är således att den regering som finns sitter kvar. Det är logiskt
            ur den synpunkten att riksdagen misslyckats i sina försök att
            få fram ett alternativ. En sådan ordning skulle f. ö. få den effekten
            att riksdagen inte på lättsinniga grunder frestas att fälla en
            sittande regering. En misstroendeförklaring skulle helt enkelt
            inte bli aktuell i andra lägen än då det var helt klart att det
            i riksdagen fanns underlag för en ny regering. Partierna i riksdagen
            skulle således vara tvingade att ha alternativet klart innan majoriteten
            gick i författning med att fälla en regering. Det är svårt att
            upptäcka några nackdelar med en sådan ordning. Det bör tilläggas
            att det inte finns några garantier för att ett extra val— efter
            ett misslyckande av talmannen — skulle erbjuda någon ny eller
            lättare lösning
          </p>
          <pb facs="riksdagen-motions-pdf/data/198384/mot_198384__517/mot_198384__517-009.pdf"/>
          <p xml:id="i-Xiy1Xpht7acoY8zwtECTSi">
            Mot. 1983/84:517 9
          </p>
          <p xml:id="i-2cXBeYbxBbFTWHZRXBxnro">
            av regeringsfrågan. Det är föga troligt att några avgörande förskjutningar
            skulle ske i valmanskåren under ett par månader. Problemen med
            regeringsbildningen skulle således vara exakt desamma. Och hur
            skulle man då göra? Ett nytt val igen? — Men även i det fall extra
            val utlöses vid andra tidpunkter under löpande mandatperiod är
            det helt möjligt att regeringsfrå- gan efter valet befinner sig
            i precis samma läge som före. Utgången av många upplösningsval
            i Danmark är illustrativa exempel härvidlag. Den analys av möjligheterna
            till extra val som redovisats ovan har begränsats till effekterna
            på det politiska systemet i trängre mening. Detta är också av
            uppenbara skäl det väsentligaste i en demokrati. Det bör dock
            nämnas att till detta kan läggas de effekter extra val i vissa
            lägen skulle ha på hela förvaltningssystemet. Detta har som bekant
            en stor omfattning och dess ”gilla gång” är i en rad avseenden
            av direkt betydelse för flertalet medborgare. En av grunderna
            för förvaltningens verksamhet och även för många verksamheter
            som direkt eller indirekt är beroende av statsmakterna är statsbudgeten
            och de i anknytning till denna utfärdade regleringsbreven. Ett
            extra val som förhindrade riksdagen att anta budgeten i föreskriven
            ordinarie ordning skulle sannolikt få besvärande konsekvenser
            härvidlag. En allmän invändning mot våra synpunkter om extra val
            kan vara att institutet inte använts särskilt ofta i vårt land.
            De historiska erfarenheterna härvidlag hindrar inte att det kan
            bli vanligare med extra val i framtiden. Utvecklingen i Danmark
            under 1970-talet är även i detta avseende illustrativ. De politiska
            förutsättningarna kan således ändras. De praktiska möjlighe- terna
            att utnyttja institutet ökar dessutom, om man beslutar om den
            förlängning av de ordinarie mandatperioderna som vi av andra skäl
            anser är starkt befogad. Till detta kommer de ständiga propåerna,
            särskilt från socialdemokratiskt håll, att ”stärka” regeringsmakten.
            Utökad användning av möjligheten till extra val har angetts som
            en metod härvidlag. Vi erinrar dessutom om de ovan refererade
            förslagen om någon form av ”flytande” mandatperioder enligt engelsk
            eller dansk modell. Härtill kan läggas att frågan om extra val
            under de senaste mandatperio- derna tidvis helt dominerat den
            politiska debatten. Särskilt socialdemokrater och kommunister
            har drivit frågan hårt. Den politiska debatten har därmed i hög
            grad kommit att handla om formfrågor och taktiska frågor i stället
            för om sakfrågorna. Vid några tillfällen har det varit osäkert
            om extra val skulle komma att utlysas eller ej. Detta gällde särskilt
            i samband med regerings- bildningen våren 1981, då även moderater
            uttalade sig för nyval. Man kan således konstatera att frågan
            om extra val ingalunda saknat aktualitet under senare år.
          </p>
          <pb facs="riksdagen-motions-pdf/data/198384/mot_198384__517/mot_198384__517-010.pdf"/>
          <p xml:id="i-WEEtnZa78dVTufurP4LmaE">
            Mot. 1983/84:517 10
          </p>
          <p xml:id="i-ETkJsXVrZtTT29QuA4aMSy">
            Folkomröstningsinstitutet bör utvärderas och reformeras
          </p>
          <p xml:id="i-GJaikaf7cwX2kusXDMA4gz">
            Enligt gällande författning kan folkomröstning anordnas dels
            i grundlags- frågor, dels i andra frågor. I grundlagsfrågor är
            omröstningarna beslutande och det är i författningen utförligt
            angivet vad omröstningarna skall gälla och under vilka omständigheter
            de kan komma till stånd. De bestämmelser i författningen som gäller
            rådgivande folkomröstningar är däremot mycket kortfattade och
            ger inga särskilda regler för beslut utöver stadgandet att föreskrifter
            om rådgivande folkomröstning skall meddelas genom lag. Formuleringen
            av de frågor som skall gå till omröstning är förknippad med problem.
            Formellt kan riksdagens majoritet besluta om hur frågorna skall
            ställas. I realiteten är det nödvändigt med förhandlingar och
            uppgörelser om det sakområde som skall gå till folkomröstning
            är kontroversiellt. Dessa förhandlingar kan bli segslitna och
            komplicerade och inbjuda till taktiska överväganden av en art
            som inte är ägnad att främja väljarnas möjligheter till en saklig
            värdering av de olika alternativen. I dessa förhandlingar måste
            också avgöras hur många olika alternativa frågor som skall ställas.
            I värsta fall kan det bli lika många alternativ som det finns
            partier i riksdagen. Flera olika alternativ försvårar det ställningstagande
            som väljarna skall göra. Genom förhandlingar måste också avgöras
            hur kampanjerna skall finansieras och hur medlen skall fördelas
            på olika alternativ. Även detta kan bli en besvärlig fråga. Andra
            svårigheter kan uppkomma vid tolkningen av omröstningsresulta-
            tet. När fler än två alternativ förekommer och inget av dessa
            uppnår majoritet måste osäkerhet uppstå om vad som är utfallet
            av omröstningen. Vidare uppkommer frågan om hur bindande folkomröstningsresultatet
            är för riksdagen. Formellt är omröstningen enbart rådgivande och
            riksdagen kan således enligt författningen fatta vilket beslut
            som helst i den fråga som omröstningen gällt. I realiteten är
            dock skillnaden mellan beslutande och rådgivande omröstning i
            hög grad en fiktion. Väljarna förväntar sig naturligtvis att riksdagen
            skall följa folkomröstningens utslag. Detta gäller i särskilt
            hög grad om partierna på förhand förklarat att omröstningsresultatet
            skall vara avgörande för riksdagens ställningstagande. Ett brott
            mot detta löfte skulle ur olika aspekter vara graverande. Å andra
            sidan kan det när frågeformuleringen är oklar eller när många
            olika alternativ står mot varandra i omröstningen vara besvärligt
            att entydigt avgöra vad som är omröstningens resultat, även om
            viljan är god. Man kan således inte bortse ifrån att en folkomröstning
            i efterhand kan leda till utdragna tolkningstvister, vilket är
            olyckligt för sakfrågans lösning och för tilltron till demokratin.
            Den folkomröstning om atomkraftsfrågan som ägde rum i mars 1980
            har i hög grad bekräftat att de problem som vi påvisat är realiteter.
            Samtidigt har denna omröstning gett nya och färska erfarenheter
            av hur omröstningsinsti- tutet fungerar. Omröstningen 1980 har
            också bekräftat att institutet fortfarande kan
          </p>
          <pb facs="riksdagen-motions-pdf/data/198384/mot_198384__517/mot_198384__517-011.pdf"/>
          <p xml:id="i-PTKeByMUa26rGBLK79P5Jh">
            Mot. 1983/84:517 11
          </p>
          <p xml:id="i-HdJjeRqcFExxigLDWdN4cZ">
            komma till användning. Vi anser för vår del att folkomröstningar
            kan vara ett värdefullt komplement till den indirekta, parlamentariska
            beslutsformen. Det finns frågor som är av sådan karaktär att det
            kan vara väl befogat att låta väljarna direkt i en omröstning
            bestämma hur besluten skall bli. Den inriktning på en särskild
            sakfråga som en folkomröstning innebär medför också en omfattande
            redovisning av argument och faktamaterial. Genom detta och den
            allmänna debatten inför en folkomröstning främjas samhälls- engagemanget
            hos gemene man och insikten i viktiga samhällsfrågor vidgas. Men
            för att folkomröstningsinstitutet skall kunna användas på ett
            menings- fullt sätt och väcka tilltro hos allmänheten är det mycket
            viktigt att det är utformat på ett sådant sätt att de svårigheter
            och problem som vi påtalat inte behöver uppkomma. Vi har nu omfattande
            erfarenheter av rådgivande folkomröstningar. Det är enligt vår
            mening mycket angeläget att dessa erfarenheter sammanställs och
            utvärderas. En sådan utvärdering bör således komma till stånd.
            Men det är också angeläget att på grundval av denna utvärdering
            se över utformning- en av folkomröstningsinstitutet som sådant.
            Denna översyn bör ha som syfte att få fram förslag till en mer
            ingående reglering så att de brister som nu finns kan undanröjas.
            Bland de frågor som särskilt bör beaktas vid en sådan översyn
            är om folkomröstningarna även formellt skall göras beslutande,
            vilka regler som skall gälla för rätten att ta initiativ till
            folkomröstningar samt hur informationen inför omröstningarna skall
            organiseras och finansieras.
          </p>
          <p xml:id="i-6iyUWPRiaFrPP7Jt97uGpw">
            Hemställan
          </p>
          <p xml:id="i-T4fD5ySNgofF2qTvn2r7Q9">
            Med hänvisning till vad som anförts ovan hemställs att riksdagen
            beslutar uttala sig för att det fortsatta utredningsar- betet
            på författningsområdet i fråga om skilda valdagar, mandattidens
            längd, valens förläggning, extra val och folkom- röstningar skall
            ha den inriktning som angetts i motionen.
          </p>
          <p xml:id="i-GBHKnAYKCDQN21mqmUbaEA">
            Stockholm den 17 januari 1984
          </p>
          <p xml:id="i-KUhdKbHwpAYNmh7cKrLuxh">
            BERTIL FISKESJÖ (c)
          </p>
          <p xml:id="i-6n1EdGGEzwMdqcKsqM5zEZ">
            KARIN SÖDER (c) SIGVARD PERSSON (c) BENGT KINDBOM (c) GUNILLA
            ANDRÉ (c) BRITTA HAMMARBACKEN (c) KERSTI JOHANSSON (c) MARTIN
            OLSSON (c) SVEN-ERIK NORDIN (c)
          </p>
        </div>
      </div>
    </body>
  </text>
</TEI>
