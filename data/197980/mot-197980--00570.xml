<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--00570">
  <teiHeader>
    <fileDesc>
      <titleStmt>
        <title>om medborgarskap i de nordiska staterna</title>
        <author>av Sture Palm och Olle Göransson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om medborgarskap i de nordiska staterna</title>
          <idno type="rdwebb">G302570</idno>
          <rs type="number">570</rs>
          <ref type="dokument_url_text">http://data.riksdagen.se/dokument/G302570/text</ref>
          <ref type="dokument_url_html">http://data.riksdagen.se/dokument/G302570</ref>
          <ref type="dokumentstatus_url_xml">http://data.riksdagen.se/dokumentstatus/G302570</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-A299eggckA8HS7jSxqrvbz</idno>
            <name>STURE PALM</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-YSbqmgxvoUpXhwosS1J39k</idno>
            <name>OLLE GÖRANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FJc7mDW1env4Fp8N2byU9q" type="signed"/>
        <correspContext corresp="i-FJc7mDW1env4Fp8N2byU9q">
          <note type="signatory" corresp="i-A299eggckA8HS7jSxqrvbz"/>
          <note type="signatory" corresp="i-YSbqmgxvoUpXhwosS1J39k"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__570/mot_197980__570-001.pdf"/>
      <fw xml:id="i-3NbQ5oEPbsCdb1e7yyV2sN">
        Motion 1979/80:570
      </fw>
      <div xml:id="i-QJWAFMjox42aFu4cMkS2KQ" type="motHeader">
        <div xml:id="i-JbuQhHi19qpTHxpJPv2veA" type="motTitle"/>
        <div xml:id="i-3asE5EsGMopMoLwX6i4chg" type="motSubmissionInfo"/>
      </div>
      <div xml:id="i-6noakoV4P9ycszPxZMBqLF" type="motBody">
        <div xml:id="i-VNTEAoW4SJ7vhdG35fvKju">
          <p xml:id="i-3DYTE8hZsgqTJWkHbQAGjU" type="titleString">
            av Sture Palm och Olle Göransson om medborgarskap i de nordiska
            staterna
          </p>
          <p xml:id="i-C2zGdicignVxJfdeUQj4ZF">
            Utländska medborgare äger sedan 1975 rösträtt i val till kommunfullmäk-
            tige och landsting om de varit kyrkobokförda i en svensk kommun
            den 1 december under tre år närmast före röstlängdens upprättande
            samt om de i övrigt uppfyller vanliga rösträttsvillkor. Utländska
            medborgare äger däre- mot inte rösträtt i riksdagsval. Vid två
            val har reglerna tillämpats med i huvudsak goda resultat. Valdeltagandet
            var vid det första valet 60 20 men synes vid valet 1979 ha sjunkit
            med omkring 10 26. Även denna gång deltog emellertid hälften av
            de röstberättigade i de kommunala valen, och med tanke på de många
            särskilda svårigheter som kan bidra till att utländska medborgares
            valdeltagande blir lågt bör inte heller resultatet 1979 betecknas
            som dåligt. Nedgången med 10 90 har dock upplevts som otillfredsställan-
            de. Redan i förarbetena till 1975 års reform diskuterades möjligheten
            att utsträcka utländska medborgares rösträtt också till riksdagsval.
            I motioner har senare yrkats antingen att en sådan rösträtt skulle
            ges eller att en utredning av frågan skulle igångsättas. Riksdagen
            har emellertid avslagit motionerna. En annan väg på vilken personer
            som i dag är utländska medborgare kan få rösträtt i framtida val
            har härvid samtidigt angivits. Medborgarskapslagstiftningen uppställer
            krav på en viss tids vistelse i landet, innan svenskt medborgarskap
            kan erhållas. Genom flera på varandra följande beslut har den
            fastställda tidsfristen förkortats. Nordiska medbor- gare kan
            erhålla naturalisation redan efter två års vistelse i Sverige,
            andra utländska medborgare efter fem års. Utländska medborgare
            som är inriktade på att stanna i landet och att delta i samhällsarbete
            kan alltså efter ganska få år få rösträtt och valbarhet i alla
            politiska val. Det kan under sådana förhållanden synas mindre
            påkallat att utsträcka rösträtten i riksdagsval till att gälla
            de utländska medborgare som inte önskar bli svenska medborgare.
            De successivt förkortade tidsfristerna har betraktats som ett
            svar på kraven att utsträcka de politiska rättigheterna. Detta
            har emellertid visat sig stämma dåligt. Visserligen har antalet
            naturalisationer ökat under slutet av 1970-talet. Sverige hart.
            o. m. uppnått den relativt sett högsta andelen naturaliserade
            per år i Västeuropa. Men andelen är överallt mycket låg, även
            i Sverige. Det stora flertalet invandrare visar sig nämligen även
            efter mycket lång tids vistelse i invandringslandet föredra att
            behålla sitt ursprungliga medborgarskap. Naturalisation äger rum
            främst när en person inte längre kan återvända till ursprungslandet
            på grund av t. ex. flyktingskap. Vidare naturaliseras många unga
            män när de når
          </p>
          <pb facs="riksdagen-motions-pdf/data/197980/mot_197980__570/mot_197980__570-002.pdf"/>
          <fw xml:id="i-CPWFrpFq3LGCXiK9Hn9dSg">
            Mot. 1979/80:570 5
          </fw>
          <p xml:id="i-TTbjUsXGsKbRs5bXo2cpxX">
            värnpliktsåldern, och i samband härmed förvärvar stundom också
            deras föräldrar medborgarskap i invandringslandet. Det normala
            är likväl att invandrare i Sverige liksom i andra länder, när
            inte mycket starka skäl talar mot detta, behåller sitt ursprungliga
            medborgarskap. Orsaken härtill är främst en stark önskan att bevara
            sin nationalitet då denna upplevs som en väsentlig del av den
            personliga identiteten. Man vill inte svika sitt ursprung, sitt
            språk och sin nation. Medborgarskapet har ett betydelsefullt symboliskt
            värde för människor, och om inte starka krafter hindrar dem från
            detta, slår de vakt om symbolen. Detta bör emellertid inte tolkas
            som att de inte identifierar sig med det nya landet, dess människor
            och kultur. En finländare vill ha sitt finska pass kvar, men kan
            ändå vara djupt fäst vid sin nya hemort i Sverige och känna sig
            starkt förankrad i den nya miljön. Han har en dubbel nationell
            identitet som Sverige-finländare, han är både finsk och svensk.
            Finskheten ligger i ursprung, modersmål, tradition, svenskheten
            i arbete, kontakter och vänner. Det är därför fel att tro att
            den som vill behålla sitt medborgarskap därmed visar att han inte
            bryr sig om hur det är i Sverige. Tvärtom vill han troligen gärna
            delta i valen till riksdagen. När hälften och mer av de röstberättigade
            väljarna deltagit 1976 och 1979, fastän de bara fått rösta i två
            av de tre valen, skulle säkert ännu fler ha deltagit om rösträtten
            gällt också riksdagsvalen. De utländska medborgarna i Sverige
            vill delta i alla politiska val, men de vill bevara sitt ursprungliga
            medborgarskap. De känner det t. o. m. som om de handlade mot sina
            egna intressen om de byter medborgarskap. De kommer därför i en
            situation där de av hänsyn till symboliska värden blir berövade
            sina politiska rättigheter. Lösningen på detta problem kan vara
            dubbelt medborgarskap. Det skulle innebära att Sverige-finländaren
            fick behålla sitt ursprungliga finska medborgarskap när han förvärvade
            ett svenskt. Han skulle inte behöva avstå från sin finska identitet
            för att vinna fullständiga politiska rättigheter. Dubbelt medborgarskap
            har emellertid traditionellt ansetts vara olämp- ligt. Det medför
            en rad komplikationer i förvaltning och rättstillämpning. Det
            kan kräva olika slag av avtal mellan berörda länder etc. Sverige
            har därför liksom många andra länder länge försökt undvika att
            en person fått medborgarskap i mer än ett land. Den växande internationella
            samfärdseln har emellertid medfört att principen inte har kunnat
            uppehållas. Allt fler personer har två medborgarskap. I förhållande
            till många länder har detta i dag blivit nödvändigt. När det gäller
            sådana länder, med vilka Sverige har nära och goda förbindelser,
            behöver detta inte heller innebära stora problem, eftersom följderna
            för länderna kan regleras. Då ungefär 60 726 av de utländska medborgare
            som f. n. har rösträtt i kommunala val i Sverige har medborgarskap
            i något nordiskt land, vanligen Finland, skulle det ha stor betydelse
            om dubbelt medborgarskap kunde tillämpas för dessa. Innebörden
            skulle alltså vara att nordiska medborgare vid förvärv av svenskt
            medborgarskap kunde behålla sitt ursprungliga
          </p>
          <pb facs="riksdagen-motions-pdf/data/197980/mot_197980__570/mot_197980__570-003.pdf"/>
          <fw xml:id="i-JXcynVMGBYA5SvcbZ8NV3g">
            Mot. 1979/80:570 6
          </fw>
          <p xml:id="i-BDNPtgBdnucuk51aFJLZnY">
            medborgarskap och att rösträtt i parlamentsval bestämdes av var
            vederbö- rande var registrerad som fast bosatt. En lösning av
            detta slag kan endast komma till stånd i samarbete med övriga
            nordiska länder. Med anledning av vad som anförts hemställs att
            riksdagen beslutar att hos regeringen begära utredning av förutsättningarna
            för att ge nordisk medborgare rätt att förvärva svenskt medborgarskap
            utan att uppge sitt ursprung- liga medborgarskap.
          </p>
          <p xml:id="i-LPbS91jDEURyMRPJgKWqtR" type="date">
            Stockholm den 21 januari 1980
          </p>
          <div xml:id="i-3BeSrArCpweMUrHWE8kdBH" type="signatureBlock">
            <list xml:id="i-DTWtHCYPapCCXaqbifpPvB">
              <item xml:id="i-AK8YtPfm7Tars3MQh4v6Gx" who="i-A299eggckA8HS7jSxqrvbz" type="signature">
                STURE PALM (s)
              </item>
              <item xml:id="i-JHuMHxAEZRFQgAaPsrAcAL" who="i-YSbqmgxvoUpXhwosS1J39k" type="signature">
                OLLE GÖRANSSON (s)
              </item>
            </list>
          </div>
        </div>
      </div>
    </body>
  </text>
</TEI>
