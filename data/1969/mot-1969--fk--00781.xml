<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--fk--00781">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__781/mot_1969__fk__781-001.pdf"/>
      <fw xml:id="i-Jqk9HTmay8zNJ9h6ySdaC8">
        Nr 781—791 Motion i Första kammaren, nr 781 år 1969 1
      </fw>
      <div xml:id="i-HsHjCLEf87trvogukWtnSB" type="motHeader">
        <div xml:id="i-Q27zqXU5ohpU6CZxiUJuiy" type="motTitle"/>
        <div xml:id="i-JGFc8qNdQ6jwMoPRLjK2Ex" type="motSubmissionInfo"/>
      </div>
      <div xml:id="i-XjtENiZJFL2ggHodWqyRSn" type="motBody">
        <div xml:id="i-7TPGiZxRWNrWPBcAEVCDtV">
          <p xml:id="i-K2r4FutfyBARoaJFM6TFff">
            Nr 781
          </p>
          <p xml:id="i-FrucNBPHPnPcjVnqQiCrfV">
            Av herr Persson, Yngve, m. fl., om sänkning av den allmänna pensions-
            åldern, m. m.
          </p>
          <p xml:id="i-2tZswZhk7TxbAUhqc2qdK1">
            (Lika lydande med motion nr 891 i Andra kammaren)
          </p>
          <p xml:id="i-QAUpukhV6o3qyqAok1FVHC">
            Enligt AFL föreligger rätt till folkpension och — utom i vissa
            fall — tilläggspen- sion i form av ålderspension från och med
            den månad 67-årsåldern uppnås. Av ca 2,5 miljoner heltidsanställda
            löntagare, varmed förstås de som arbetar mer än 25 timmar per
            vecka, får uppemot 1,1 miljon, alltså nära hälften, pension via
            anställningsvillkoren vid tidigare tidpunkt, bl. a. vid 65, 63
            och 60 år och t. o. m. ännu lägre ålder. I dessa löntagarkategorier
            på den privata arbetsmarknaden har kvinnorna ofta lägre, icke
            sällan betydligt lägre pensionsålder än männen. Sålunda förekommer
            t. ex. att kvinnorna får pension vid 60 och männen vid 65 år inom
            en och samma löntagargruppering. Det är alltså inte ovanligt att
            somliga kvinnor er- håller pension sju år tidigare än de kvinnor
            som endast har AFL-förmånerna att tillgå. Dessa i pensionsåldershänseende
            gynnade grupper har som regel dessutom bety- dande tillägg både
            före och efter 67 år till de pensionsbelopp som utgår enligt AFL
            och vissa icke oväsentliga förmåner i övrigt. Sammanfattningsvis
            kan alltså konsta- teras att ungefär halva egentliga löntagarkåren
            i vårt land behandlas avsevärt bättre i fråga om pensionsålder
            och pensionsersättningar än den andra halvan, som främst består
            av kroppsarbetarna i landet. Denna förmånligare behandling som
            vissa löntagargrupper åtnjuter via anställ- ningsvillkoren är
            inte grundad på några som helst utredningar eller försök till
            objek- tiva värderingar av de krav som ställs på grupper och individer
            av löntagare i vårt produktionsliv. Som vi skall belysa närmare
            nedan kan inte heller anföras något som helst sakligt skäl för
            den olika behandling av löntagargrupperna som det här är fråga
            om. Systemet är uteslutande ett uttryck för grupp- och privilegietänkande
            med rötter i det gamla klassamhället. Det upplevs också som högst
            orättfärdigt, diskriminerande och oförnuftigt inte bara av de
            missgynnade utan också långt in i de gynnades läger. Kraven på
            en ordentlig översyn av pensionsförhållandena i lan- det, inte
            minst med avseende på löntagarpensionerna, framstår därför som
            högst angelägna. Ett reformkrav som blivit mycket aktuellt i den
            allmänna opinionen på senare tid är införandet i AFL av möjligheten
            till pensionering i vissa fall vid tidigare tid-
          </p>
          <p xml:id="i-Vs44B8pWhs67YwrYM32LqC">
            Bihang till riksdagens protokoll 1969. 3 saml. Nr 781—791
          </p>
          <pb facs="riksdagen-motions-pdf/data/1969/mot_1969__fk__781/mot_1969__fk__781-002.pdf"/>
          <fw xml:id="i-CVTf2VCeboJJvX57kW4FZJ">
            2 Motion i Första kammaren, nr 781 år 1969
          </fw>
          <p xml:id="i-CcDNyUCvbififoeKe5Un9H">
            punkt än den allmänt gällande, alltså en rörlig pensionsålder.
            Det kan inte heller råda någon tvekan om att mycket starka sakskäl
            talar för en sådan ordning, alltså ett system som å ena sidan
            tryggar en absolut rätt till pension vid viss ålder och å andra
            sidan medger vissa hänsyn till enskilda individers och yrkesgruppers
            sakliga behov av pension av annat än medicinska skäl vid tidigare
            tidpunkt utan minskning av pensionsersättningarna. Detta torde
            för övrigt vara det enda system som i verklig mening tillåter
            ett beaktande av alla de realiteter som bör få göra sig gällande
            i ett dylikt sammanhang. En sådan metod bygger på sakliga förhållanden
            och är sålunda helt överlägsen den orättfärdiga ordning vi f.n.
            har på lönemarknaden i fråga om pensionsåldern. Riksdagen har
            som bekant hemställt om utredning av lägre pensionsålder för ar-
            betare under jord i gruva. Detta är ett exempel på differentiering
            med hänsyn till arbetskraven på en yrkesgrupp, vilken lösning
            för övrigt kan bli aktuell för andra yrkesgrupper med särskilt
            påfrestande arbete därest principen som sådan erkännes. När det
            gäller frågan om en individuellt rörlig pensionsålder inom AFL,
            har LO i dagarna i skrivelse till regeringen hemställt om snara
            åtgärder, och regeringen har i sin tur utlovat en snabbutredning,
            varför en reform enligt LO:s intentioner kan förväntas inom relativt
            kort tid. Vad det här är fråga om är således att möjliggöra pensionering
            av enskilda tidigare än vad som allmänt gäller vid exempelvis
            hårt och påfrestande arbete, vid äldre arbetstagares svårigheter
            att erhålla arbete över huvud taget eller då en arbetstagare befinner
            sig i en situation där humanitära och sociala skäl motiverar detta.
            Enligt LO:s förslag skulle den begärda snabbreformen tillåta dylik
            förtidspensionering från 63 år. Det innebär att en reform enligt
            LO-förslaget får betydelse även för vissa av de löntagare som
            nu har pension vid lägre ålder än 67 år, exempelvis de stora tjänstemannakategorier
            som får pension vid 65 år. LO:s förslag berör således alla i vårt
            land utom dem som har en särskilt exklusiv pen- sionsålder via
            anställningsvillkoren. En annan reform av AFL:s pensionsregler
            som — åtminstone bland dem som nu har pensionsrätt först vid 67
            år — upplevs såsom särskilt angelägen är en sänkning av den allmänna
            pensionsåldern. Kravet grundas dels på uppfattningen att 67 år
            är en för hög ålder med hänsyn till de krav som ställs på individen
            i arbetslivet, dels på att en sänkning av den allmänna pensionsåldern
            är ett förnuftigt sätt att an- vända standardstegringen och dels
            på rena rättviseskäl, alltså det förhållandet att andra grupper
            har lägre — somliga betydligt lägre — pensionsålder än den AFL
            medger. Vår erfarenhet är att rättvisesynpunkten har mycket stor
            betydelse för den- na opinion. Vi anser också att enbart denna
            är skäl nog att aktualisera kravet om sänkning av pensionsåldern
            enligt AFL. En rörlig pensionsålder på grundval av välavvägda
            medicinska och sociala hän- syn möjliggör självfallet i och för
            sig en högre allmän pensionsålder än vad som är möjligt utan en
            sådan flexibilitet. Den ideala framgångsmetoden vore naturligtvis
            också att man fritt och så objektivt som möjligt kunde pröva den
            allmänna pen- sionsåldern i ljuset av det läge som uppstår vid
            införandet av den flexibla pensions- ordningen och med hänsyn
            till vad som kan anses lämpligt och naturligt i vår tid
          </p>
          <pb facs="riksdagen-motions-pdf/data/1969/mot_1969__fk__781/mot_1969__fk__781-003.pdf"/>
          <fw xml:id="i-FpoG9LmxooWxUwBiLmYNNk">
            Motion i Första kammaren, nr 781 år 1969 3
          </fw>
          <p xml:id="i-16FttkpJm6XoxXM6fzogWM">
            med dess värderingar, resurser och förhållanden i övrigt. Den
            omständigheten att nära hälften av löntagarna har en pensionsålder
            på 65 år och därunder och att det tydligen inte kan förväntas
            att dessa grupper medverkar till en höjning av pensions- åldern
            i vart fall över 65 år, även om en närmare utredning skulle tala
            härför, skapar emellertid ett ”låst” läge, som direkt framtvingar
            en sänkning av den all- männa pensionsåldern till 65 år — den
            åldersgräns som gäller för huvudgruppen manliga tjänstemän på
            den privata arbetsmarknaden. Härför talar rättvisa och rim och
            reson. Som emellertid tidigare framhållits motiverar även starka
            praktiska och sakliga skäl en sänkning av den allmänna pensionsåldern,
            särskilt om förtidspen- sioneringen av något skäl utformas så,
            att den inte i tillräcklig grad täcker de sak- liga behoven. Vi
            anser det sålunda angeläget att så snart som möjligt genomföra
            en sänkning av den allmänna pensionsåldern enligt AFL till 65
            år och att detta får ske utan försämring av pensionsnivåerna.
            En sänkning av den allmänna pensionsåldern i AFL till 65 år och
            införande av rätt till tidigare pension individuellt och gruppvis
            i vissa fall får givetvis till resul- tat att förmånsskillnaderna
            i de olika pensionssystemen minskas rätt väsentligt, därest de
            redan gynnade grupperna inte får sina förmåner ytterligare utbyggda.
            Men även om dessa reformer genomföres, kommer betydande förmånsskillnader
            att kvarstå mellan olika löntagargrupper. Således kommer alltfort
            stora skikt löntagare att ha lägre, delvis betydligt lägre pensionsålder
            än andra. För ungefär halva löntagar- kåren kommer pensionsersättningarna
            att vara högre, ja, i icke ringa utsträckning mycket högre, än
            för den andra halvan löntagare. Andra icke oväsentliga skillnader
            kommer också att kvarstå. Som tidigare framhållits kan inga som
            helst sakskäl anföras till försvar för skilj- aktiga löntagarpensioner,
            vare sig det rör sig om nuvarande diskrepanser eller de som skulle
            återstå efter införandet av en rörlig pensionsålder med 65 år
            som bas. Vi betraktar därför de ovan antydda reformerna, hur viktiga
            de än är, endast som etapplösningar, som på litet längre sikt
            måste uppföljas genom en reform som ger alla löntagare i vårt
            land pensioner efter enhetliga grunder och helst inom ett för
            alla löntagare gemensamt system. Hur överflödigt det än kan förefalla,
            vill vi an- föra några av de väsentligaste skälen härför. Den
            nuvarande ordningen är, som redan framhållits, i högsta grad orättvis
            och utmanande för rättskänslan i en tid då jämlikhets- och rättfärdighetstanken
            vunnit bred anslutning hos vårt folk och är aktuellare än sannolikt
            någonsin i samhälls- debatten och reformpolitiken. I dag inser
            också medborgarna i allmänhet rätt väl att dessa förmånsskrankor
            på intet sätt är ett pris som vi måste betala för en god ekonomisk
            och social utveckling. Tvärtom anser allt större kretsar att de
            sociala förmånsskillnaderna på arbetsmarknaden är ett irrationellt
            och utvecklingshämman- de inslag inte bara för produktionslivet
            utan även för hela vårt samhälle. En lätt registrerbar negativ
            effekt är att de olika pensionssystemen starkt motverkar och ibland
            helt hindrar arbetstagarens rörelsefrihet på arbetsmarknaden,
            till skada för både individen och vårt produktionsliv, vars dynamik
            kräver stor rörlighet och an-
          </p>
          <pb facs="riksdagen-motions-pdf/data/1969/mot_1969__fk__781/mot_1969__fk__781-004.pdf"/>
          <fw xml:id="i-E7DdqwsA4a5iDAi4LNVShy">
            4 Motion i Första kammaren, nr 781 år 1969
          </fw>
          <p xml:id="i-Ac2rYAJvmfjJGKr2iDfz91">
            passningsbarhet av arbetstagaren. Visserligen utgör också andra
            skillnader i de all- männa anställningsvillkoren hinder av samma
            slag, men starkt varierande pensions- villkor torde spela en särskilt
            negativ roll, då det gäller individens val av yrken och arbetsuppgifter
            och vid anpassning till förändringarna på arbetsmarknaden. Det
            råder inte heller någon tvekan om att även de som har de bättre
            förmånerna ofta binds av dessa på ett sätt som står i strid med
            deras intressen i övrigt. ATP-refor- men avsåg bl. a. att underlätta
            arbetskraftens rörlighet, vilket den också gör. Hind- ren förorsakas
            av påbyggnadssystemen. Den olika behandlingen av löntagarna har
            också socialpsykologiska effekter, som inte kan negligeras. Den
            bidrar att konservera privilegietänkande och felaktiga vär- deringar
            av människor och deras uppgifter och insatser i samhället. Systemet
            utlöser också aggressioner och skapar främlingskap mellan olika
            medborgare och yrkesgrup- per till skada för den allmänna samhällsatmosfären
            och den demokratiska utveck- lingen över huvud taget i vårt land.
            Försvararna av den nuvarande pensionsordningen för löntagarna
            brukar hävda att de gynnade grupperna själva får betala merförmånerna
            genom sämre arbetsvill- kor i övrigt. Man hävdar också att dessa
            förmåner är något man åstadkommit på egen hand genom sina organisationer
            och att diskrepanserna sålunda närmast är ett uttryck för hur
            angelägna olika löntagargrupper varit att uppnå goda sociala för-
            måner. Vi underkänner helt denna argumentation. Sanningen är att
            samma löntagar- grupper också har bättre sociala förmåner i övrigt
            och oftast behandlas bättre än övriga i lönehänsende, inte sällan
            mycket bättre. Därför är det klart att somliga gruppers merförmåner
            får betalas av hela samhällskollektivet och särskilt av dem som
            missgynnas av gällande ordning. Det är inte heller så att skiljaktigheterna
            är uttryck för att de gynnade grupperna haft en hetare vilja än
            övriga att skapa en god social trygghet. Förhållandet är närmast
            det att systemet med olika behand- ling och värdering av olika
            löntagargrupper uppkom och utvecklades i allt väsent- ligt innan
            ifrågavarande löntagargrupper hade organiserat sig fackligt och
            genom kollektivavtal eller på annat sätt kunnat öva påtagligt
            inflytande på anställningsvill- koren. Det erkänns visserligen
            att dessa grupper i senare tid vetat att väl tillvara- taga sina
            intressen på området. Man har dock haft det mycket lättare än
            andra att hävda sina intressen på grund av det mönster som utbildats
            och den tradition som gäller. De har inte heller mött några egentliga
            svårigheter att vinna gehör i ar- betsgivarvärlden för sin förmånsmässiga
            särställning till skillnad mot kroppsarbe- tarna, som nästan helt
            fått lita till samhället och sociallagstiftningen för att till-
            godose t. o. m. sina mest trängande sociala behov. Vi anser sålunda
            att inte heller några moraliska skäl kan anföras för ett bibehållande
            av nuvarande uppenbart orimliga pensionsordning. Vi vill också
            erinra om tvenne synpunkter av något annat slag, som talar för
            en enhetlig pensionsordning för löntagarna. De oberättigade förmånsskillnaderna
            mellan löntagarna utgör i dagens Sverige ett betydande hinder,
            när det gäller en förnuftig planering och disponering av det
          </p>
          <pb facs="riksdagen-motions-pdf/data/1969/mot_1969__fk__781/mot_1969__fk__781-005.pdf"/>
          <fw xml:id="i-CNhY2m6Vw9omYH5a3npJn">
            Motion i Första kammaren, nr 781 år 1969 d
          </fw>
          <p xml:id="i-X4fR9XhL5qHcJWauWRuzqT">
            ökande välståndet. Orättvisorna utlöser krav från de missgynnade
            på tillrättaläg- gande, och de gynnade söker bibehålla gamla förmånsrelationer
            på ett eller annat sätt i en ständig cirkelgång. Denna situation
            begränsar givetvis dispositionsfriheten och leder till snedvridna
            ambitioner hos alla löntagargrupper. På så sätt pressas fram reformer
            som, vid en mera samlad och fri bedömning, skulle te sig mindre
            angelägna än andra. Denna situation som är en ytterst påtaglig
            realitet, oavsett det gäller löner eller sociala förmåner, är
            naturligtvis också en av orsakerna till den då och då uppdykande
            tendensen till överansträngning av vår ekonomi. Vi anser således
            att också denna problematik bör beaktas i reformpolitiken. Det
            bör också erinras om att ett enhetligt pensionssystem skulle ha
            den fördelen att den omfattande och för samhället mycket kostsamma
            pensionsadministration som vi nu har på grund av den splittrade
            ordningen skulle försvinna. Besparingarna här- igenom skulle uppenbarligen
            bli rätt betydande. Som redan sagts finner vi således en enhetlig
            pensionsordning för alla löntagare välgrundad och synnerligen
            angelägen. En sådan kan naturligtvis rent tekniskt ord- nas via
            anställningsvillkoren, om alla berörda parter skulle visa sig
            villiga att med- verka härtill, vilket i så fall skulle ske genom
            ett kompletteringsarrangemang till AFL i stil med något av de
            nu gällande systemen för stats- och kommunalanställda eller privatanställda
            tjänstemän. En dylik lösning förefaller emellertid långsökt och
            orationell då vi har det geniala system som tilläggspensionen
            enligt AFL utgör att tillgå och i vilket man utan alltför stora
            svårigheter torde kunna göra erforderliga anpassningar. Ett annat
            skäl som talar för denna lösning är att en avtalsmässig reglering
            inte får samma säkerhet och stabilitet över sig som en lagstadgad
            ordning. Vi är självfallet klart medvetna om att vissa löntagargrupper
            har så goda för- måner, kanske främst i fråga om pensionsåldern,
            att ett enhetliggörande på grund- val av de bästa pensionsarrangemangen
            är uteslutet, i vart fall på kort sikt. De pro- blem som detta
            förhållande reser bör emellertid kunna lösas via övergångsarrange-
            mang av något slag. Det väsentliga är inte heller att fullständig
            enhetlighet kan uppnås omgående och i ett sammanhang, hur motiverat
            detta i och för sig än är, utan att grunden läggs till en ordning
            i vilken ett slutligt iväxande kan ske inom en relativt kort tid.
            En samlad lösning av pensionsfrågan för löntagarna torde förutsätta
            pensioner utöver ersättningsnivån enligt AFL, eftersom betydande
            grupper redan har högre pensioner. Vi är livligt medvetna om att
            det kommer att bli rätt kostsamt med denna anpassning uppåt för
            ca halva löntagarkåren. Det visar emellertid bara hur olika löntagarna
            behandlas i vårt land. Kostnadsaspekten får därför inte hindra
            ut- jämningen, som vi anser måste ske under alla förhållanden,
            således även ifall vi inte skulle visa oss beredda att skapa ett
            enhetligt pensionssystem för alla löntagare. Med åberopande av
            vad härovan anförts hemställes, att riksdagen i skrivelse till
            Kungl. Maj:t måtte anhålla om ut- redning och förslag beträffande
            dels en sänkning av den allmänna pensionsåldern enligt AFL till
            65 år,
          </p>
          <pb facs="riksdagen-motions-pdf/data/1969/mot_1969__fk__781/mot_1969__fk__781-006.pdf"/>
          <fw xml:id="i-SMewcmVZ5K8fH7StVhQ3MX">
            Motion i Första kammaren, nr 781 år 1969
          </fw>
          <p xml:id="i-MAXLxMGTrFpyBh2QNnkJKD">
            dels en enhetlig pensionsordning för löntagarna närmast på grundval
            av pensionssystemet enligt AFL.
          </p>
          <p xml:id="i-VAt18u6hE18Co3ozEKzuYL" type="date">
            Stockholm den 27 januari 1969
          </p>
          <p xml:id="i-RyQtFQimcWztHLEoQizGzq" type="signatureBlock">
            Yngve Persson (s) Lage Svedberg (s) Ove Karlsson (s) Ivar Andersson
            (s) Tage Larfors (s) Kaj Lokander (s) Ivar Högström (s) Eric Norberg
            (s) Otto Stadling (s)
          </p>
          <p xml:id="i-PhqatVZHNjUpnL6HDTizQ6">
            Gunnar Rönnberg (s) Lennart Wanhainen (s)
          </p>
        </div>
      </div>
    </body>
  </text>
</TEI>
