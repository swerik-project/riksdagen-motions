<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KrU-02465">
  <teiHeader>
    <fileDesc>
      <titleStmt>
        <title>Trossamfundsfrågor</title>
        <author corresp="i-7axeS8wLb7dXdWECyhESJs">av Aron Emilsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2465 av Aron Emilsson m.fl. (SD)</title>
          <idno type="rdwebb">H9022465</idno>
          <rs type="number">2465</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H9022465/text</ref>
          <ref type="dokument_url_html">http://data.riksdagen.se/dokument/H9022465</ref>
          <ref type="dokumentstatus_url_xml">http://data.riksdagen.se/dokumentstatus/H9022465</ref>
          <ref type="docx">http://data.riksdagen.se/fil/1947F8F4-176B-497F-AC88-23A8E88717BE</ref>
          <ref type="pdf">http://data.riksdagen.se/fil/F102AC04-1323-4B01-A190-487A6F72CA45</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PyQ4JVYviaeyyCwdseU9NF" type="signed"/>
        <correspContext corresp="i-PyQ4JVYviaeyyCwdseU9NF">
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-BfmJ8hLMzGF9XMcc4M8Bfa"/>
          <note type="signatory" corresp="i-JP8NeL17uoQgDiTaxrGnVM"/>
        </correspContext>
        <correspAction type="submitted" xml:id="i-73UCjxGGoYjKmxxr5QqfRz">
          <date when="2021-10-01"/>
          <time when="18:37:50"/>
        </correspAction>
        <correspAction type="reviewed" xml:id="i-QocoeWYv9os3omavTV7tKv">
          <date when="2021-10-04"/>
          <time when="12:24:47"/>
        </correspAction>
        <correspAction type="referred" xml:id="i-2ucffovWm7TrbaJi5Etv1H">
          <date when="2021-10-14"/>
        </correspAction>
        <correspAction type="assigned" xml:id="i-VB7UZ4sKLTFSbsBQwyNa7D">
          <date when="2022-10-12"/>
          <time when="11:16:28"/>
        </correspAction>
        <correspContext corresp="i-VB7UZ4sKLTFSbsBQwyNa7D">
          <ref type="assignedTo">Kulturutskottet</ref>
        </correspContext>
        <correspAction type="behandlas_i" xml:id="i-12pDggrixXd8fWSFTCb14u"/>
        <correspContext corresp="i-12pDggrixXd8fWSFTCb14u">
          <ref type="uppgift">2021/22:KrU2</ref>
          <ref type="ref_dok_id">H901KrU2</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU2</ref>
          <ref type="ref_dok_titel">Det civila samhället</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-R5j2gCHFhBPqee7torjFmM"/>
        <correspContext corresp="i-R5j2gCHFhBPqee7torjFmM">
          <ref type="uppgift">2021/22:KrU6</ref>
          <ref type="ref_dok_id">H901KrU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU6</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-5tgMHVJDV24Nikjr5EtW9s"/>
        <correspContext corresp="i-5tgMHVJDV24Nikjr5EtW9s">
          <ref type="uppgift">2021/22:KU29</ref>
          <ref type="ref_dok_id">H901KU29</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU29</ref>
          <ref type="ref_dok_titel">Fri- och rättigheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:2465 av Aron Emilsson m.fl. (SD) Trossamfundsfrågor</div>
      </div>
      <div type="motBody">
        <div type="motProposal" subtype="förslag">
          <head xml:id="i-Dq2uxNvuedUwgEMpsihrST">
            Förslag till riksdagsbeslut
          </head>
          <list style="ol">
            <item xml:id="i-GhRfBjGpAXcnsVAbJ1Y2un">
              Riksdagen ställer sig bakom det som anförs i motionen om att
              stödet till trossamfunden inte är en förutsättning för upprätthållande
              av religionsfriheten och tillkännager detta för regeringen.
            </item>
            <item xml:id="i-SJTsMrbrWFQbCrmjM6SM8u">
              Riksdagen ställer sig bakom det som anförs i motionen om att
              kristendomen har en särställning bland världsreligionerna för
              svensk kultur och tillkännager detta för regeringen.
            </item>
            <item xml:id="i-94fgCUJj2v7crNwQepWfAs">
              Riksdagen ställer sig bakom det som anförs i motionen om att
              det statliga stödet enbart ska ses som ett komplement till samfundens
              finansiering genom medlemsavgifter, och att stödet inte ska kunna
              vara en huvudsaklig inkomstkälla, och tillkännager detta för regeringen.
            </item>
            <item xml:id="i-HA3wNZV4gt7giphX39qLT1">
              Riksdagen ställer sig bakom det som anförs i motionen om att
              regeringen snarast bör ombesörja att exkluderingskriterier för
              stödgivning till trossamfund införs och tillkännager detta för
              regeringen.
            </item>
            <item xml:id="i-JLDyVsfRx3BUWH464HYDSv">
              Riksdagen ställer sig bakom det som anförs i motionen om att
              förbjuda donationer från utländska fysiska och juridiska personer,
              innefattande utländska statliga organ, till samfund som motarbetar
              demokrati, grundläggande friheter och mänskliga rättigheter i
              Sverige, och detta tillkännager riksdagen för regeringen.
            </item>
            <item xml:id="i-4CdnXb1Rwm7ywytYP8Jvar">
              Riksdagen ställer sig bakom det som anförs i motionen om att
              Myndigheten för stöd till trossamfund ska få ett utökat kontrolluppdrag
              för mer genomgående och mer frekvent kontroll av stödmottagare
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Pt1JPFHJhdyVj5AapA2NYR">
            Motivering
          </head>
          <p xml:id="i-7szahwJvY1sjfx1TbG3iYZ">
            Sverigedemokraterna är ett icke-konfessionellt parti som betraktar
            religionsfrihet som en naturlig del av det demokratiska samhället.
          </p>
          <p xml:id="i-4RwQhkSFpe41uDDkbtdyqz">
            Vi definierar religionsfriheten som individens rätt att fritt
            få tro på vilken gud eller vilka gudar man vill utan att för den
            sakens skull drabbas av negativ särbehandling eller förföljelse.
            När det kommer till utövandet av religionen måste det dock finnas
            tydliga begränsningar. Religionsfrihet innebär enligt vår mening
            inte någon absolut rätt att få säga eller göra vad man vill i
            en religions namn. Alla medborgare i Sverige är lika inför lagen.
            Religiös tillhörighet skall inte utgöra grund för positiv särbehandling
            och religioner som gör anspråk på samhällsinflytande måste få
            diskuteras och kritiseras på samma villkor som politiska ideologier.
            Kränkning av den egna tron ska aldrig accepteras som skäl för
            eller ursäkt till handlingar som bryter mot svensk lag.
          </p>
          <p xml:id="i-DAiDP25iCy1S4uFQ3hgniv">
            Tro och religion, framförallt kristendomen, är och har varit
            en huvudsaklig faktor i vårt samhälles utformning. Flera av det
            svenska samhällets grundläggande värderingar har en koppling till
            kyrkan och den kristna tron. På relativt kort tid har det religiösa
            landskapet förändrats i och med utvecklingen mot religionsfrihet,
            från att alla svenska undersåtar tillhörde Svenska kyrkan fram
            till mitten av 1800-talet till att Sverige idag anses vara ett
            av världens mest sekulariserade länder. Denna process har förändrat
            hur religiösa idéer påverkar samhället och statens relation till
            Svenska kyrkan och tros­samfunden.
          </p>
          <p xml:id="i-TgFfeE1bM9ZTW3RTJG9U8Z">
            Samtidigt som det svenska samhället anses vara ett av världens
            mest sekulariserade är fortfarande en majoritet av befolkningen
            med i något trossamfund. Genom de senaste decenniernas invandring
            är det religiösa landskapet mer pluralistiskt än någonsin tidigare.
          </p>
          <p xml:id="i-NJ59H9RajveTpC9bd6pPK9">
            Den svenska staten kan och bör inte vara religiöst neutral. Sverige
            har varit ett kristet land i över tusen år. Kristendomen är intimt
            sammanvävd med den svenska kulturen och identiteten. Få andra
            idéer och institutioner har varit lika betydelsefulla för formandet
            av den svenska kulturen som kristendomen och den svenska kyrkan.
            Det svenska språket, konsten, litteraturen, filosofin, moralen,
            traditionerna, arkitekturen, musiken m.m. är alla exempel på samhällsområden
            som varit och är starkt färgade av vårt kristna arv. Påverkan
            har dock också varit ömsesidig. Förhållandena, förutsätt­ningarna
            och kulturen i vårt land har gjort att den svenska kristendomens
            historia innehåller vissa särdrag i jämförelse med andra kristna
            länder. Många kristna högtider och traditioner är fortfarande
            en självklar del av vår nationella kultur och utgör viktiga inslag
            även i många icke-troendes liv. Att känna till och förstå det
            svenska kristna kulturarvet är en viktig nyckel till att förstå
            vårt lands historia, kultur och samtid. Bevarandet av det kristna
            kulturarvet är således en angelägenhet för alla svenskar, oavsett
            trosuppfattning. Kristendomen har i kraft av sin historia en särställning
            i förhållande till andra religioner i Sverige.
          </p>
          <head type="h2" xml:id="i-7sp6bpokkY2ssP8ysyrRMg">
            Statligt stöd till trossamfunden
          </head>
          <p xml:id="i-841qtjMshShfGGfmgwRqfD">
            Statsbidraget till trossamfunden inrättades 1971 som en provisorisk
            åtgärd tills 1968 års utredning om stat och kyrka lagt fram sina
            förslag. Stödet gick då endast till andra kristna församlingar
            som inte var anslutna till Svenska kyrkan men som var anslutna
            till Sveriges frikyrkoråd (KrU 1971:15). 1974 utfärdades förordningen
            (1974:404) om statsbidrag till vissa trossamfund, och bidraget
            fick en mer permanent karaktär. Svenska kyrkan hade en dominerande
            ställning och syftet med stödet till de andra trossamfunden var
            att jämna ut maktförhållandena mellan trossamfunden. År 2000 infördes
            lagen (1999:932) om stöd till trossamfund, i vilken förutsättningarna
            för statsbidrag sedan dess är reglerade. Den månghundraåriga traditionen
            av en nära relation mellan Svenska kyrkan och staten bröts genom
            olika beslut i slutet av 1990-talet och statskyrkan blev klassad
            som ett trossamfund bland andra. Brytningen innebar även att Svenska
            kyrkan förlorade sin egen beskattningsrätt. Svenska kyrkan samlar
            idag in medlemsavgifter via skattsedeln med hjälp av Skatteverket.
          </p>
          <p xml:id="i-KV1tno74Vt7bWatooAtcpU">
            Stödet till trossamfund består av tre delar: organisationsbidrag
            som är ett basstöd till alla berättigade trossamfund, verksamhetsbidrag
            som kan sökas av samfund eller församlingar och som fördelas till
            teologiska högskolor eller andlig vård inom sjuk­vården samt projektbidrag
            som kan användas för nybyggnad eller renovering av lokaler, säkerhetshöjande
            åtgärder, utbildningsbidrag och etableringsbidrag.
          </p>
          <p xml:id="i-U6ZcwKkWJG2mjA2vLTAr7g">
            Ett av skälen till att staten stöttar trossamfunden i Sverige
            är att verksamheten anses samhällsnyttig. Även om många inte aktivt
            deltar i religiösa aktiviteter såsom gudstjänster så är olika
            religiösa ceremonier fortfarande viktiga för många. Merparten
            av alla begravningar äger rum i något av samfunden. Stödet till
            samfunden bidrar till att samfunden kan möta det andliga behov
            som finns i samhället.
          </p>
          <p xml:id="i-SQ7miVrNqxmmmWeo1rbCjK">
            Samtidigt har stödet till trossamfunden debatterats de senaste
            åren eftersom stöd givits till församlingar och samfund som inte
            står bakom samhällets grundläggande demokratiska värderingar.
            Det är problematiskt om offentliga medel stöttar extremis­tiska
            och våldsbejakande organisationer. Den senaste trossamfundsutredningen
            (SOU 2018:18) syftade bland annat till att lösa denna problematik,
            och utredningen föreslog ett antal exkluderingskriterier för stödet
            till trossamfunden.
          </p>
          <p xml:id="i-49jwyQPKwwpN4gpDHvzfGh">
            Utredningen behandlar många angelägna ämnen och vi inväntar fortfarande
            att regeringen ska göra något av förslagen.
          </p>
          <p xml:id="i-EWMpAWJXad8AeCmBB9e5R8">
            Däremot anser Sverigedemokraterna, till skillnad från utredningen,
            att kopplingen mellan stödet till trossamfunden och religionsfriheten
            inte är självklar, och religions­friheten är således inte ett
            huvudsakligt skäl för staten att stötta trossamfunden. Dessutom
            klassas Svenska kyrkan idag som ett trossamfund bland andra, och
            makt­förhållandet, även om det i viss mån finns kvar, är inte
            lika skevt som det en gång var mellan övriga samfund och Svenska
            kyrkan.
          </p>
          <p xml:id="i-GM4C9LcJkLbA55b323A86s">
            Ambitionen för religiös verksamhet bör vara att medlemmarna i
            huvudsak finan­sierar verksamheten. Det skulle även öka samfundens
            självständighet från staten.
          </p>
          <p xml:id="i-Nze1siDqTDMrYq69xXJiMx">
            Därför bör stödgivningen till samfunden för den religiösa verksamheten
            på sikt minska, och andelen samfund som finansieras genom medlemsavgifter,
            med insam­lingshjälp av Skatteverket om samfundet så önskar, bör
            öka. Den långsiktiga ambitionen för den statliga stödgivningen
            på området bör därför vara att stödet i huvudsak ska bestå av
            avgiftsinsamlingshjälp. Statens övriga stöd ska endast ses som
            ett komplement och inte som en huvudsaklig inkomstkälla.
          </p>
          <head type="h2" xml:id="i-QoK4Df2TQNDD4r3XLuYxz3">
            Exkluderingskriterier
          </head>
          <p xml:id="i-SAa2ffCk8Dud9hKTZNAfbP">
            Trossamfundsutredningens förslag rörande exkluderingskriterier
            är välutvecklat. Förslaget innebär att trossamfund som agerar
            i strid med särskilt skyddsvärda grundläggande värderingar för
            det svenska samhället inte ska kunna få ta del av offentliga medel.
            Det är angeläget att system i högre grad än i dag säkrar att statliga
            bidragsmedel till trossamfunden inte går till våldsbejakande eller
            extremistiska samfund. Även om regelverket behöver utvecklas för
            hela civilsamhället så bör regeringen införa det nya regelverket
            där det är möjligt så fort som möjligt för att i högsta möjliga
            mån undvika att det offentliga understödjer samhällsfientliga
            verksamheter.
          </p>
          <p xml:id="i-J3xtw3CmgQ5FvDwGuYwbMo">
            Nu har även den senaste utredningen kring demokrativillkor i
            civilsamhället (SOU 2021:66) lämnat sitt betänkande, med endast
            mindre korrigeringar till trossamfundsutredningens förslag. Tre
            år har förflutit utan ett tydligt regelverk med syfte att förhindra
            att offentliga medel går till extremistiska samfund. Samtidigt
            har problemet varit känt i över ett decennium. Regeringen bör
            snarast ombesörja att ett regelverk kommer på plats.
          </p>
          <p xml:id="i-Ktq5frYfByJbPAqEJVUVMp">
            Idag kan civilsamhällesorganisationer som anses olämpliga till
            stöd av exempelvis MUCF eller SST ändå få stöd av eller samverkansavtal
            med en annan offentlig aktör. Således kan organisationer som ansvariga
            myndigheter anser vara olämpliga ändå få offentliga medel i sitt
            arbete för att undergräva samhällets grundläggande värderingar.
            Därför bör trossamfund som uppfyller ett exkluderingskriterium
            helt exkluderas från offentlig stödgivning och offentlig samverkan
            genom exempelvis krisplaner, på alla nivåer.
          </p>
          <head type="h2" xml:id="i-BUG9HA4bCpGvKb93ynW5RL">
            Rörande stöd till antidemokratiska och våldsbejakande trossamfund
            från aktörer i andra länder
          </head>
          <p xml:id="i-F6cBehhS9csbCmp6nNXh5z">
            Att de egna medlemmarna ska finansiera den religiösa verksamheten
            bör vara huvud­regel. Omfattande finansiering av religiös eller
            ideologisk civilsamhällesverksamhet från andra stater bör undvikas.
            En ordning där ett samfund blir alltför beroende av utländska
            finansiärer kan komma att påverka samfundets oberoende och frihet.
            En generell minimigräns för samfundens egenfinansiering från medlemmar
            bosatta i Sverige bör därför sättas. Denna gräns bör vara hög.
          </p>
          <p xml:id="i-8CFyvfwKd8CbFRubiK8fBL">
            Under 2021 stiftade danska Folketinget en lag rörande antidemokratiska
            donationer. Lagen syftar till att förhindra donationer från utländska
            aktörer till fysiska och juridiska personer, däribland trossamfund,
            som verkar för att undergräva demokratiska principer och grundläggande
            fri- och rättigheter. Lagen är ett svar på en debatt i Danmark
            rörande större donationer till moskéer.
          </p>
          <p xml:id="i-AwW7S7heVnS9wSMj32jnhh">
            Civilsamhället kan utnyttjas av främmande makt för påverkansoperationer.
            Sverige bör därför se över möjligheten att, likt Danmark, införa
            ett förbud mot antidemokratiska donationer i lag.
          </p>
          <p xml:id="i-NcwtYtqmBUDYZYpesAsE17">
            Utgångspunkten för förbudet mot donationer till samfund skulle
            kunna utgå från samma exkluderingskriterier som trossamfundsutredningen
            föreslår.
          </p>
          <head type="h2" xml:id="i-GrpGPFUbgeZnmJb55L9o2Y">
            Möjlighet till utökad och mer frekvent kontroll av stödmottagare
          </head>
          <p xml:id="i-ZAVa1yZFn3Tt5xJfn2471">
            För att följa upp det nya regelverket och säkra en ändamålsenlig
            användning av stödet till trossamfunden bör Myndigheten för stöd
            till trossamfund få ett utökad uppdrag rörande granskning och
            tillsyn av hur medlen används och de kriterier som finns för stöd.
            På så vis kan aktörer som inte delar samhällets grundläggande
            värderingar upp­täckas i ett tidigare skeende och samhället kan
            undvika att offentliga medel ges som stöd till dessa verksamheter.
          </p>
        </div>
        <div type="motSignatures">
          <list>
            <item xml:id="i-NBMy5cGPRRECYBMbSNkaxq">
              Aron Emilsson (SD)
            </item>
            <item xml:id="i-8TZmHNBYMe8zYC78nr9tt3">
              Angelika Bengtsson (SD)
            </item>
            <item xml:id="i-7EV5JtQRJXMt4TmgrHhpJa">
              Cassandra Sundin (SD)
            </item>
            <item xml:id="i-Q7euXfFGUBJKD9jyDGuc7h">
              Jonas Andersson i Linghem (SD)
            </item>
          </list>
        </div>
      </div>
    </body>
  </text>
</TEI>
