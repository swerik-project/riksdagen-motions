<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__685/mot_1961__ak__685-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 685 år 1961 1
          </p>
          <p>
            Nr 685
          </p>
          <p>
            Av herr Hansson i Önnarp m. fl., i anledning av Kungl. Maj:ts
            proposition nr 62, med förslag till lag om handräckning vid taxeringsrevision.
          </p>
          <p>
            (Lika lydande med motion nr 577 i Första kammaren)
          </p>
          <p>
            I proposition nr 62 framlägges förslag angående lag om handräckning
            vid taxeringsrevision. Syftet är att möjliggöra för taxeringsmyndigheter-
            na att få behörig tillgång till vissa handlingar, som fordras
            för en riktig taxering. Inför ett klarlagt behov av åtgärder i
            denna riktning anser vi, i likhet med föredragande departementschefen
            och remissinstanserna, det befogat med ett medel, som möjliggör
            ett effektivare förfaringssätt mot skattskyldiga som av uppenbar
            tredska och i syfte att undslippa skatt undandrar sig skyldigheten
            att lämna upplysningar och bereda taxerings- myndigheterna tillgång
            till vissa för taxeringsrevisionen erforderliga hand- lingar.
            Dock måste starka invändningar göras mot utformningen av lag-
            förslaget. Enligt vår mening inger detta ur rättssäkerhetssynpunkt
            sådana betänkligheter att propositionen inte bör bifallas av riksdagen.
            Av propositionen framgår att flertalet remissinstanser icke avstyrkt
            de- partementspromemorian. Det bör dock uppmärksammas att majoriteten
            av instanserna får sägas representera fiskala intressen i sammanhanget,
            vilket kan ha lett till att de i mindre utsträckning beaktat rättssäkerhetssynpunk-
            terna och privatlivets helgd. Vidare har tungt vägande invändningar
            ur rättssäkerhetssynpunkt gjorts av såväl icke avstyrkande som
            avstyrkande instanser. För de avstyrkande instanserna har rättssäkerhetssynpunkten
            varit huvudmotiv. Lagrådet har i sitt yttrande främst berört frågan
            om rättssäkerheten och härvid uttalat betänkligheter mot förslagets
            utformning. På väsentliga punkter har lagrådet, för att stärka
            garantierna för den enskildes rätts- säkerhet, förordat ändringar
            i förslagets utformning, bl. a. i fråga om be- slutsrätten, vilka
            departementschefen emellertid i stort sett lämnat obe- aktade.
            De åtgärder som lagförslaget avser har i propositionen givits
            beteck- ningen handräckning vid taxeringsrevision. De föreslagna
            åtgärderna måste dock anses liktydiga med husrannsakan och beslag.
            Därför måste enligt vår mening de rättssäkerhetskrav ställas som
            gäller i andra fall av sådana ingripanden. Varje anledning saknas
            att benämna åtgärderna annor- lunda än som sker i rättegångsbalken.
            Man bör alltså i klarhetens intresse tala om husrannsakan och
            beslag.
          </p>
          <p>
            Bihang till riksdagens protokoll 1961. 4 saml. Nr 685
          </p>
          <pb facs="riksdagen-motions-pdf/data/1961/mot_1961__ak__685/mot_1961__ak__685-002.pdf"/>
          <p>
            2 Motioner i Andra kammaren, nr 685 år 1961
          </p>
          <p>
            Husrannsakan för eftersökande av föremål som är underkastat beslag
            kan enligt gällande lag genomföras, då det styrkts att brott förövats
            varå frihetsstraff kan följa. Enligt propositionen fordras emellertid
            inte dessa förutsättningar för att genomföra där förordad husrannsakan.
            Åtgärden skall i stället kunna vidtagas redan i fall då man har
            en mera vag misstanke om att vederbörande kan ha avgivit felaktig
            självdeklaration. (Syftet är således att uppdaga huruvida brott,
            som kan föranleda straff — frihets- straff eller böter — förekommit.)
            Över huvud taget måste det inge betänk- ligheter att tillämpa
            husrannsakan med åtföljande beslag utanför brott- målsförfarandet.
            Om så skall ske måste uppenbarligen i vart fall motsva- rande
            rättssäkerhetsgarantier skapas som gäller då åtgärden tillämpas
            i brottmål.
          </p>
          <p>
            Mot en sådan bakgrund måste propositionen anses bristfällig.
            De förut- sättningar och omständigheter som angivits skola gälla
            då åtgärden vid- tages är vagt och allmänt formulerade. Beslut
            om husrannsakan skall fat- tas av taxeringsmyndighet eller länsstyrelse.
            I praktiken innebär detta att en befattningshavare — taxeringsintendent
            — ensam äger att avgöra be- slutet. Det torde höra till undantagen
            att en sådan befattningshavare har den utbildning och erfarenhet
            som måste fordras för beslutsrätt i en fråga som innebär ett så
            långt gående ingrepp mot den enskilde. Ur rättssäker- hetssynpunkt
            kan det enligt vår mening inte godtagas att husrannsakan med åtföljande
            beslag beslutas på detta sätt.
          </p>
          <p>
            Enligt vår mening saknas anledning att motsätta sig husrannsakan
            och beslag, när det är klarlagt att en skattskyldig innehar men
            undanhåller handlingar som är av betydelse för taxering. Så långt
            kan förslaget i prin- cip godtas. Propositionen innebär dock mycket
            mer än detta, nämligen att hos varje skattskyldig skall kunna
            företas husrannsakan för att utröna om denne möjligen kan ha någon
            anteckning av betydelse för taxering. Den förutsättning som krävs
            för husrannsakan för efterforskande av en sådan anteckning eller
            handling är endast att den kan antas vara av betydelse för taxering
            eller fastställande av skatt. Detta måste medföra hot mot rätts-
            säkerhet och privatliv. Inskridanden mot brottslingar är omgärdade
            av alle- handa säkerhetsföreskrifter. Om de i propositionen föreslagna
            bestämmel- serna genomföres, kan betydande kränkningar uppstå
            av privatlivets helgd och rättssäkerhet. Det sagda innebär att
            vi kan godta lagförslaget så långt det gäller hand- lingar om
            vilka man har grundad anledning räkna med att de finns men icke
            utlämnas på grund av vederbörandes tredska. Dock förutsätter vi
            att beslutanderätten lägges hos domare eller domstol. Däremot
            motsätter vi oss bestämt att förslaget genomföres utan speciella
            garantier, då det gäller att genom husrannsakan söka igenom ett
            hem t. ex. för att se om handlingar av väsentlig betydelse för
            taxeringen till äventyrs kan finnas. Självfallet
          </p>
          <pb facs="riksdagen-motions-pdf/data/1961/mot_1961__ak__685/mot_1961__ak__685-003.pdf"/>
          <p>
            Motioner i Andra kammaren, nr 685 år 1961 3
          </p>
          <p>
            bör även i detta fall beslutet fattas endast av domstol eller
            domare, men det bör också vara en efterkontroll genom rapportskyldighet
            av varje så- dant fall till riksdagens justitieombudsman. Det
            bör sedan ankomma på justitieombudsmannen att bedöma i vilken
            omfattning han bör närmare granska de olika fallen. I samma mån
            som myndigheternas befogenheter mot medborgarna utökas måste skyddet
            i form av rättslig kontroll av myn- digheternas åtgärder förstärkas.
            Skulle emellertid i vissa fall sådana synnerliga omständigheter
            föreligga att syftet med ingripandet skulle äventyras om beslut
            av rätten måste av- vaktas, bör övervägas om allmän åklagare kan
            ges beslutsrätt. I så fall bör denne omgående meddela rätten sitt
            beslut. Vidare bör de handlingar som omhändertages vid ingripandet
            omedelbart förseglas och överlämnas till rätten, som har att fatta
            beslut om omhändertagandet skall äga giltighet. Befinnes sådant
            beslutsförfarande nödvändigt måste det kringgärdas med närmare
            föreskrifter om på vilka grunder beslut må fattas. Vad som anförts
            i det föregående påfordrar en överarbetning av proposi- tionens
            lagförslag. Med hänsyn till frågornas karaktär anser vi det inte
            lämpligt att en sådan överarbetning inskränkes till utskottsbehandling.
            Av den anledningen ser vi oss nödsakade föreslå riksdagen att
            hos Kungl. Maj:t anhålla om nytt förslag i ärendet. Med hänvisning
            till ovan anförda hemställes, att riksdagen vid sin behandling
            av proposition nr 62 måtte, med förklaring att Kungl. Maj:ts proposition
            icke kunnat av riksdagen bifallas, i skrivelse till Kungl. Maj:t
            anhålla om nytt förslag i ärendet, som innefattar bästa garantier
            för privatlivets helgd och rättssäkerheten.
          </p>
          <p>
            Stockholm den 21 mars 1961
          </p>
          <p>
            Stig F. Hansson i Önnarp
          </p>
          <p>
            Sven Vigelsbo Karl Gust. H. Boo Thorbjörn Fälldin
          </p>
          <p>
            Alfa Boktr. AB, Sthlm 1961
          </p>
        </div>
      </div>
    </body>
  </text>
</TEI>
