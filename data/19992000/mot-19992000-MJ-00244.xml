<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0244/mot_199900_MJ_0244-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ244 pnr: c109
          </p>
          <p>
            Motion till riksdagen
          </p>
          <p>
            1999/2000:MJ244 av Eskil Erlandsson m.fl. (c)
          </p>
          <p>
            Hästnäringen m.m.
          </p>
          <p>
            Den hästnäring som, vid sidan av den etablerade transporten sedan
            1970-talet växt fram i vårt samhälle, är omfattande och av stor
            ekonomisk, men framför allt social betydelse i ett samhälle som
            präglas av stora förändringar och växande krav på individen. En
            stor folkrörelse har växt fram runt hästen med stort inslag av
            unga människor. Detta är en utveckling som vi kan hälsa med stor
            tillfredsställelse, då den har stor betydelse inte bara för våra
            ungdomar, utan även för att hålla landskapet öppet. Till stor
            del är drivkraften bakom denna utveckling ett växande intresse
            för hästsport i olika former och användningen av hästen för turist-
            och fritidsändamål. Endast i mindre utsträckning används hästen
            i traditionellt arbete och då främst i det tätortsnära skogsbruket.
            Hästens betydelse inom jordbruk och skogsbruk har alltså minskat,
            istället har hästens roll inom sport- och fritidsområdet ökat
            kraftigt de senaste 30 åren. På dessa år har antalet hästar ökat
            från 30 000 till ca 185 000 i hela landet, främst när det gäller
            varmblodsraser. Det är nu hög tid att börja betrakta den moderna
            hästnäringen som en betydande resurs när det gäller att utveckla
            jordbruket, landsbygden och miljön. För att det skall ske bör
            en sammanhållen översyn göras av vilka åtgärder som samhället
            kan vidta för att främja hästnäringen. Det kan gälla åtgärder
            som ryms inom den gemensamma jordbrukspolitiken eller frågan om
            vilka svenska hästraser som bör föras upp på listan över utrotningshotade
            raser, till exempel nordsvenska brukshästen, kallblodstravaren,
            den svenska ardennern samt gotlandsrusset. Det kan också gälla
            frågor rörande utbildning och kompetensutveckling inom näringen.
            Följaktligen bör en statlig utredning tillsättas med uppgift att
            utforma en sammanhållen svensk politik för utvecklingen av hästnäringen.
            Detta bör ges regeringen till känna. Redan nu kan och behöver
            emellertid ett antal konkreta åtgärder vidtagas till gagn för
            hästnäringen. Inom ramen för EU:s jordbrukspolitik kan en del
            åtgärder vidtas. Flera EU-länder har infört ett stödsystem inom
            ramen för den gemensamma jordbrukspolitiken för att t ex hävda
            den biologiska mångfalden och ut- vecklingen på landsbygden. Inte
            minst i vårt grannland Finland och på Irland är detta en fråga
            som fått stor uppmärksamhet både före och efter EU- inträdet för
            respektive länder. Åtgärderna synes motiverade då hästarna är
            det svenska lantbrukets femte största inkomstkälla. Det foder
            som hästarna behöver växer på en åkerareal vars yta är dubbelt
            så stor som Gotlands
          </p>
          <pb facs="riksdagen-motions-pdf/data/199900/mot_199900_MJ_0244/mot_199900_MJ_0244-0002.pdf"/>
          <p>
            åkerareal. Omkring 17 000 människor är helt eller delvis beroende
            av hästar Mot. 1999/2000 för sin försörjning. Cirka 400 000 människor
            ägnar sig regelbundet åt MJ244 ridning, varav drygt 80 procent
            är kvinnor. Hästen bör alltså integreras i den nya s k landsbygdsförordning
            som skall träda i kraft år 2000 och som skall inkludera program
            för bl a miljöåtgärder i lantbruket, landsbygdsutveckling och
            stöd till mindre gynnade områden. Detta bör ges regeringen till
            känna. Det finns delar inom hästnäringen som är i farozonen och
            som det av flera speciella skäl finns anledning att stödja från
            samhällets sidan inom ramen för de riktlinjer som nu gäller för
            EU:s jordbrukspolitik. Det är fråga om fyra raser av inhemskt
            ursprung, nämligen den nordsvenska hästen, kallblods- travaren
            som har sitt ursprung i den nordsvenska hästen, den svenska ardennern
            och gotlandsrusset. Gemensamt för angivna raser är att respektive
            ras är liten och minskande, är en del av vårt kulturarv och bör
            därför behandlas på ett likartat sätt med andra motsvarande raser
            inom EU. Antalet ston i avel är för den nordsvenska hästen ca
            600, för kallblods- travaren ca 800, för den svenska ardennern
            ca 500 och för gotlandsrusset ca 600. Minskningen för särskilt
            den nordsvenska hästen och den svenska ardennern är dramatisk
            med en nedgång på 50 926 under några år. Motsvarande minskning
            för gotlandsrusset är 20 26 medan antalet ston i avel för den
            kallblodiga travaren är i stort oförändrat under 1990-talet. Avelsarbetet
            för angivna raser har under 1990-talet präglats av stor målmedvetenhet
            att få fram hållbara och sunda hästar ur en minskande stam. Situationen
            är nu alarmerande och det finns därför starka motiv att från statens
            sida medverka till att ändra på utvecklingen. Till bilden hör
            också att dessa raser är en del av vår biologiska mångfald och
            vår kultur. Från nationell synvinkel finns det därför anledning
            att medverka till att värden av stor betydelse för vårt kulturarv
            inte går förlorade. Ett system som främjar utvecklingen för nämnda
            hästraser bör därför utvecklas. Argumentet att kostnaderna för
            att administrera ett system för främjande av här nämnda hästraser
            är betydande i förhållande till utbetalat stöd skall naturligtvis
            tas på allvar. På hästområdet finns dock tillgång till en mycket
            god statistik över antalet hästar och deras ägare för här angivna
            raser, varför det bör finnas goda möjligheter i samverkan med
            berörda organisationer att finna ett enkelt system för att stödja
            och utveckla de fyra raser som är aktuella för ett nationellt
            stöd inom ramen för EU:s jordbrukspolitik. Vi föreslår att medel
            anvisas ur anslaget för miljöpro- grammet inom jordbruket. Detta
            bör ges regeringen till känna. Den inhemska fullblodsaveln och
            dess organisationer, samt ATG har vidtagit åtgärder för att stödja
            och utveckla fullblodsaveln och den varmblodiga travaren. För
            några år sedan infördes speciella premier i löpningarna för svenskfödda
            hästar. Dessa premier och andra åtgärder har haft en positiv inverkan
            på den svenska fullblodsaveln. Liknande premier finns också för
            den svenskuppfödda travhästen, bl a för att det anses ingå i det
            nationella kulturarvet. Även övrig svensk hästavel, däribland
            bl a svensk halvblodsavel och de s k arbetshästarna, är en del
            av det svenska kulturarvet. För att stötta hästaveln för framtiden,
            bör uppfödarpremier införas för all seriös hästavel. Inkomst-
          </p>
          <pb facs="riksdagen-motions-pdf/data/199900/mot_199900_MJ_0244/mot_199900_MJ_0244-0003.pdf"/>
          <p>
            möjligheterna är små när det gäller hästavel samtidigt som samhällsnyttan
            är Mot. 1999/2000 stor. Det skulle gynna och främja den svenska
            aveln, sysselsättningen, det MJ244 öppna landskapet o s v om det
            införs speciella uppfödarpremier till den svenska hästaveln. Vi
            föreslår att ett program utarbetas som innebär att uppfödarpremier
            införs till gagn för svensk hästavel. Programmet bör förslagsvis
            inarbetas inom den s k landsbygdsförordningen och medel anvisas
            ur denna förordnings miljöprogramdel. Detta bör ges regeringen
            till känna.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            en statlig utredning med uppgift att föreslå en sammanhållen svensk
            politik för utvecklingen av hästnäringen, 2. att riksdagen som
            sin mening ger regeringen till känna vad i motionen anförts om
            integrering av hästen i den nya s.k landsbygds- förordning som
            skall träda i kraft år 2000, 3. att riksdagen som sin mening ger
            regeringen till känna vad i motionen anförts om ett system som
            främjar utvecklingen för den nordsvenska hästen, den kallblodiga
            travaren, den svenska ardennern och gotlandsrusset, 4. att riksdagen
            som sin mening ger regeringen till känna vad i motionen anförts
            om införande av uppfödarpremier.
          </p>
          <p>
            Stockholm den 2 oktober 1999 Eskil Erlandsson (c) Sven Bergström
            (c) Birgitta Carlsson (c)
          </p>
          <p>
            Viviann Gerdin (c) Åke Sandström (c)
          </p>
        </div>
      </div>
    </body>
  </text>
</TEI>
