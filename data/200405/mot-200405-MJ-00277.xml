<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_277/mot_200405_MJ_277-0001.pdf"/>
      <pb facs="riksdagen-motions-pdf/data/200405/mot_200405_MJ_277/mot_200405_MJ_277-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ277 pnr: v203
          </p>
          <p>
            Motion till riksdagen 2004/05:MJ277
          </p>
          <p>
            av Sven-Erik Sjöstrand m.fl. (v)
          </p>
          <p>
            Minskad köttkonsumtion
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad som
            i motionen anförs om att ett samlat nationellt program för hur
            konsumtionen av kött kan minska i Sverige tas fram. 2. Riksdagen
            tillkännager för regeringen som sin mening vad som i motionen
            anförs om att Sverige kraftfull bör verka för att EU:s subventioner
            till animalieindustrin minskar. 3. Riksdagen begär att regeringen
            i EU initierar ett utredningsarbete i syfte att med hjälp av miljöavgifter
            stimulera en minskad köttkonsumtion. 4. Riksdagen tillkännager
            för regeringen som sin mening vad som i motionen anförs om att
            utreda hur den offentliga sektorn skall kunna verka för en minskad
            användning av köttprodukter och en ökad användning av vegetabiliska
            produkter i enlighet med miljömålskommitténs betänkande.
          </p>
          <p>
            Köttproduktion är resursslöseri
          </p>
          <p>
            Varje år produceras 1,8 miljarder ton spannmål. Det är precis
            så att det räcker till för att föda hela jordens snabbt växande
            befolkning. Inget större överskott medges. Men spannmålskonsumtionen
            är mycket ojämlikt fördelad. I det rika väst konsumerar vi flera
            gånger mer vegetabilier än vad man gör i de fattiga länderna.
            Den främsta orsaken till detta är att den största delen av våra
            vegetabilier används till foder för djuruppfödning. I Sverige
            går så mycket som två tredjedelar av spannmålsproduktionen till
            foder. Globalt är det ca en tredjedel som används som djurfoder.
            Enligt Naturvårdsverkets rapport ”Det framtida jordbruket” (1997)
            går det åt 4,5 kilo vegetabilier för att producera ett kilo fläskkött.
            För ett kilo nötkött krävs nio kilo. Sambandet är likartat när
            det gäller vattenförbrukningen. För att producera ett kilo vegetabilier
            krävs mellan 400 och 3 000 liter vatten, medan
          </p>
          <pb facs="riksdagen-motions-pdf/data/200405/mot_200405_MJ_277/mot_200405_MJ_277-0002.pdf"/>
          <p>
            2004/05:MJ277
          </p>
          <p>
            kycklingkött kräver 6 000 liter och nötkött 15 000 liter eller
            mer, enligt rapporten ”More Nutrition Per Drop” (2004, sid 21).
            Rapporten har finansierats av regeringen och presenterades vid
            den årliga internationella vattenkonferensen i Stockholm, arrangerad
            av Stockholm Water Institute i augusti i år. Man konstaterar också
            att stora delar av världens vattenbrist har att göra med en överanvändning
            inom livsmedelsproduktionen och att det krävs stora förändringar
            i livsmedelsproduktion och livsstil. Man är oroad över att den
            ökande konsumtionen av animalier kommer att leda till ännu hårdare
            konkurrens om världens sötvatten — och därmed till ännu fler och
            värre internationella miljökonflikter. Köttproduktionens lokala
            miljöeffekter är ett annat skäl till att minska den intensiva
            djuruppfödningen. Jordbruket som sådant och inte minst köttproduktionen
            är en av de främsta källorna till kväve- och fosforutsläpp, som
            bland annat leder till övergödning och utarmade marina miljöer.
            Utsläpp av försurande ammoniak samt växthusgaserna metan och dikväveoxid
            är andra allvarliga miljöproblem som är direkt relaterade till
            intensiv djuruppfödning. Köttproduktion är också mer energikrävande
            än vegetabilisk produktion. Det är av dessa orsaker Vänsterpartiet
            vill verka för en minskad köttproduktion inom jordbruket. Vi bidrog
            därför till att detta togs upp inför FN:s miljökonferens i Johannesburg.
            I rapporten ”Utrota svälten” (SOU: 2002:75), som skulle ligga
            till grund för den svenska hållningen inför toppmötet, konstateras
            det bland annat: ”Med ökad efterfrågan på animalier ökar i sin
            tur efterfrågan på fodergrödor, vilket skapar en konkurrens med
            de fattigas efterfrågan på spannmål.”
          </p>
          <p>
            Köttkonsumtionen ökar — miljöbelastningen och miljöorättvisorna
            ökar
          </p>
          <p>
            Men utvecklingen går inte mot en minskad köttkonsumtion. Tvärtom;
            sedan 1950 har världens totala produktion av kött femfaldigats.
            Det senaste decenniet har inte varit något undantag. Några framstående
            jordbruksforskare hävdade för några år sedan att den kraftigt
            ökande efterfrågan på animaliska produkter är den stora ”revolutionen”
            inom jordbruksområdet. I de länder där efterfrågan ökar starkast
            finns också en stor risk för att en allt större del av den skördade
            spannmålen kommer att användas till foder istället för direktkonsumtion.
            Denna trend kan gynna ett fåtal kapitalstarka, men knappast den
            största delen av befolkningen som inte kommer att ha råd att konsumera
            de dyra animaliska produkterna. Att minska köttkonsumtion i högkonsumerande
            länder är följaktligen också en fråga om internationell rättvisa
            — att man inte överskrider sitt givna miljöutrymme på bekostnad
            av andras utrymme.
          </p>
          <pb facs="riksdagen-motions-pdf/data/200405/mot_200405_MJ_277/mot_200405_MJ_277-0003.pdf"/>
          <p>
            2004/05:MJ277
          </p>
          <p>
            Konsumtionen av kött skiljer sig också åt mellan länder av bl.a.
            kulturella och historiska skäl. Vi vill framförallt påverka köttkonsumtionen
            i de rika länder som har en mycket hög köttkonsumtion och där
            ökningen av köttkonsumtionen fortsätter, som t.ex. Sverige.
          </p>
          <p>
            Överdriven köttkonsumtion bidrar till sämre folkhälsa
          </p>
          <p>
            Det är vetenskapligt fastslaget att överdriven köttkonsumtion
            leder till hälsoproblem. En mer vegetabilisk konsumtion skulle
            minska mängden av hjärt- och kärlsjukdomar och motverkar vissa
            cancerformer. Risken för fetma skulle också minska.
          </p>
          <p>
            Miljöanpassad jordbruksproduktion
          </p>
          <p>
            Det finns flera konkreta och förhållandevis enkla åtgärder som
            kan vidtas för att minska konsumtionen av animaliska produkter.
            Första åtgärden bör vara att regeringen får i uppdrag att ta fram
            ett samlat nationellt program för minskad köttkonsumtion. En grundläggande
            åtgärd i detta ska vara information och utbildning i livsmedelsfrågor
            — utifrån ovannämnda perspektiv. Detta ska ges regeringen till
            känna. Ett första mål i ett samlat program för minskad köttkonsumtion
            är att hejda ökningen av köttkonsumtionen. Detta mål ska kombineras
            med övriga miljömål som finns inom jordbrukspolitiken. Det är
            viktigt att bevara öppna landskap och bibehålla naturvårdsvärden
            liksom kulturvärden. Bland annat av dessa skäl bör ett program
            för att minska köttkonsumtionen i ett inledningskende till övervägande
            del inriktas mot att minska konsumtionen av konventionellt producerat
            fjäderfä och gris. En produktion som oftast sker inomhus och som
            inte har någon positiv inverkan på miljön. Konsumtionen och produktionen
            av idisslare som tar tillvara gräs och grovfoder från marker som
            inte kan användas till annan livsmedelsproduktion ska inte påverkas.
            Att minska EU:s jordbrukssubventioner, där stora delar går till
            foderproduktion, interventionsköp samt djur- och slakttransporter,
            skulle vara en effektiv åtgärd. Köttet skulle sannolikt bli dyrare
            och därmed skulle köttkonsumtionsökningen hejdas. Riksdagen bör
            verka för att regeringen fortsätter att driva ett slopande av
            stora delar av EU:s jordbrukssubventioner. Detta ska ges regeringen
            till känna. En annan strategi är att lägga en miljöavgift på de
            vegetabilier som används till djuruppfödning, såsom föreslaget
            av Robert Goodland med en s.k. Food conversion efficiency tax
            (Ecological Economics 23/1997). Vegetabilier för direktkonsumtion
            skulle då bli billigare, medan köttet får kosta mer genom att
            fodret blir dyrare. Även andra ekonomiska styrmedel kan
          </p>
          <pb facs="riksdagen-motions-pdf/data/200405/mot_200405_MJ_277/mot_200405_MJ_277-0004.pdf"/>
          <p>
            2004/05:MJ277
          </p>
          <p>
            vara möjliga, t.ex. miljöbonus till vegetabilisk produktion.
            Riksdagen ska ge regeringen i uppdrag att initiera ett utredningsarbete
            i EU i syfte att med hjälp av miljöavgifter stimulera en minskad
            köttkonsumtion. Detta ska ges regeringen till känna. Ytterligare
            ett sätt att minska den stora köttkonsumtionen är att styra efterfrågan
            via den offentliga upphandlingen. I miljömålskommitténs betänkande
            ”Framtidens miljö” (SOU 2000:52) föreskrivs i kapitel 24 just
            en sådan inriktning, att den offentliga sektorn i sin upphandling
            bör eftersträva en minskad konsumtion av köttprodukter och främja
            en ökad vegetarisk konsumtion. Hittills förefaller den inriktningen
            inte ha fått något genomslag. Riksdagen ska därför begära att
            regeringen tydliggör och anger på vilka sätt man kan stödja till
            exempel kommuner och landsting för att de ska kunna bidra till
            minskad köttkonsumtion. Detta ska ges regeringen till känna.
          </p>
          <p>
            Stockholm den 24 september 2004
          </p>
          <p>
            Sven-Erik Sjöstrand (v)
          </p>
          <p>
            Rossana Dinamarca (v) Owe Hellberg (v) Kjell-Erik Karlsson (v)
            Sten Lundström (v) Tasso Stafilidis (v) Karin Thorborg (v)
          </p>
        </div>
      </div>
    </body>
  </text>
</TEI>
