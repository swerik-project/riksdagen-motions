<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-FiU-04119">
  <teiHeader>
    <fileDesc>
      <titleStmt>
        <title>med anledning av prop. 2017/18:158 Ökade tillståndskrav och särskilda regler för upphandling inom välfärden</title>
        <author corresp="i-Gmeic5tnz63335GwfzHzd9">av Emil Källström m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4119 av Emil Källström m.fl. (C)</title>
          <idno type="rdwebb">H5024119</idno>
          <rs type="number">4119</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H5024119/text</ref>
          <ref type="dokument_url_html">http://data.riksdagen.se/dokument/H5024119</ref>
          <ref type="dokumentstatus_url_xml">http://data.riksdagen.se/dokumentstatus/H5024119</ref>
          <ref type="docx">http://data.riksdagen.se/fil/D08ABDC8-40D1-4778-BD98-CBC770E288CF</ref>
          <ref type="pdf">http://data.riksdagen.se/fil/B356A1F8-FC1E-40BE-9583-A061DBEC375F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Gmeic5tnz63335GwfzHzd9</idno>
            <name>Emil Källström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-CdKPr5PV7B8cJEHJFtQGGn</idno>
            <name>Peter Helander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-5cnYXtcKrYPJaWe94d34ij" type="basedOn"/>
        <correspContext corresp="i-5cnYXtcKrYPJaWe94d34ij">
          <ref>Proposition 2017/18:158</ref>
        </correspContext>
        <correspAction xml:id="i-Gocx7FxhrfrXWBAKggCX3H" type="signed"/>
        <correspContext corresp="i-Gocx7FxhrfrXWBAKggCX3H">
          <note type="signatory" corresp="i-Gmeic5tnz63335GwfzHzd9"/>
          <note type="signatory" corresp="i-CdKPr5PV7B8cJEHJFtQGGn"/>
          <note type="signatory" corresp="i-Vo3YjbvPDcwbepLXUMMiDZ"/>
        </correspContext>
        <correspAction xml:id="i-PB9wxyuJYdoQW4ZTRg5r65" type="submitted">
          <date when="2018-04-11"/>
          <time when="16:40:18"/>
        </correspAction>
        <correspAction xml:id="i-KCQuDjKwyfHqKZiPQLchMk" type="dismissed">
          <date when="2018-04-12"/>
        </correspAction>
        <correspAction xml:id="i-3t7Epwjny8Vok9Tc3kUPBR" type="reviewed">
          <date when="2018-04-12"/>
          <time when="16:52:24"/>
        </correspAction>
        <correspAction xml:id="i-TrD4t79XMJU5PyZKVjyME8" type="referred">
          <date when="2018-04-13"/>
        </correspAction>
        <correspAction xml:id="i-JAH9B6v51F4NY77c788mRK" type="assigned">
          <date when="2018-06-07"/>
          <time when="17:27:59"/>
        </correspAction>
        <correspContext corresp="i-JAH9B6v51F4NY77c788mRK">
          <ref type="assignedTo">Finansutskottet</ref>
        </correspContext>
        <correspAction xml:id="i-akpK9vMi2Nb8CZDfwY4Td" type="behandlas_i"/>
        <correspContext corresp="i-akpK9vMi2Nb8CZDfwY4Td">
          <ref type="uppgift">2017/18:FiU43</ref>
          <ref type="ref_dok_id">H501FiU43</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FiU43</ref>
          <ref type="ref_dok_titel">Ökade tillståndskrav och särskilda regler för upphandling inom välfärden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YWdgpMAHeiZJpJbpYnANnf" type="motHeader">
        <div xml:id="i-VNeaWEFpiHzNxrDQ8C6aLf" type="motTitle">
          Motion till riksdagen 2017/18:4119 av Emil Källström m.fl. (C)
          med anledning av prop. 2017/18:158 Ökade tillståndskrav och särskilda
          regler för upphandling inom välfärden
        </div>
      </div>
      <div xml:id="i-UDDUooduJWDzQKNY6V3G4F" type="motBody">
        <div xml:id="i-Rkkmkha75jeUJ5ToLU9wvm" type="motProposal" subtype="förslag">
          <head xml:id="i-3TzezYPkKAw4zSdYBzWorg">
            Förslag till riksdagsbeslut
          </head>
          <list xml:id="i-4wcpomYeVfndX45SXJC9GL" style="ol">
            <item xml:id="i-NDyPZy834QrRN9n1H4fxi2">
              Riksdagen avslår proposition 2017/18:158.
            </item>
            <item xml:id="i-JTRBWJDbTFeU6PjQHpNkT2">
              Riksdagen ställer sig bakom det som anförs i motionen om att
              regeringen ska återkomma till riksdagen med förslag som innebär
              att även offentligt drivna välfärdsverksamheter ska vara föremål
              för en likvärdig ledningsprövning som den som föreslås i proposition
              2017/18:158 och tillkännager detta för regeringen.
            </item>
            <item xml:id="i-2uBjRiMjJgmfRSTaL5x5nW">
              Riksdagen ställer sig bakom det som anförs i motionen om att
              regeringen ska återkomma till riksdagen med förslag som säkerställer
              att tillståndskrav inte medför hinder för nya aktörer att etablera
              sig inom välfärden och tillkännager detta för regeringen.
            </item>
          </list>
        </div>
        <div xml:id="i-DT6bEv59AzTCHQ8frc2jEz" type="motContent">
          <head xml:id="i-LLiT8L5rDY6JNsJAhRztx2" type="h1">
            Motivering
          </head>
          <p xml:id="i-T1iwZnDhgRKEP6UnNJKgZv">
            Centerpartiet vill öka människors självbestämmande i välfärden.
            Endast så kan makten flyttas från politiker till elever, patienter,
            brukare och anhöriga. Den rödgröna regeringens planer på att avskaffa
            valfrihetsreformer och försvåra för privata utförare i välfärden
            skulle innebära att klockan vrids tillbaka till en tid då människor
            saknade möjligheter att påverka sin skola, vård och omsorg. Centerpartiets
            övertygelse är i stället att människor måste få mer – inte mindre
            – att säga till om när det gäller välfärdens utformning. Vården
            och omsorgen ska hålla hög kvalitet och finnas tillgänglig för
            alla i hela landet. För Centerpartiet är det viktigt att alla
            människor – oavsett ålder, kön eller bostadsort – har rätt till
            en nära och tillgänglig välfärd.
          </p>
          <head xml:id="i-AvVPkddAt9hAQ4D7bhqKPs" type="h2">
            Värna valfriheten
          </head>
          <p xml:id="i-FERtDvmxbyjDV2D5d1N7kT">
            En mångfald av aktörer är en förutsättning för valfrihet. En
            tillgänglig välfärd av bra kvalitet är en viktig grundpelare för
            den sammanhållning vi har i Sverige. Därför måste skola, vård
            och omsorg värnas och utvecklas. Rätten att själv få välja var
            och hur man tar del av vård, skola och omsorg är en viktig del
            i att kunna utforma sitt eget liv och sin egen tillvaro. Välfärden
            finns till för medborgarna och medborgarna har rätt att påverka
            dess utformning. Därför måste möjligheten att välja, och välja
            bort, värnas.
          </p>
          <head xml:id="i-L2ujgd2FtqN9ohv9QQL5vU" type="h2">
            Välfärd med tydligare krav på kvalitet
          </head>
          <p xml:id="i-hfSEv7aE1kASdhLmNWecj">
            Den svenska välfärden fördelas inte alltid jämlikt och kvaliteten
            brister i vissa fall hos både offentliga och fristående verksamheter.
            För att säkerställa en jämlik välfärd av hög kvalitet är det därför
            viktigt att se över kraven på och regleringen av både offentlig
            och fristående välfärdsverksamhet. Riksdagen har därför beslutat
            att en utredning bör se över möjligheten att införa tillståndsplikt
            med ägar- och ledningsprövning, ett tydligare kravställande och
            bättre uppföljning avseende kvalitet, och skarpare sanktioner
            vid misskötsel inom välfärden. Regeringen väljer i stället att
            – trots massiv kritik från remissinstanserna, inte minst kommunerna
            – föreslå vad som i praktiken blir ett vinststopp för de företag
            som erbjuder sina tjänster i välfärdssektorn. Det riskerar, om
            förslaget genomförs, att skapa stor osäkerhet när skolor tvingas
            lägga ned och ett stort antal mindre företag i exempelvis hemtjänsten
            inte längre kan verka. Förlorare blir de hundratusentals elever
            och brukare som i dag har valt exempelvis en fristående skola
            eller privat hemtjänst. Regeringen har fel utgångspunkt. Utgångspunkten
            bör vara hur vi på bästa sätt kan säkerställa både kvalitet, trygghet,
            effektivitet, innovation, valmöjligheter och öppenhet på ett sätt
            som gagnar elever, föräldrar, patienter, brukare och anhöriga
            i alla välfärdens verksamheter.
          </p>
          <p xml:id="i-DWm2A3YMJMnmz2mVh8V7FG">
            All kommunal och fristående välfärdsverksamhet ska kräva tillstånd
            och styras med tydliga kvalitetskrav och sanktionsmöjligheter.
            Verksamheter som inte klarar kvalitetskraven ska snabbt vändas
            eller stängas ned.
          </p>
          <p xml:id="i-MVxN8JTn7qnFan8pAsguE6">
            När Centerpartiet och Alliansen bildade regering 2016 saknades
            i hög utsträckning statliga system för att följa upp och säkerställa
            god kvalitet i verksamheterna. Av bl.a. dessa skäl inrättades
            Skolinspektionen och Inspektionen för vård och omsorg. Parallellt
            med detta arbetade Alliansen löpande med att stärka lagstiftningen
            på flera områden. Ägar- och ledningsprövning identifierades redan
            av Friskolekommittén som lämnade sitt betänkande 2013. I grunden
            råder bred samsyn i riksdagen kring behovet av att stärka kvalitetskraven
            och uppföljningen. Regeringen väljer dock i denna proposition
            att ställa olika krav på fristående och offentliga aktörer i välfärden.
            Detta kan inte Centerpartiet acceptera. Regeringens skäl för att
            undanta kommunal verksamhet från ledningsprövning saknar grund.
          </p>
          <head xml:id="i-DhS7EcNTicSHoPnfS3RamB" type="h2">
            Stäng inte ute nya aktörer
          </head>
          <p xml:id="i-QUewJ9EmigVuChfETirzWG">
            I början av 2017 fattade riksdagen beslut om proposition 2016/17:59,
            med innebörden att en tillståndsplikt införts för att bedriva
            privat verksamhet enligt socialtjänstlagen, t.ex. HVB, stödboende
            eller boende för personer med funktionsnedsättning. Riksdagen
            var vid beslutet tydlig med att det borde ställas samma krav på
            verksamheter som drivs av kommunerna själva. Riksdagen krävde
            följaktligen att regeringen skulle återkomma med förslag på sådan
            lagstiftning. Detta har dock inte skett.
          </p>
          <p xml:id="i-9vB5opv5ZAEZEAb76gVm2Y">
            Vi kan konstatera att den införda tillståndsplikten medfört omfattande
            konsekvenser. Enligt SKL berörs 350 verksamheter i runt 115 kommuner
            av de redan beslutade reglerna om tillståndsplikt. Fram till sista
            februari 2018 hade dock enbart 113 tillståndsansökningar kommit
            in till Inspektionen för vård och omsorg (IVO). 40 procent av
            dessa hade fått avslag, på grund av antingen ”ekonomisk misskötsamhet”
            eller att IVO bedömt att verksamheterna brister i bemanning. Samtidigt
            ligger handläggningstiderna hos IVO på i genomsnitt sex månader.
            Då tillämpningen av de nya reglerna är oklara väntar fristående
            aktörer med att inkomma med sina ansökningar eftersom de försöker
            förstå hur IVO kommer att tillämpa de nya reglerna. Eftersom förslagen
            i denna proposition leder till att tillståndsprövningarna blir
            ännu mer komplexa och att ansökningsbördan sannolikt kommer att
            öka behöver åtgärder vidtas för att korta handläggningstiderna
            och säkerställa att nya regler inte leder till ytterligare förseningar
            av tillståndsärenden.
          </p>
          <p xml:id="i-TMpQWiJYPUro5S13pWqPMQ">
            Det är mycket anmärkningsvärt hur regeringen inte bara helt ignorerar
            riksdagens beslut utan också väljer att gå fram med utvidgad tillståndsplikt
            som enbart ska gälla privata aktörer – något som riksdagen uttryckligen
            sagt inte är önskvärt. Om regeringen är intresserad av ordning
            och reda och hög kvalitet i hela välfärden, bör man lägga fram
            förslag som omfattar all välfärdsverksamhet. Förslagen i propositionen
            tycks vara mer drivna av plakatpolitik och ideologiska dogmer
            än en vilja att ta fram lagstiftning för att uppnå en välfärd
            av högre kvalitet.
          </p>
        </div>
        <div xml:id="i-BUzJb1mEqEqk6jET2JhyN3" type="signatureBlock">
          <list xml:id="i-FksQLGyQ5QS6ZSL5PKwn5L">
            <item xml:id="i-U8K1d274PquPvA5CMMdb7W" type="signature">
              Emil Källström (C)
            </item>
            <item xml:id="i-6gp5gXNaGFCrhkSwTTM3yW" type="signature">
              Peter Helander (C)
            </item>
            <item xml:id="i-E8dt3PgjhQhQGTnpbtz5Gm" type="signature">
              Per Åsling (C)
            </item>
          </list>
        </div>
      </div>
    </body>
  </text>
</TEI>
