<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1963-höst-ak--00966">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963_höst_ak__966/mot_1963_höst_ak__966-001.pdf"/>
      <fw xml:id="i-4qHmLybLwaaiCp8dP5Bzqc">
        8 Motioner i Andra kammaren, nr 966 år 1963
      </fw>
      <div xml:id="i-7nQXQrkL3oDYG8VSQPQ9Fr" type="motHeader">
        <div xml:id="i-M9ax4ZHRRF12Tih4EYoTEJ" type="motTitle"/>
        <div xml:id="i-XRerxvWP1zCruTxuiu4fv4" type="motSubmissionInfo"/>
      </div>
      <div xml:id="i-YbhKSsiWAMRKL34Eeu25n3" type="motBody">
        <div xml:id="i-TynFcwaktEvz6FeXThFFkm">
          <p xml:id="i-7HqfzfMa7ws5oFa9HL4WXU">
            Nr 966
          </p>
          <p xml:id="i-Hp3N2oNwcKawEVqbgj5FQQ" type="titleString">
            Av herr Nordstrandh m. fl., i anledning av Kungl. Maj:ts proposi-
            tion nr 172, angående riktlinjer för fortsatt utbyggnad av universitets-
            och högskoleväsendet m. m.
          </p>
          <p xml:id="i-6tBdNwHUi7i9HpGuJRGnr5">
            (Lika lydande med motion nr 799 i Första kammaren)
          </p>
          <p xml:id="i-9CGeKkYxskiUgzFjD8uTBs">
            Den omständigheten att enighet i stort råder om att våra resurser
            inom utbildningssektorn måste utbyggas för att tillgodose framåtskridandet
            i samhället betyder inte, att meningsriktningar som är utestängda
            från den planerande verksamheten måste godta varje förslag till
            riktlinjer som pre- senteras. Även om betydande gemensamma värderingar
            finns, gives det åt- skilligt kring vilket vidare diskussion är
            berättigad. Detta gäller såväl ge- nerella bedömningar och avvägningar
            som olika detaljspörsmål. Samhällets behov av kvalificerad arbetskraft
            har under senare år ökat och denna tendens kan utan vidare väntas
            fortsätta lång tid framöver. Sam- hällets krav på ökad utbildning
            inom olika områden möts också av en ökad lust till och ett ökat
            behov av utbildning och bildning hos de enskilda män- niskorna,
            vilket i sin tur medför en ökad tillströmning av studerande som
            önskar yrkesutbilda sig vid universitet, högskolor och andra högre
            läro- anstalter. I verkligheten förhåller det sig så, att utbildningsresurserna
            för närva- rande och under avsevärd tid framåt inte ser ut att
            kunna möta den ökade tillströmningen. Hänsyn måste tas både till
            realekonomiska förhållanden och till den omständigheten att åtskillig
            tid måste tas i anspråk för utbild- ning av den lärarpersonal
            som skall handleda de ökande skarorna av stude- rande på den nivå
            det här är fråga om. Härvidlag gör sig omedelbart följande synpunkter
            gällande. Man kan inte engagera samhällets resurser därhän, att
            man utbildar stora skaror för yrken, där de inte kan väntas få
            någon anställning eller att man byg- ger ut anordningar för utbildning,
            som är speciellt kostsam i väsentligt större utsträckning än som
            motsvarar de behov som rimligen kan överblic- kas. Detta innebär
            helt enkelt, att om man i valfrihetens namn låter alltför många
            välja en utbildning, som egentligen varken de själva eller samhället
            har behov av, riskerar man felaktiga utbildningsinvesteringar.
            Förutom stora ekonomiska kostnader kan den enskilde komma att
            satsa betydande tid på studier, som leder till ringa tillfredsställelse.
            Det kan med visst fog antagas, att den tillströmning till högre
            läroan- stalter som förutses i proposition 172 är underskattad.
            Statistiska central- byrån har räknat med en fortsatt stark tillströmning
            till gymnasiala stu- dier och en motsvarande ökning av antalet
            studerande på universitets- och
          </p>
          <pb facs="riksdagen-motions-pdf/data/1963/mot_1963_höst_ak__966/mot_1963_höst_ak__966-002.pdf"/>
          <fw xml:id="i-SSGztqMY1KXLvEgVm6BZD3">
            Motioner i Andra kammaren, nr 966 år 1963 9
          </fw>
          <p xml:id="i-KMVFqpsfBYjKqVDF1W8HSt">
            högskolenivå som kommer att betydligt överstiga hittills gjorda
            beräk- ningar. Det är inte orealistiskt att antaga, att antalet
            universitets- och högskolestuderande redan om ett tiotal år överstiger
            100 000. Kravet på ett fritt studieval vid universitet och högskolor
            innebär till sin konsekvens ett krav på fritt yrkesval. Alla skall
            få den yrkesutbildning de önskar och har kvalifikationer för.
            Tyvärr har samhällets möjligheter att utbygga läroanstalterna
            hittills varit för små. Detta har medfört infö- rande av s. k.
            spärrar. Det finns tre olika typer av spärrar: arbetsmark- nadsspärrar,
            utrymmesspärrar och kvalifikationsspärrar. Detta spärr- system
            har lett till att studerande som inte kunnat komma in på de spär-
            rade utbildningsvägarna i stället sökt sig till de fria fakulteterna.
            Därige- nom har principen om det fria yrkesvalet blivit urholkat.
            De studerande har, med ett något motsägande uttryck, ”tvingats
            välja” universitetens fria fakulteter. Inför detta måste man fråga
            sig i vilken utsträckning dessa ungdomar kan påräkna en annan
            kvalificerad yrkesutbildning i stället för den som de egentligen
            hade önskat. Fråga är om man inte bör bygga vidare på dessa tankegångar
            och inrätta yrkesutbildningslinjer. Detta innebär att studerande,
            som önskar utbilda sig till ett visst yrke, skall äga tillträde
            till yrkesutbildningslinje om veder- börande uppfyller därför
            ställda kvalifikationskrav. Den ökade målinriktningen vid de fria
            fakulteterna har också andra konsekvenser. Det måste finnas tillfredsställande
            undervisningsresurser, och kunskapskontrollen måste vara effektiv.
            De ämnesteoretiska studierna bör erbjuda ökade kombinationsmöjligheter.
            Sannolikt kräver detta att den traditionella fakultetsindelningen
            överses. I flera fall är t. ex. en kombina- tion mellan naturvetenskapliga
            och humanistiska kunskaper önskvärd, vil- ket bl. a. innebär att
            nya lärartjänster ”mellan” fakulteterna bör inrättas. I detta
            sammanhang är det angeläget att erinra om de initiativ som de
            studerande själva har tagit till ett institut för vidareutbildning
            av akade- miker (IVAK i Uppsala) samt om det pågående arbetet
            för en reformering av utbildningsvägarna vid de filosofiska fakulteterna
            (KNUFF-kommit- tén). Det hade utan tvekan varit värdefullt om
            departementschefen hade lämnat en redogörelse för de reformer
            som både IVAK och KNUFF har prövat eller avser att pröva. Sannolikt
            hade underlaget för realistiska be- dömningar då kunnat breddas
            åtskilligt. Även om vi ansluter oss till tan- ken, att en ökad
            målinriktning är ett tidsenligt krav, måste dock alltid en sektor
            bevaras för de i egentlig mening fria studierna vid universiteten.
            Detta är en förutsättning för kultursamhällets bestånd lika väl
            som för en bred rekrytering till forskningen. En omfattande yrkesvägledning
            måste stå till de studerandes tjänst med upplysningar och orientering
            som hjälper dem i deras valsituation. Denna yrkesvägledning måste
            för alla påbörjas på ett tidigt stadium, redan på
          </p>
          <pb facs="riksdagen-motions-pdf/data/1963/mot_1963_höst_ak__966/mot_1963_höst_ak__966-003.pdf"/>
          <fw xml:id="i-7aNwop3TcXgKio4fVpregf">
            10 Motioner i Andra kammaren, nr 966 år 1963
          </fw>
          <p xml:id="i-KP5UMVEhmVxDXPxnWPkdwr">
            grundskolenivå, och intensifieras under gymnasiestadiet för att
            de stude- rande vid inträdet vid universiteten skall ha fullt
            klart för sig vilka olika yrkesmöjligheter som konstituerar ett
            realistiskt val. Särskilt bör yrkes- vägledningen söka eliminera
            den alltför traditionalistiska inställningen till akademiska yrken
            som erbjuds på arbetsmarknaden. Men det gäller också att ge en
            bred och nyanserad upplysning och kunskap om alla yrken, som kan
            lämpa sig för den som skaffar sig en akademisk examen. En väsentlig
            ökning av yrkesvalslärarkåren är därför ofrånkomlig. En effektiv
            yrkesrådgivning förutsätter ingående arbetsmarknadsana- lyser
            och en intensiv prognosverksamhet — rullande och därmed aktuella
            prognoser — för att ge de studerande upplysning om de framtida
            möjlig- heterna inom olika yrkesområden. Inför den väntade tillströmningen
            av studerande fordras här verkliga krafttag. Den prognosverksamhet,
            som för närvarande bedrives, måste utökas kraftigt, större samordning
            bör ske och prognosmetoderna förfinas. Först härigenom kan vi
            ge de studerande en någorlunda säker grund för valet av studiebana.
          </p>
          <p xml:id="i-Uh6R4z1g8axa1yMXNkQ4VU">
            Förefintligheten av de fria fakulteterna har hittills ansetts
            berättiga till totalomdömet, att ett fritt yrkesval existerat.
            Att detta omdöme är en fik- tion har vi redan tidigare påpekat
            då ju många ”tvingats välja” de fria fa- kulteterna i stället
            för något annat. Inför den framtida utvecklingen måste man också
            ställa sig frågan om de fria fakulteterna har möjlighet att absorbera
            den väntade kraftiga ökningen av studerande. Blir det därför inte
            nödvändigt att uppställa vissa kvalifikationskrav för studier
            även vid de fria fakulteterna? Om man accepterar detta sätt att
            se på problemet in- nebär det att universitet och högskolor beredes
            tillfälle att på något sätt ”kontrollera” kvalifikationerna hos
            de blivande studerandena. I det förslag till riktlinjer för utbyggnaden
            av universitet och högskolor som föreligger i proposition 172,
            har huvudvikten lagts vid den naturve- tenskapliga, tekniska,
            merkantila och medicinska utbildningen. De upp- dragna riktlinjerna
            för dessa sektorers utbyggnad är konkreta och otve- tydiga. Med
            hänsyn till rådande omständigheter, inte minst bristen på en väl
            fungerande yrkesvägledning och aktuell och utbyggd prognosverksamhet,
            är det för all del förståeligt att riktlinjerna för utbyggnaden
            av de fria fa- kulteterna belyses i något mera svävande ordalag.
            Denna omständighet gör det emellertid angeläget för oss att erinra
            om de synpunkter på riktlinjer- na för den framtida utbyggnaden
            som vi velat belysa inledningsvis. Men det finns också anledning
            att mera i detalj beröra vissa av ställningstagan- dena i propositionen.
            Vi kan inte bortse ifrån att ett stort behov synes föreligga av
            en utvidg- ning av den juridiska utbildningens kapacitet. Tillströmningen
            av antalet juris studerande beräknas öka väsentligt, från 2000
            för närvarande till
          </p>
          <pb facs="riksdagen-motions-pdf/data/1963/mot_1963_höst_ak__966/mot_1963_höst_ak__966-004.pdf"/>
          <fw xml:id="i-AbTp2JCtEUrmXG27LkQPgG">
            Motioner i Andra kammaren, nr 966 år 1963 11
          </fw>
          <p xml:id="i-AkJHDizfcVc8gTWV46r9F5">
            omkring 6 000 vid 1970-talets början. Efterfrågan på jurister
            och sam- hällsvetare beräknas bli avsevärt större än för närvarande,
            flera använd- ningsområden kommer sannolikt att öppna sig för
            juristerna. Propositio- nen ger dock inga konkreta förslag till
            utbyggnad för att täcka dessa be- hov. Två alternativ till utbyggnad
            vill vi framhålla. Det ena alternativet innebär en utbyggnad av
            redan existerande fakulteter till en kapacitet som motsvarar det
            väntade behovet. Det andra alternativet innebär tillkomsten av
            en eller flera nya fakulteter. Flera remissinstanser har uppenbarligen
            velat fästa största avseende vid det senare alternativet, varvid
            framförts förslag om inrättande av en juridisk fakultet vid Göteborgs
            universitet. Enligt vår uppfattning talar många skäl för detta.
            Det från vissa remissinstanser framförda argumen- tet, att en
            regional snedbelastning undvikes, äger naturligtvis en icke ringa
            tyngd. Beroende på den vikt som skall tillmätas detta skäl, kan
            också över- vägas nödvändigheten av att inrätta en juridisk fakultet
            vid universitetet i Umeå. Under den dynamiska utbyggnad som skett
            sedan mitten av 1950-talet av forskning och undervisning vid universitet
            och högskolor har det kun- nat konstateras, att den automatiska
            förstärkningen av resurserna inte be- rört de teologiska faktulteterna
            i Uppsala och Lund. Motivet härför har inte varit bristande tillströmning
            av studenter eller ett förminskat behov av akademiskt utbildad
            teologisk arbetskraft. Antalet vid universiteten in- skrivna teologie
            studerande har flerdubblats sedan mitten på 1950-talet, samtidigt
            som den kvarstående prästbristen och ett oroande underskott i
            fråga om kristendomslärare är ofrånkomliga fakta. I flera motioner
            till riksdagarna 1961 och 1963 har yrkande framställts om att
            den s. k. auto- matiken skulle gälla även de teologiska fakulteterna.
            Statsutskottet har vid båda tillfällena ställt sig positivt och
            närmast funnit det självklart, att Kungl. Maj:t skulle uppta frågan
            till bedömande. Den omständigheten, att de teologiska fakulteterna
            i proposition 172 är mycket knapphändigt behandlade, ger oss anledning
            att understryka hur angeläget det är att de berörda fakulteterna
            blir föremål för samma bedömning som gäller för andra fakulteter.
            Vi hänvisar i detta avseende till motion nr 374 i andra kammaren
            år 1963 av herr Anners m. fl. samt till statsutskottets utlåtande
            nr 61 år 1963. I samband med ovanstående önskemål vill vi på nytt
            aktualisera den framställning om tcologisk översiktskurs vid Göteborgs
            universitet som framförts motionsvägen till årets vårriksdag (II:
            870, av herr Nordstrandh m. f1.). Vi önskar därvidlag betona,
            att tillkomsten av en sådan översikts- kurs skulle mötas av ett
            stort intresse inte minst bland folkskollärare i västra Sverige,
            som av ekonomiska och andra skäl inte kan förlägga ön- skade teologiska
            studier till Lund eller Uppsala. Kostnaderna för en så-
          </p>
          <pb facs="riksdagen-motions-pdf/data/1963/mot_1963_höst_ak__966/mot_1963_höst_ak__966-005.pdf"/>
          <fw xml:id="i-H4zFTVhTXGmKdFjAVrhKSH">
            12 Motioner i Andra kammaren, nr 966 år 1963
          </fw>
          <p xml:id="i-G4zFUCQSMayk7zfzmC3Fxe">
            dan kurs torde dessutom bli låga. Vi vill i sammanhanget hänvisa
            till stats- utskottets utlåtande nr 132 år 1963, i vilket utskottet
            finner motionens syfte värt att beakta. Liknande synpunkter kan
            framföras till stöd för an- ordnandet av en teologisk översiktskurs
            även vid den blivande filosofiska fakulteten vid universitetet
            i Umeå.
          </p>
          <p xml:id="i-D2nLG5yqrBHUmHSyw2cPnH">
            I fråga om tandläkarutbildningen skall enligt nu gällande planer
            en så- dan anordnas även i Göteborg. Om önskvärdheten och riktigheten
            av den- na åtgärd kan inte råda någon meningsskiljaktighet. Det
            är angeläget att påpeka att departementschefens förslag begränsar
            sig till utbildning av tandläkare. Forskningen på det odontologiska
            området är icke i vårt land så väl tillgodosedd att vi anser oss
            kunna här göra undantag från princi- pen att högskoleutbildning
            måste kombineras med forskning.
          </p>
          <p xml:id="i-7fTEJHMSefCn5e5tN3ehud">
            Beträffande den postgymnasiala icke akademiska utbildningen avser
            de- partementschefen att i annat sammanhang återkomma med förslag.
            Vi vill dock redan nu och i anslutning till vissa remissinstansers
            yttranden fram- hålla följande. När det gäller förskollärarutbildningen
            förefaller det realistiskt att kräva en väsentlig ökning av kapaciteten.
            Oavsett vilka principer som kommer att läggas till grund för finansieringen
            av daghems- och lekskole- verksamheten i en framtid gäller, att
            behovet av förskollärare kommer att ökas. Som exempel på redan
            förefintlig brist på förskollärare kan nämnas, att lekskolorna
            för närvarande endast kan tillgodose en dryg fjärdedel av behovet
            av lekskoleplatser.
          </p>
          <p xml:id="i-ENLhfgES7rKKGgyhiG9xwC">
            I fråga om investeringar för utbildning måste — liksom i fråga
            om in- vesteringar för andra ändamål — ett effektivitetskrav få
            göra sig gällan- de. Vi ställer oss frågan om departementschefen
            tillräckligt beaktat de möjligheter till ökad effektivitet som
            en nordisk samverkan kan medföra. När resurserna är begränsade,
            både ekonomiskt och personellt, måste det framstå som ett slöseri
            av betydande mått om man avsiktligt eller oavsikt- ligt underlåter
            att pröva alla tillfällen till en sådan samverkan. Även från andra
            synpunkter är en sådan samverkan värdefull.
          </p>
          <p xml:id="i-FTLMpxCjVBvspB52T99kAM">
            Det finns anledning att kräva en allt längre gående internationalisering
            av undervisning och forskning. Det gäller att åstadkomma ett utbyte
            av lä- rarkrafter mellan olika länder och att — i vart fall på
            det nordiska planet — samordna utbyggnaden av utbildningsresurserna
            så att avlastningar och utjämningar kan ske mellan de olika länderna.
            Ett exempel på samord- nad nordisk utbildningsinvestering utgör
            den under vårriksdagen besluta- de nordiska hushållshögskolan
            i Kungälv. En annan typ av samverkan re- presenteras av Nordiska
            afrikainstitutet i Uppsala. Samarbetet på atom- forskningsområdet
            är också exempel på en vidgad internationell samver- kan.
          </p>
          <pb facs="riksdagen-motions-pdf/data/1963/mot_1963_höst_ak__966/mot_1963_höst_ak__966-006.pdf"/>
          <fw xml:id="i-P1f8rRee73LPN3NkdJt6uZ">
            Motioner i Andra kammaren, nr 966 år 1963 13
          </fw>
          <p xml:id="i-MgqbwJmhNUYTUnUL4SDsDH">
            Med hänvisning till det anförda hemställes, att riksdagen måtte
            A. besluta, 1) att Göteborgs universitet och/eller Umeå universitet
            skall utbyggas med juridisk fakultet, 2) att beträffande de teologiska
            fakulteterna skall infö- ras ett system motsvarande de filosofiska
            fakulteternas automatik beträffande tilldelning av lärarkrafter,
            3) att teologiska översiktskurser skall anordnas inom de filosofiska
            fakulteterna i Göteborg och Umeå, 4) att den planerade tandläkarutbildningen
            i Göteborg skall dimensioneras så att odontologisk forskning möjlig-
            göres; B. uttala, 1) att yrkesvägledningens resurser bör kraftigt
            utbyggas genom ökad yrkesvalslärarutbildning, 2) att prognosverksamheten
            snarast bör förstärkas och läggas till grund för den fortsatta
            utbyggnaden av univer- sitets- och högskoleorganisationen, 3)
            att de fria fakulteternas behov av såväl lokal- som per- sonalmässiga
            undervisningsresurser bör tillgodoses, 4) att utbildningskapaciteten
            beträffande förskollärare bör ökas, 9) att det nordiska samarbetet
            och samordningen beträf- fande högre undervisning och forskning
            bör utbyggas och intensifieras; samt C. i övrigt godkänna de riktlinjer
            för fortsatt utbyggnad av universitets- och högskoleväsendet,
            vilka förordats i mo- tionen.
          </p>
          <p xml:id="i-9pcp3BvZayFWLiRXL6xwF3" type="date">
            Stockholm den 5 november 1963
          </p>
          <div xml:id="i-Ez9ancZEkm4udReL3bMytW" type="signatureBlock">
            <list xml:id="i-JWzQjVfEpQzxrvAzUUHPAu">
              <item xml:id="i-9vdRRoXFc4QENxwhSC5dNX" who="i-5hWJKAnAs7X9iuugADpXr7" type="signature">
                Ove Nordstrandh
              </item>
            </list>
          </div>
          <p xml:id="i-DpMdwri7rc26TmeF3LDLKW">
            Carl Eric Hedin Alf Wennerfors C. G. Regnéll
          </p>
          <p xml:id="i-GaXX8zwdHsCKvcRKCueSRe">
            Alfa Boktr. AB, Sthlm 1963
          </p>
        </div>
      </div>
    </body>
  </text>
</TEI>
