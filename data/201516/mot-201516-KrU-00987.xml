<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-KrU-00987">
  <teiHeader>
    <fileDesc>
      <titleStmt>
        <title>Stopp för normbildning som kränker mänskliga rättigheter</title>
        <author corresp="i-548HUVvKe8n48M3pQmFeUC">av Amineh Kakabaveh m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:987 av Amineh Kakabaveh m.fl. (V)</title>
          <idno type="rdwebb">H302987</idno>
          <rs type="number">987</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H302987/text</ref>
          <ref type="dokument_url_html">http://data.riksdagen.se/dokument/H302987</ref>
          <ref type="dokumentstatus_url_xml">http://data.riksdagen.se/dokumentstatus/H302987</ref>
          <ref type="docx">http://data.riksdagen.se/fil/85E0CADE-4C44-4BAD-A969-A0C46F8B2C6C</ref>
          <ref type="pdf">http://data.riksdagen.se/fil/8E6CD317-3F51-4D7C-B478-07DE975CED09</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HCkUcCsYyT7gPK79K9gbdf" type="signed"/>
        <correspContext corresp="i-HCkUcCsYyT7gPK79K9gbdf">
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-DyTmp7YURsib9gzvRDZtm9"/>
        </correspContext>
        <correspAction xml:id="i-WuKQNxdv5EoiFtsoAEKYJw" type="submitted">
          <date when="2015-10-05"/>
          <time when="09:28:05"/>
        </correspAction>
        <correspAction xml:id="i-7MwF1iGvjnzrJrAS44SM2q" type="reviewed">
          <date when="2015-10-05"/>
          <time when="10:34:24"/>
        </correspAction>
        <correspAction xml:id="i-UHBX96ccnY7prNo4XUQWK1" type="referred">
          <date when="2015-10-13"/>
        </correspAction>
        <correspAction xml:id="i-Jgcbo1fEfXwGxFeHsQGcrH" type="assigned">
          <date when="2018-06-05"/>
          <time when="10:30:37"/>
        </correspAction>
        <correspContext corresp="i-Jgcbo1fEfXwGxFeHsQGcrH">
          <ref type="assignedTo">Kulturutskottet</ref>
        </correspContext>
        <correspAction xml:id="i-5nAeEwPFgX3Moe2W4Hb7rs" type="behandlas_i"/>
        <correspContext corresp="i-5nAeEwPFgX3Moe2W4Hb7rs">
          <ref type="uppgift">2015/16:JuU22</ref>
          <ref type="ref_dok_id">H301JuU22</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU22</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8Lt8PPk681dLepp1UjWM22" type="behandlas_i"/>
        <correspContext corresp="i-8Lt8PPk681dLepp1UjWM22">
          <ref type="uppgift">2015/16:KrU6</ref>
          <ref type="ref_dok_id">H301KrU6</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KrU6</ref>
          <ref type="ref_dok_titel">Civila samhället</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JijrLmCYLytu6rW29RXZjX" type="behandlas_i"/>
        <correspContext corresp="i-JijrLmCYLytu6rW29RXZjX">
          <ref type="uppgift">2015/16:AU9</ref>
          <ref type="ref_dok_id">H301AU9</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU9</ref>
          <ref type="ref_dok_titel">Jämställdhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:987 av Amineh Kakabaveh m.fl. (V)
          Stopp för normbildning som kränker mänskliga rättigheter
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-HWTByP7T6GB9JQEd8Nb9Ny">
            1 Förslag till riksdagsbeslut
          </head>
          <list style="ol">
            <item xml:id="i-PRbsGManNMRY7NeLvHoThf">
              Riksdagen ställer sig bakom det som anförs i motionen om behovet
              av regelskärpningar som gör att religiösa organisationers följsamhet
              när det gäller respekten för kvinnors, barns och homosexuellas
              mänskliga och demokratiska rättigheter liksom könsneutrala rättigheter
              att på samma villkor ha möjlighet att utses till präster och imamer
              förutsätts för att statliga bidrag ska kunna utbetalas, och riksdagen
              tillkännager detta för regeringen.
            </item>
            <item xml:id="i-7mRSLrx9B4JxqrsfiFzZJT">
              Riksdagen ställer sig bakom det som anförs i motionen om behovet
              av utökat politiskt och ekonomiskt stöd riktat till organisationer
              som arbetar för invandrarkvinnors självständiga organisering och
              frigörelse, och riksdagen tillkännager detta för regeringen.
            </item>
            <item xml:id="i-4oAutbeMb23x8h1MXSi9M1">
              Riksdagen ställer sig bakom det som anförs i motionen om behovet
              av fakta kring hur morden på s.k. balkongflickor har hanterats
              av polis och rättsväsende under de gångna åren och tillkännager
              detta för regeringen.
            </item>
            <item xml:id="i-MafBePUuL6WkmyBdL9ENjE">
              Riksdagen ställer sig bakom det som anförs i motionen om vikten
              av att regeringens feministiska utrikespolitik kompletteras med
              en feministisk inrikespolitik och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-5eKuBvgaNFiZAajLMetXhx" type="h1">
            2 Inledning
          </head>
          <p xml:id="i-JauhXycBF58iVQJiieSvCX">
            Många är allvarligt oroade över den vändning diskussionen om
            våld mot och förtryck av kvinnor i våra segregerade förorter har
            tagit. Genom hänvisning till och jämförelser med förtryck i andra
            länder tycks en norm om förtryck av kvinnor växa fram. Religiös
            extremism finns inom de flesta religioner och tar sig inte sällan
            kvinnofientliga former. I starkt segregerade områden är riskerna
            att sådan normbildning växer fram extra stor.
          </p>
          <p xml:id="i-5SPtDv8JrLW68QShxHkuXZ">
            Många oroas likaså för den tendens till bagatellisering och rent
            förnekande av våld mot kvinnor som blivit allt vanligare bland
            politiska organisationer och enskilda personer i framträdande
            ställning i Sverige. Även kvinnoförtryck som tar sig uttryck som
            hedersvåld och hedersmord tenderar att legitimeras genom förklaringar
            som att kvinnoförtryck finns överallt, inom alla kulturer.
          </p>
          <p xml:id="i-JB2u29coTapD75QDoC3ySe">
            Förtryck av kvinnor kan ske i många olika former. Det kan handla
            om mobbning, förtal, förföljelse, men självklart även ta sig uttryck
            i rent fysiskt våld. Inom skilda kulturer tar sig kvinnoförtrycket
            olika former och måste därför också bekämpas med relevanta och
            konkreta metoder. Det betyder med metoder anpassade till den verklighet
            där förtrycket utövas.
          </p>
          <p xml:id="i-BJNHk17BPkCkVYvZ2bDcbh">
            I Sveriges segregerade bostadsområden varierar kvinnoförtrycket
            beroende på vilka kulturer som lokalt är dominerande, vilket påpekats
            i media av kvinnor som Zeliha Dagli, Amineh Kakabaveh, Seve Sahle
            och många andra. De har även pekat på hur detta kvinnoförtryck
            rättfärdigas av religiös extremism.
          </p>
          <p xml:id="i-CCc8AUvLeJ6JvpzP6MRJhM">
            Förtrycket kan i flera förorter exempelvis ta sig uttryck i att
            självutnämnda moralpoliser tillrättavisar kvinnor när det gäller
            klädsel och hur de klär sina barn. Föraktfulla kommentarer av
            deras cafébesök är en annan form som dessa moralpoliser tillämpar.
            Kvinnor skall inte besöka kaféer. Flickor får inte bära tajta
            jeans eller korta kjolar. Moralpoliserna fotograferar och bilder
            används som underlag för ryktesspridning.
          </p>
          <head xml:id="i-9kHnjjh1GWmbQvzBUhhjMW" type="h1">
            3 Hedersnormen är förtryckande
          </head>
          <p xml:id="i-S4HLX6DfCXQKX6bYvMzAWi">
            Ytterst oroande är också den religiösa extremism som värvar småpojkar
            och unga män till religiösa sammankomster med stark extremistisk
            inriktning där de indoktrineras till fanatiker och jihadister.
            Dessa unga indoktrineras till att bli moralpoliser för att sedan
            förvägra sina systrar och kvinnor samt unga flickor deras rättigheter
            i flera socialt och ekonomiskt utsatta förorter.
          </p>
          <p xml:id="i-U7Cnynbd59iRf367ThPD4D">
            Statistik från f.d. Ungdomsstyrelsen visar även att mer än 75
            000 unga vuxna år 2009 var utsatta för förtryck i hederns namn.
            År 2014 visade samma undersökning att samma siffra stigit till
            100 000 ungdomar. Det innebär att dessa unga till följd av förtryck
            från föräldrarnas och släktens tradition och sedvänjor och från
            andra i omgivningen exempelvis berövas rätten att välja livspartner.
          </p>
          <p xml:id="i-QHdC8gnsdqeKpDEnXiC4jC">
            Att motverka religiös fundamentalism och extremism handlar inte
            om att generalisera eller diskriminera olika grupper i samhället
            på grund av deras etnicitet eller religionstillhörighet. En kamp
            för kvinnofrigörelse, ungdomarnas och homosexuellas rättigheter
            innebär att man måste bekämpa patriarkala strukturer, religiös
            extremism och fundamentalism som försöker rättfärdiga förtrycket.
            För att kunna göra det med framgång måste åtgärderna vara konkreta
            och kopplas tydligt till den miljö där extremismen verkar. Allmänna
            ståndpunkter utan konkreta åtgärder ger inget resultat.
          </p>
          <head xml:id="i-5j3dRa6GFvTH27RhzpcKcH" type="h1">
            4 Förtryck i trossamfund
          </head>
          <p xml:id="i-RXYNNbKWTE8idySac7stEz">
            Vi anser att reglerna för stöd till trossamfund idag är alltför
            villkorslösa och allmänt hållna för att fungera i ett land som
            skrivit under FN:s deklaration om mänskliga rättigheter, konventionen
            om rättigheter för personer med funktionsnedsättning liksom konventionen
            om barns rättigheter. Det finns ingen som helst anledning till
            att kvinnor och barn som kommer till Sverige från andra länder
            och tillhör andra religioner i praktiken ska ha färre rättigheter
            än alla andra kvinnor och barn som lever här. Än orimligare är
            det att organisationer som understödjer sådan förtryckande normbildning
            erhåller statligt stöd för sin verksamhet.
          </p>
          <p xml:id="i-Kc56iXY2Y8mbYswGNz2Bdf">
            Det är självklart att organisationer som inte lever upp till
            det globala samfundets normer, fastslagna i ovan anförda konventioner,
            inte skall kunna erhålla statligt stöd. Vi anser att det strider
            mot statens åtagande enligt dessa konventioner att inte kräva
            följsamhet till konventionerna av organisationer som ges ekonomiskt
            stöd.
          </p>
          <p xml:id="i-8VNgHBFnzvxxR5KF17vmGv">
            Att hänvisa till att de individer som bygger och utgör dessa
            organisationer kommer från andra kulturer är bara ett bekvämt
            sätt att smita ifrån problem som hela tiden förvärras. Vi menar
            att trossamfund som inte aktivt tar ställning för kvinnors och
            barns samt homosexuellas mänskliga rättigheter och demokrati i
            enlighet med de anförda konventionerna, samt som inte erkänner
            allas lika rätt, oavsett könstillhörighet, att på samma villkor
            kunna utses till präster, imamer och liknande funktioner i ledande
            ställning inte skall kunna komma ifråga för finansiering med skattemedel.
          </p>
          <p xml:id="i-2Sjhm7mTGnN6mXSEof5goA">
            Vi vill att det tillsätts en utredning med uppdrag att utveckla
            verktyg för att säkerställa de religiösa samfundens följsamhet
            när det gäller respekten för kvinnors och barns samt homosexuellas
            mänskliga och demokratiska rättigheter liksom att rätten att oavsett
            könstillhörighet på samma villkor kunna bli präster respektive
            imamer blir ett självklart villkor för att ett trossamfund skall
            kunna erhålla statliga bidrag. Detta vill vi att riksdagen ska
            ställa sig bakom och ge regeringen till känna.
          </p>
          <head xml:id="i-BvEiviDnV5i5oYpzcrhyyG" type="h1">
            5 Kvinnors självständighet
          </head>
          <p xml:id="i-XcEk4w42Q51SHj15KDFKWZ">
            Patriarkala strukturer är inget nytt för Sverige. Vi behöver
            bara gå några generationer tillbaka i vår egen historia för att
            hitta skrämmande exempel på förtryck och förföljelse av kvinnor
            och hbtq-personer liksom en utbredd norm av övergrepp mot barn.
          </p>
          <p xml:id="i-V7QCaBXrxwPBFgixrJbRJZ">
            De framsteg som skett när det gäller mänskliga rättigheter de
            senaste årtiondena är högt prioriterade att försvara och utveckla
            i vår moderna demokrati. Tyvärr visar dock den officiella bilden
            av vårt samhälle inte hela sanningen och många väljer att blunda
            för faktum.
          </p>
          <p xml:id="i-GYn5tF8X7T6Cj9hH47CYB8">
            Gamla patriarkala strukturer har överlevt i det tysta och nya
            växer fram. Även bland de som flytt från andra länder på grund
            av ett omfattande, oftast strukturellt förtryck, där är det inte
            ovanligt att nya förtryckande strukturer växer fram. Förtryck
            inom folkgrupper, flyktinggrupper och olika nationaliteter kan
            vara svåra för samhället att uppfatta. Kvinnors brist på delaktighet
            i föreningslivet är ett exempel på en sådan förtryckande struktur.
            Ett konkret exempel är den bristande kvinnorepresentationen i
            många invandrargruppers riksorganisationer i Sverige.
          </p>
          <p xml:id="i-QtGjrjb1XYryPzJgBGkEu5">
            Problemet med kvinnors lägre deltagande och inflytande i många
            strukturer är inte nytt för Sverige. Försök med positiv särbehandling
            och kvotering har förekommit i syfte att ge kvinnor ökat inflytande.
            Idag är det tydligast bland vissa invandrargrupper att möjligheterna
            för kvinnor att vara delaktiga är kraftigt beskurna. Hedersnormer
            och förtryckande strukturer gör kvinnors rätt till delaktighet
            mycket begränsad.
          </p>
          <p xml:id="i-82G2ZcUZokJmkEawcfBzBm">
            Det är därför av stor vikt att kvinnor från sådana grupper ges
            stöd för ökad grad av självständig organisering. Det är viktigt
            att kvinnor som lever i strukturer där hedersnormer gäller ges
            ökade möjligheter att resa sig mot förtrycket och ta till vara
            sina mänskliga rättigheter i praktiken.
          </p>
          <p xml:id="i-DbpwE4ox4mF1zx4vedYLaq">
            I linje med ovanstående borde organisationer som arbetar för
            invandrarkvinnors självständiga organisering och frigörelse från
            hedersnormer och liknande former av förtryckande strukturer få
            ett ökat politiskt och ekonomiskt stöd. Detta vill vi att riksdagen
            ska ställa sig bakom och ge regeringen till känna.
          </p>
          <head xml:id="i-XaS3WA14bopn5zzG8G26W5" type="h1">
            6 Så kallade balkongflickor
          </head>
          <p xml:id="i-P3Tio3g4aukRqvUU9iXKAs">
            I Sverige har ett antal mord begåtts i hederns namn. Fadime och
            Pela är de mest kända fallen. Det finns fler, vilka går under
            benämningen ”balkongflickor” – unga kvinnor som misstänks ha blivit
            bragda om livet av någon eller några i den närmaste omgivningen.
          </p>
          <p xml:id="i-D6Pnf7apYTAwfmPDbx5f6">
            Dessa fall har ofta blivit otillräckligt utredda av polisen och
            blivit s.k. kalla fall. Ringa ansträngningar har gjorts för att
            ta itu med hela den företeelse som går under beteckningen ”mord
            i hederns namn”. Med stor sannolikhet skulle en utredning ge mycket
            kunskap om hur den s.k. hedersproblematiken bör hanteras.
          </p>
          <p xml:id="i-DAsh29NwVA5tbrNG6h3yNW">
            Vi menar att det är nödvändigt att tillsätta en utredning som
            undersöker hur morden på flera av dessa s.k. balkongflickor utretts
            och hanterats genom åren. Detta vill vi att riksdagen ska ställa
            sig bakom och ge regeringen till känna.
          </p>
          <head xml:id="i-73DDczzee1rC2qf1rFERed" type="h1">
            7 Feministisk inrikespolitik
          </head>
          <p xml:id="i-49fgChqAwJy5J3LAxax63t">
            Den svenska regeringen har förklarat att den avser föra en feministisk
            utrikespolitik. Det innebär rimligen att när omvärlden kommer
            till Sverige så måste Sverige också föra en feministiskt präglad
            inrikespolitik, i första hand när det gäller hur vi hanterar de
            som söker sig en tillflyktsort i Sverige. Det får inte råda någon
            tvekan om att det är ett feministiskt präglat land man kommer
            till.
          </p>
          <p xml:id="i-Kagd1X1aW25mk5GCDtzBKN">
            Det räcker inte att skriva under vackert formulerade dokument
            vid internationella konferenser, det krävs åtgärder även i Sverige
            på golvet i vardagen. De tre första yrkandena i denna motion är
            exempel på åtgärder som krävs för att kvinnor som kommer till
            Sverige skall kunna leva ett självständigt och jämställt liv och
            i praktiken ges den rätt till frihet de formellt har enligt i
            motionen exemplifierade internationella konventioner.
          </p>
          <p xml:id="i-CG7wxotePq38kganFv3dzb">
            För att den av regeringen deklarerade feministiska utrikespolitiken
            skall uppfattas som konsekvent och trovärdig så krävs det att
            även all inrikespolitik genomsyras av ett feministiskt synsätt.
            Detta anser vi att riksdagen ska ställa sig bakom och ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-PFRf15CiWemzYA7xYWZjg9" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-Hxmw55GYga4vrKogDsE8ia" who="i-Beux79YM43dDCxrVuBqfWw">
              Torbjörn Björlund (V)
            </item>
            <item xml:id="i-UkJR5CCiqVEvH1hUnY7evw" who="i-DyTmp7YURsib9gzvRDZtm9">
              Stig Henriksson (V)
            </item>
          </list>
        </div>
      </div>
    </body>
  </text>
</TEI>
