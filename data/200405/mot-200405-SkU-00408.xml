<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-SkU-00408">
  <teiHeader>
    <fileDesc>
      <titleStmt>
        <title>Hushållsnära tjänster</title>
        <author corresp="i-UmhVhzFM3Rs65aFjMTgRvj">av Anne-Marie Pålsson m.fl. (m, fp, kd, c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hushållsnära tjänster</title>
          <idno type="rdwebb">GS02Sk408</idno>
          <rs type="number">Sk408</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GS02Sk408/text</ref>
          <ref type="dokument_url_html">http://data.riksdagen.se/dokument/GS02Sk408</ref>
          <ref type="dokumentstatus_url_xml">http://data.riksdagen.se/dokumentstatus/GS02Sk408</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UmhVhzFM3Rs65aFjMTgRvj</idno>
            <name>Anne-Marie Pålsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-P9fVT6wJo29FgZWPQLxr6o</idno>
            <name>Anna Grönlund Krantz</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-ErVmo7eYu7oehJQsJSwD6t</idno>
            <name>Per Landgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-AyN7HRP1y38PeQoLunJifb</idno>
            <name>Jörgen Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AmpkEGiM6GDSU8xvv7KiX6" type="signed"/>
        <correspContext corresp="i-AmpkEGiM6GDSU8xvv7KiX6">
          <note type="signatory" corresp="i-UmhVhzFM3Rs65aFjMTgRvj"/>
          <note type="signatory" corresp="i-P9fVT6wJo29FgZWPQLxr6o"/>
          <note type="signatory" corresp="i-ErVmo7eYu7oehJQsJSwD6t"/>
          <note type="signatory" corresp="i-AyN7HRP1y38PeQoLunJifb"/>
        </correspContext>
        <correspAction xml:id="i-FhqW9aGEKarwxRsSFYRWV" type="referral">
          <date when="2004-10-14"/>
        </correspAction>
        <correspAction xml:id="i-Kr83qntGMHxsUCoza2KF1q" type="dismissal">
          <date when="2004-10-14"/>
        </correspAction>
        <correspAction xml:id="i-PAXrcVDnAcwg8R1GiDB7xR" type="submission">
          <date when="2004-10-05"/>
        </correspAction>
        <correspAction xml:id="i-ApQy8zm2bgzYKaRWSL3inR" type="assigned"/>
        <correspContext corresp="i-ApQy8zm2bgzYKaRWSL3inR">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Sk_408/mot_200405_Sk_408-0001.pdf"/>
      <div xml:id="i-Rek3sp5CUnZZoi89GvgYAY" type="motHeader">
        <div xml:id="i-E7FpQ7gyaZmHuQkisiecZN" type="motTitle"/>
        <div xml:id="i-CzrEGRxqQDqa8JPb7YoViJ" type="motSubmissionInfo"/>
      </div>
      <div xml:id="i-UKWJ68yu4EKKZtyHQNv2x5" type="motBody">
        <div xml:id="i-U9EL2jcGtNQZNXWSutzTii">
          <p xml:id="i-2PvMxbcz6H5DV8Q8Y1dmFK">
            2004/05 mnr: Sk408 pnr: -m932
          </p>
          <p xml:id="i-QBEWt3HnddQCDsVqKLzd5m">
            Motion till riksdagen 2004/05:Sk408
          </p>
          <p xml:id="i-2oWovnZ2T6Fe8hwDZV2F1X">
            av Anne-Marie Pålsson m.fl. (m, fp, kd, c)
          </p>
          <p xml:id="i-SahUvZdCN591tBMSqzhmeW">
            Hushållsnära tjänster
          </p>
          <p xml:id="i-H373ZC8bK42QvLSLCnpt7t">
            Sammanfattning
          </p>
          <p xml:id="i-Arzxs9Au414wDLLgunAmQN">
            Den här motionen innehåller konkreta förslag för att göra vita
            hushållstjänster tillgängliga för människor med normala inkomster.
            Vi föreslår att en skattereduktion på 50 procent införs för privatpersoners
            betalning av arbetskostnaden inkl. moms för hushållstjänster som
            utförs i det egna hemmet, upp till 25.000 kronor per år. Förslaget
            innebär att det vita priset halveras jämfört med dagens regler.
          </p>
          <p xml:id="i-BjtHjScZfbTgCSqZMUan3h">
            Förslag till riksdagsbeslut
          </p>
          <p xml:id="i-RTRHSosE1kj1ASdZRZmg67">
            Riksdagen tillkännager för regeringen som sin mening vad i motionen
            anförs om förslag till sänkt skatt på hushållsnära tjänster.
          </p>
          <p xml:id="i-EL74nSHqy3yqhgrhKmSSrR">
            Ge hushållsnära tjänster en chans
          </p>
          <p xml:id="i-BTRYH1kCf8AYhQQUPQL4LN">
            Alla är medvetna om att orimliga skatteregler lägger en död hand
            över marknaden för vita hushållstjänster. Många jobb i denna sektor
            kommer aldrig till stånd. Hundratusentals hushåll, framför allt
            barnfamiljer och äldre, köper tjänsterna svart. Tusentals människor
            arbetar utan att få del av de gemensamma trygghetssystemen. Debatten
            om att lätta på skattetrycket och släppa fram de vita tjänstejobben
            i hemmen har böljat fram och tillbaka i flera år. Varje gång har
            det politiska samtalet blockerats av föreställningar om att det
            är ”fult” att betala för vissa servicetjänster i hemmen alternativt
            att skattepengar inte skall användas för att finansiera rika familjers
            köp av sådana tjänster. Dåvarande biträdande näringsministern
            Mona Sahlin skriver redan i januari 1999 i ett interpellationssvar:
          </p>
          <pb facs="riksdagen-motions-pdf/data/200405/mot_200405_Sk_408/mot_200405_Sk_408-0002.pdf"/>
          <p xml:id="i-G3m9UKJUUuvN7TLeWWYHuC">
            2004/05:Sk408
          </p>
          <p xml:id="i-8R4QHrn5uJme2KNEogTQp4">
            Debatten kring dessa frågor har en tendens att fastna i gamla
            värderingar och gamla föreställningar om ett pigsamhälle långt
            tillbaka i historien. Det är dags att lyfta debatten och diskutera
            vilka ändringar som är lämpliga för att höja statusen på arbete
            med tjänster riktade till hushållen och för att stimulera till
            ökat företagande och ökad sysselsättning inom denna sektor.
          </p>
          <p xml:id="i-KuQE8KwCfM2Gu28bE43RzN">
            Det är bara att hålla med biträdande näringsministern, men frågan
            är varför det enda regeringen har lyckats åstadkomma är att lägga
            fram ett förslag om ”förenklad skattedeklaration”. En motion med
            liknande förslag väcktes under föregående riksdagsår. Denna motion
            avslogs av riksdagsmajoriteten, med argumentet att avdrag för
            köp av hushållstjänster skulle innebära ett avsteg från principen
            om en likformig och neutral beskattning. Men då riksdagen under
            samma riksdagsår beslöt att införa skatteavdrag för köp av reparations-
            och ombyggnadstjänster torde eventuella avsteg från skattesystemets
            konstruktion knappast vara det verkliga skälet till riksdagens
            tidigare beslut i frågan om skatteavdrag för köp av hushållstjänster.
            Därför återkommer vi nu i frågan. Vi föreslår att en skattereduktion
            på 50 procent införs för privatpersoners betalning av arbetskostnaden
            inkl. moms ör hushållstjänster som utförs i det egna hemmet, upp
            till 25.000 kronor per år. För att fler skall ha möjlighet att
            köpa tjänsterna krävs inte bara att priset .ommer ned till nivåer
            som många är beredda att betala. Det måste också bli lättare att
            erbjuda tjänsterna, vare sig man gör det i företagsform eller
            som privatperson. Vår förhoppning är att en flora av nya småföretag,
            som på professionell basis erbjuder en lång rad olika hemservicetjänster,
            växer fram. Våra respektive partier föreslår i andra motioner
            åtgärder på en rad områden, bl.a. regelverket på arbetsmarknaden,
            lönebildningen och skatterna på arbete. Allt för att underlätta
            för småföretagare och ytterligare öka sysselsättningen. Förslaget
            i den här motionen är ett viktigt steg mot lägre skatt på arbete
            och en växande och dynamisk tjänstesektor. Det går lätt att genomföra
            och ger sannolikt snabbt fler nya jobb. Dessutom ger det människor
            en chans att inordna sig i ett legalt system. Kostnaden i form
            av skattebortfall är liten, och på sikt ger förslaget snarare
            en positiv nettoeffekt för de offentliga finanserna. I EU har
            frågan om försök med reducerad moms på arbetskraftsintensiva tjänster
            varit föremål för diskussion en längre tid. Motivet för detta
            har varit att finna vägar att främja sysselsättningen och därmed
            få ner arbetslösheten, men också att minska motivet för svart
            arbete. Vid det informella Ekofinmötet i Åbo i början av september
            1999 fattades en preliminär överenskommelse om att reducerad moms
            på försök skall kunna tillämpas på bland annat följande tjänster:
            mindre reparationer av cyklar, skor och kläder, renovering och
            reparation av det egna hemmet, fönsterputsning och städning i
            privata hem, barnpassning, omsorg om äldre och sjuka samt hårfrisering.
            Medlemsstaterna ges möjlighet att vara med i försöket. EU:s intresse
            och överenskommelsen om en försöksverksamhet med reducerad moms
            visar att många typer av tjänster av flera olika skäl borde beskattas
          </p>
          <pb facs="riksdagen-motions-pdf/data/200405/mot_200405_Sk_408/mot_200405_Sk_408-0003.pdf"/>
          <p xml:id="i-FvZnAyhkCh3CSDtP891JYd">
            2004/05:Sk408
          </p>
          <p xml:id="i-6SEHC7m4VjsAgGXZLiVyLJ">
            lägre än i dag. Den socialdemokratiska regeringen ansökte inte
            om att få delta i försöket.
          </p>
          <p xml:id="i-M6MnavgUhhMZ6X6aGCYHE7">
            Stor potential för en vit marknad för hushållstjänster
          </p>
          <p xml:id="i-QDEHty975KDZzRSjRgBEwn">
            Sverige har den industrialiserade världens högsta skatteuttag
            på arbete och mellan 60 och drygt 70 procent av kostnaderna för
            en tjänst utgörs av skatter och sociala avgifter. De stora skattekilarna,
            dvs. skillnaden mellan köparens pris och säljarens ersättning
            efter skatt, bromsar framväxten av moderna tjänsteföretag och
            fler jobb i tjänstesektorn. I synnerhet gäller det tjänsteproduktion
            riktad till privatpersoner som betalar med redan beskattade medel.
            Våra partier är överens om att skatten på arbete behöver sänkas
            generellt. I den här motionen begränsar vi oss till att föreslå
            skattelättnader för de tjänster som utförs i hemmet eller på den
            egna tomten, här kallade ”hushållstjänster”. Vårt konkreta förslag
            utgör en del i en politik som syftar till en sysselsättningsökning,
            fler nya företagare och expansion av redan befintliga företag.
            Frågan om skattelättnader för hushållstjänster är noga utredd
            och analyserad. Kunskaper och erfarenheter finns också att hämta
            i en rad andra EU-länder, som t.ex. Danmark, Holland och Finland
            som öppnat marknader för privata hushållstjänster, men också från
            försöksverksamheter som bedrivits i Sverige med mycket gott resultat,
            exempelvis EU-projektet ”Humlan” i Kungälv. De erfarenheter och
            kunskaper som redan inhämtats visar bland annat följande: Det
            finns en stor efterfrågan på hushållstjänster. De finska erfarenheterna
            pekar på att efterfrågan vid rätt pris är mycket stor, ja så stor
            att man nu i Finland skall utvidga systemet genom att göra reglerna
            mera generösa. Totalt är nästan vart fjärde hushåll i Sverige
            intresserat av hjälp ibland eller regelbundet. Men inkomstskatter,
            sociala avgifter och moms driver upp timpriset till sådana nivåer
            att nästan inga hushåll med normala inkomster är beredda att betala.
            Så gott som alla hushållstjänster, som städning, fönsterputsning
            eller barnpassning, som utförs mot betalning sker därför svart.
            Riksskatteverkets undersökningar visar att skatt på oredovisade
            inkomster uppskattas till cirka 60 miljarder kronor per år. Hushållstjänsterna
            utgör sannolikt en betydande del av dessa miljarder.
          </p>
          <p xml:id="i-3zMfkvFYFHgdhKaRKemQEV">
            Målen med sänkt skatt på hushållstjänster
          </p>
          <p xml:id="i-8JByC9Ff7vHR89yt7UxepH">
            Vi är övertygande om att en reform i denna riktning skulle ha
            många positiva effekter på Sverige. Det skulle förbättra ekonomins
            funktionssätt, minska
          </p>
          <pb facs="riksdagen-motions-pdf/data/200405/mot_200405_Sk_408/mot_200405_Sk_408-0004.pdf"/>
          <p xml:id="i-E9WHWQarM7uzQEgt13BwhP">
            2004/05:Sk408
          </p>
          <p xml:id="i-KyCzRPNcKU52MKgtzusQbx">
            arbetslösheten och stressen, öka jämställdheten och minska den
            svarta sektorn och detta till en försumbar statsfinansiell kostnad.
          </p>
          <p xml:id="i-CfjhcLGXchQt4YieRy1Y4g">
            Göra svarta jobb vita
          </p>
          <p xml:id="i-SsR4CVv6NscbfqNdydEXJL">
            Det är djupt olyckligt att orimliga skatteregler pressar människor
            till svart arbete. För många unga riskerar den första kontakten
            med arbetsmarknaden att bli svartjobb. Genom vårt förslag till
            skattereduktion får de som i dag arbetar svart möjlighet att inordna
            sig i ett legalt system och som alla andra få del av förmånerna
            i socialförsäkringssystemen: sjukförsäkring, pension m.m.
          </p>
          <p xml:id="i-6dgZqYwUYSeGZsnCGmx6v7">
            Ökad valfrihet för hushållen
          </p>
          <p xml:id="i-9maFnx8HYQS7p3AYyM6MdC">
            Med ett ökat utbud av servicetjänster ökar också valfriheten.
            Människor får större möjlighet att välja mellan att arbeta mycket
            och köpa tjänster till hemmet eller att arbeta mindre och i stället
            göra hemarbetet själva.
          </p>
          <p xml:id="i-6TTDW8LG27KWPfpjXTzGiv">
            Ökad jämställdhet
          </p>
          <p xml:id="i-SS8Xn3pbW4HPvYPGVSZ65a">
            Jämställdheten har visserligen gjort framsteg under de senaste
            decennierna, men fortfarande är det kvinnorna som har huvudansvaret
            för hemmet och barnen och som utför merparten av det oavlönade
            hemarbetet. Skattereglerna hindrar kvinnor såväl från att bjuda
            ut sitt kunnande på en vit marknad som att köpa sig servicetjänster.
          </p>
          <p xml:id="i-USnhCLqiLNd6fMwyrhPU24">
            Ökat antal jobb
          </p>
          <p xml:id="i-WUjtCgPrtuEvkBG2GdJnkm">
            Det är svårt att med någon större precision ange hur många nya
            arbetstillfällen som kan tillkomma med vårt förslag. Helt klart
            är det ett betydande antal personer, av vilka flera har svårt
            att komma in på arbetsmarknaden, som genom vårt förslag får arbete.
          </p>
          <p xml:id="i-FmJUBDaj2q24LnUeH65CCe">
            Ökad effektivitet i ekonomin
          </p>
          <p xml:id="i-WxaewpvLzSezgMYy4NKF6H">
            Individens fria val mellan fritid, oavlönat hemarbete och beskattat
            marknadsarbete snedvrids av de stora skattekilarna på tjänsteproduktion.
            Genom att minska skattekilarna minskar snedvridningarna. Människor
          </p>
          <pb facs="riksdagen-motions-pdf/data/200405/mot_200405_Sk_408/mot_200405_Sk_408-0005.pdf"/>
          <p xml:id="i-ArhAbTxWYChxfvNiaWcE3Z">
            kommer då i större utsträckning att kunna köpa hushållstjänster
            och använda den frigjorda tiden till ökat förvärvsarbete eller
            till att tillbringa den med barnen. Det ökar specialiseringen
            och därmed effektiviteten i ekonomin. De som köper tjänsterna
            kan specialisera sig mer på sitt förvärvsarbete, och de som säljer
            tjänsterna blir specialister på just hushållstjänster.
          </p>
          <p xml:id="i-Xg6PFKifWbA7fr1k1pw58v">
            Minskad stress
          </p>
          <p xml:id="i-FSwp2Rp5Q4hfCPDCW4qiyP">
            Kostnaderna för stressrelaterad ohälsa är en betydande utgiftspost
            för staten. En orsak till det finns i den höga förvärvsfrekvensen
            i Sverige. Många familjer lever under stor press med två heltidsarbetande
            föräldrar som med dagens skattesystem inte har råd att efterfråga
            hjälp med olika sysslor i hemmet för att få vardagen att gå ihop.
            Framför allt drabbar detta kvinnor, då de i högre grad är dubbelarbetande.
            I ESO-rapporten ”Den svenska sjukan” (2002:49) förs bl.a. resonemanget
            att den höga förvärvsfrekvensen kombinerat med dubbelarbete sannolikt
            är en av orsakerna till att kvinnor är överrepresenterade bland
            de sjukskrivna. Vissa företag säljer redan tjänster som städning,
            strykning, hämtning av barn på dagis någon dag i veckan eller
            annat som kan avlasta familjerna. En ensamstående förälders behov
            av dessa tjänster är troligen än större. Tyvärr är det i dag endast
            personer med mycket höga inkomster som kan köpa dessa tjänster.
            Om skatterna sänks på hushållsnära tjänster skulle det bli möjligt
            för fler att köpa dessa tjänster och därmed skulle bördorna för
            många familjer bli lättare. Det skulle för många innebära ett
            stressmoment mindre i vardagslivet samt en högre livskvalitet.
          </p>
          <p xml:id="i-7UHpQWh4xKN93Rqf8r2y5p">
            Skattereduktion för tjänster som utförs i hemmet
          </p>
          <p xml:id="i-U3zjwVmk3RZ48LbmG2kjq8">
            För att efterfrågan på hushållstjänster skall ta fart måste priset
            sänkas rejält genom att skattekilen minskas eller slopas helt.
            Vårt förslag kan beskrivas som en utvidgning av det så kallade
            ROT-systemet, dvs. den skattereduktion som tidigare tillämpades
            för reparationer, ombyggnad och tillbyggnad. Vi föreslår dock
            en skattereduktion på 50 procent av arbetskostnaden för ROT- arbeten
            och hushållstjänster som utförs i hemmet. De tjänster som utförs
            i det egna hemmet eller på den egna tomten skall berättiga till
            skattelättnad. Det innebär att skatten sänks för ett antal hushållstjänster
            där det är lätt att ”göra det själv” och där någon vit marknad
            knappast förekommer, exempelvis städning, gräsklippning och barntillsyn.
            Förslaget omfattar även sådana tjänster som redan delvis utförs
            på en vit marknad, som målning, snickeriarbete och reparation
            av hushållsapparater. Men vårt förslag innebär för dessa tjänster
            bara en smärre utvidgning av redan
          </p>
          <p xml:id="i-HjYWP7za41ttdTygzPTtQW">
            2004/05:Sk408
          </p>
          <pb facs="riksdagen-motions-pdf/data/200405/mot_200405_Sk_408/mot_200405_Sk_408-0006.pdf"/>
          <p xml:id="i-4vMP88ywtEasoLQU1h4tAi">
            2004/05:Sk408
          </p>
          <p xml:id="i-9G4yn3SsbZEWuhuFdGTZbS">
            existerande avdragsmöjligheter. Däremot utesluts offentligt subventionerade
            tjänster, exempelvis offentlig barnomsorg och andra tjänster som
            normalt inte utförs i hemmet, exempelvis advokat- och arkitekttjänster.
            Vi anser det nödvändigt med en begränsning av den maximala skattereduktionen.
            Vi föreslår att den skall vara 25.000 kronor per hushåll och år.
            Det innebär att hushållet kan köpa tjänster för 50.000 kronor
            per år och få skattereduktion för dessa.
          </p>
          <p xml:id="i-GCot883UmE2zxtimf3dqfj">
            Att köpa en tjänst
          </p>
          <p xml:id="i-LKdeUreRf2cQzymEVVUBeV">
            När en privatperson köper en tjänst som är berättigad till skattereduktion
            från ett företag skall företaget dra av kundens skattereduktion
            direkt vid betalningen. På kvittot kommer då att stå hur mycket
            kunden har betalat och hur mycket tjänsten skulle ha kostat om
            kunden betalat full skatt. Företaget drar sedan av kundens skattereduktion
            i den egna «månatliga skattedeklarationen. Vi anser att hushållen
            enkelt skall kunna anlita den de själva vill även om denna person
            inte är egen företagare eller anställd av ett företag. Och omvänt:
            den som vill bjuda ut sina tjänster skall kunna göra det utan
            att behöva bilda ett företag. Även om det oftast är ett tjänsteföretag
            som anlitas uppstår då och då situationer där det är lämpligast
            att anlita någon person som inte är företagare. Det kan t.ex.
            gälla en arbetslös hantverkare för ett renoveringsjobb eller en
            student som barnvakt. Då behövs också ett enkelt system för att
            betala arbetsgivaravgifter, preliminär skatt och lämna kontrolluppgift.
          </p>
          <p xml:id="i-Q77dZXYZMf2Feme2aysLPZ">
            Finansiella effekter för den offentliga sektorn
          </p>
          <p xml:id="i-H68nHBwRpd7C7KtS6Y76ed">
            Alla skattesänkningar måste finansieras fullt ut. Beräkningarna
            av budgeteffekterna av våra förslag har gjorts med hjälp av budgetkontoret
            inom riksdagens utredningstjänst. Den skattereduktion som vårt
            förslag ger för hushållstjänster som för närvarande inte utförs
            på en vit marknad kommer inte att leda till något skattebortfall
            alls för den offentliga sektorn. Vad gäller de tjänster som kan
            komma i fråga kan en skattereduktion på 50 procent väntas medföra
            ett skattebortfall för staten på cirka 1,4 miljarder kronor. Skattebortfallet
            förutsätts helt belasta statsbudgeten. Det är dock värt att understryka
            att den statsfinansiella effekten av förslaget på sikt kan bli
            mycket gynnsam. Det beror på att kalkylen ovan inte inkluderar
            några dynamiska effekter, såsom effekten av ökad sysselsättning,
            minskad stressrelaterad sjukfrånvaro och bättre resursanvändning.
          </p>
          <pb facs="riksdagen-motions-pdf/data/200405/mot_200405_Sk_408/mot_200405_Sk_408-0007.pdf"/>
          <p xml:id="i-LXrkwvLSsx8Te6gXKLNu61">
            2004/05:Sk408
          </p>
          <p xml:id="i-3KBKQJz98mdjW8Dm59hSHN" type="date">
            Stockholm den 1 oktober 2004
          </p>
          <p xml:id="i-EjufeUdhVhpY6Wcr6ebPJ1">
            Anne-Marie Pålsson (m) Anna Grönlund Krantz (fp) Per Landgren
            (kd)
          </p>
          <p xml:id="i-8XxgBzPTSUqjYMWd9vMo5w">
            Jörgen Johansson (c)
          </p>
        </div>
      </div>
    </body>
  </text>
</TEI>
