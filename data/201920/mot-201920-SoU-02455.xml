<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-02455">
  <teiHeader>
    <fileDesc>
      <titleStmt>
        <title>Nationellt ansvar för minskad hemlöshet</title>
        <author corresp="i-DeptGBZtEQx7vKbsL6e4hX">av Emma Hult (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2455 av Emma Hult (MP)</title>
          <idno type="rdwebb">H7022455</idno>
          <rs type="number">2455</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H7022455/text</ref>
          <ref type="dokument_url_html">http://data.riksdagen.se/dokument/H7022455</ref>
          <ref type="dokumentstatus_url_xml">http://data.riksdagen.se/dokumentstatus/H7022455</ref>
          <ref type="docx">http://data.riksdagen.se/fil/9956F046-55CE-4409-B093-2230F4168B97</ref>
          <ref type="pdf">http://data.riksdagen.se/fil/28D0EDBC-D48D-4570-823C-3AEF976FE11A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DeptGBZtEQx7vKbsL6e4hX</idno>
            <name>Emma Hult</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4Hs8WZd4a73C1ktk6tswz3" type="signed"/>
        <correspContext corresp="i-4Hs8WZd4a73C1ktk6tswz3">
          <note type="signatory" corresp="i-DeptGBZtEQx7vKbsL6e4hX"/>
        </correspContext>
        <correspAction xml:id="i-GEWrx8sAJGLPmm1AhBPD5L" type="submitted">
          <date when="2019-10-03"/>
          <time when="10:41:29"/>
        </correspAction>
        <correspAction xml:id="i-EXAvfpkkiGY4cH8WNizoFN" type="reviewed">
          <date when="2019-10-03"/>
          <time when="11:31:53"/>
        </correspAction>
        <correspAction xml:id="i-Eoig9iZ7SQaNJiQGNRKKuM" type="referred">
          <date when="2019-10-11"/>
        </correspAction>
        <correspAction xml:id="i-DuqWUXRboZoFMG5muUyLXT" type="assigned">
          <date when="2020-06-10"/>
          <time when="16:49:52"/>
        </correspAction>
        <correspContext corresp="i-DuqWUXRboZoFMG5muUyLXT">
          <ref type="assignedTo">Socialutskottet</ref>
        </correspContext>
        <correspAction xml:id="i-L3A1cCbgu3Ym5hiuJcuvjK" type="behandlas_i"/>
        <correspContext corresp="i-L3A1cCbgu3Ym5hiuJcuvjK">
          <ref type="uppgift">2019/20:CU10</ref>
          <ref type="ref_dok_id">H701CU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">CU10</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RuECi4qd7cy8V5dVWTCvWi" type="behandlas_i"/>
        <correspContext corresp="i-RuECi4qd7cy8V5dVWTCvWi">
          <ref type="uppgift">2019/20:SoU9</ref>
          <ref type="ref_dok_id">H701SoU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU9</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:2455 av Emma Hult (MP) Nationellt
          ansvar för minskad hemlöshet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-FkrZM7Xei7v7Kw7gJtwZLV">
            Förslag till riksdagsbeslut
          </head>
          <list style="ol">
            <item xml:id="i-Awpp3NWELxc9RihiE718sn">
              Riksdagen ställer sig bakom det som anförs i motionen om att
              ta ett nationellt ansvar för att minska hemlösheten och tillkännager
              detta för regeringen.
            </item>
            <item xml:id="i-8KS4gS2qj7TjqkgUUMjiLW">
              Riksdagen ställer sig bakom det som anförs i motionen om att
              det behövs en nationell hemlöshetsstrategi som samlar relevanta
              aktörer likt modellen som finns i Finland och tillkännager detta
              för regeringen.
            </item>
            <item xml:id="i-7y1DTidMczcyk6tnfMoGsq">
              Riksdagen ställer sig bakom det som anförs i motionen om att
              vidta nödvändiga åtgärder för att se till att fler har råd att
              efterfråga de bostäder som byggs och tillkännager detta för regeringen.
            </item>
            <item xml:id="i-9ad7XKp7C2YxWkVnEP4C8z">
              Riksdagen ställer sig bakom det som anförs i motionen om att
              alla kommuner måste ta sitt bostadsförsörjningsansvar och tillkännager
              detta för regeringen.
            </item>
            <item xml:id="i-WPMYWc2azLe1GTWXWX2kkb">
              Riksdagen ställer sig bakom det som anförs i motionen om att
              boendemodellen Bostad först ska utökas kraftigt och att tillskapandet
              av en statlig bostadsstiftelse bör ses över och tillkännager detta
              för regeringen.
            </item>
            <item xml:id="i-AvjAvVz9ytLdoSEWjbkYQf">
              Riksdagen ställer sig bakom det som anförs i motionen om att
              vi behöver tillförlitlig statistik som tydligt visar på hur situationen
              för hemlösa utvecklas över tid och att statistiken bör tas fram
              med tätare mellanrum och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-WLYDxZLnLYH2BkRFZDukQu" type="h1">
            Motivering
          </head>
          <p xml:id="i-SPwJMictozLfr8Fey1p5Yq">
            Det finns ingen typisk hemlös person, istället är personer i
            hemlöshet en mycket diversi­fierad grupp. Skillnaderna är stora
            mellan olika individer, såsom bakgrund, boendesitua­tion och skäl
            till att personen lever i hemlöshet. Hemlösheten beskriver inte
            en person utan den situation som personen befinner sig i. Den
            kan ha sin grund i social problema­tik, men allt fler människor
            lever också i hemlöshet på grund av den svåra situationen på bostadsmarknaden.
            De är drabbade av en strukturell hemlöshet och behöver inget socialt
            stöd, till skillnad från den sociala hemlösheten där individen
            ofta behöver någon form av stödinsats för att klara sitt boende.
            Oavsett skäl till hemlösheten har alla männi­skor behov av ett
            tryggt boende. För dem med social problematik är en trygg boende­situation
            dessutom ofta en förutsättning för att de sociala problemen ska
            kunna åtgärdas.
          </p>
          <p xml:id="i-QtaBW6Q1iQBLabyPTTnkCN">
            I Finland minskar hemlösheten och det är hög tid att vi vänder
            blicken mot vårt grann­land och drar lärdomar av deras arbete.
            Finlands politiker, från vänster till höger har varit tydliga
            med två saker, de tänker minska hemlösheten i landet och det får
            kosta pengar. De har tagit fram en nationell strategi med den
            tydliga målsättningen att minska hemlösheten. En strategi som
            utgår från den hemlöses rättigheter och behov. Strategin innehåller
            en plan för samverkan mellan stat, kommun och lokala aktörer.
            Det är en modell som borde fungera väl i samverkanslandet Sverige.
            De har också undersökt behoven för människor som står utan ett
            hem och utifrån det tagit fram olika boende­lösningar som löser
            olika gruppers bostadsbehov. Människor som befinner sig i hemlöshet
            är inte en homogen grupp.
          </p>
          <p xml:id="i-J36ded1TBrT5acLwuswF29">
            Bostad först är en boendemodell där personer som lever i hemlöshet
            och har en social problematik erbjuds ett ordnat boende direkt,
            utan några krav som individen först måste leva upp till. Därefter
            erbjuds även behandling och stöd utifrån individen behov. Genom
            att få landa i ett eget tryggt boende stärks möjligheterna för
            individen att även ta tag i andra problem, exempelvis missbruksproblematik.
            Det är ett feltänk att tro att samhället underlättar för människor
            att ta sig ur social problematik om de inte kan få en bostad innan
            problemen är lösta. Tvärtom kan bostaden vara en förutsättning
            för att individen ska ha kraft och ork att lösa övriga utmaningar
            i livet. Det finns en hel del forskning från bland annat Socialhögskolan
            i Lund som stödjer idén om Bostad först, men egentligen behövs
            inga utvärderingar för att förstå att en person i hemlöshet, liksom
            alla människor, mår bättre av ett tryggt boende. Likt mat, kläder
            och utbildning är bostad en grundlägg­ande mänsklig rättighet
            som Sverige som stat förbundit sig att garantera sina invånare.
          </p>
          <p xml:id="i-2FqM338LvXDztVHXL4UGHu">
            Målet måste därför vara att kommunerna erbjuder alla som lever
            i hemlöshet en fast bostad. I Skottland finns lagstiftning som
            fastslår lokala myndigheters skyldighet att tillhandahålla permanent
            boende till personer i hemlöshet. Vi anser att en liknande lagstiftning
            bör utredas och införas i Sverige i syfte att fastslå alla människors
            rätt till en bostad och det offentligas skyldighet att tillgodose
            detta.
          </p>
          <p xml:id="i-CKCEhVNbrHHq7M4DcdYQe7">
            För att stötta kommunerna att klara bostadsförsörjningen kan
            Sverige med fördel inspireras av Finland som instiftade Y-stiftelsen
            1985. Y-stiftelsen äger idag mer än 16 000 lägenheter i över 50
            av landets kommuner och lägenheterna erbjuds till personer som
            har svårt att komma in på bostadsmarknaden. Genom att köpa spridda
            lägenheter och delar av hus skulle en liknande stiftelse i Sverige
            kunna säkra det antal lägenheter som kommunerna inte kan ta fram
            själva. Lägenheterna hyrs sedan ut till dem som inte kommer in
            på bostadsmarknaden på egen hand, antingen direkt till individerna
            eller genom kommuner och andra aktörer som förmedlar lägenheterna
            vidare.
          </p>
          <p xml:id="i-YPm4y2CyRpDcFBoVbuW8ay">
            För att minska hemlösheten i Sverige så behövs ett nationellt
            ansvar, det räcker inte med att olika aktörer jobbar vidare på
            sitt håll. Vi behöver se till att det byggs bostäder som fler
            än bara de med fet plånbok har möjlighet att efterfråga. Vi behöver
            en nationell strategi som samlar relevanta aktörer likt modellen
            som finns i Finland. Vi behöver se till att fler kommuner tar
            sitt bostadsförsörjningsansvar och att boendemodellen Bostad först
            kraftigt utökas och att tillskapandet av en statlig bostadsstiftelse
            behöver utredas.
          </p>
          <p xml:id="i-XibZ7hZYDFuzSjhQZBUuBh">
            Vi behöver också tillförlitlig statistik som tydligt visar på
            hur situationen för hem­lösa utvecklas över tid. Med den utveckling
            av utbredd hemlöshet vi har idag behövs statistiken tas fram med
            tätare mellanrum.
          </p>
        </div>
        <div type="motSignatures">
          <list>
            <item xml:id="i-QxMGiC5QLXUUJcjNAN98xX" who="i-DeptGBZtEQx7vKbsL6e4hX">
              Emma Hult (MP)
            </item>
          </list>
        </div>
      </div>
    </body>
  </text>
</TEI>
