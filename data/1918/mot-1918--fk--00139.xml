<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1918/mot_1918__fk__139/mot_1918__fk__139-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 139. l
          </p>
          <p>
            Nr 139.
          </p>
          <p>
            Av herr Ericsson, Ollas, m. f., i anledning av Kungl. Maj:ts
            proposition med förslag till lag om förfogande över viss egendom
            under utomordentliga, av krig föranledda för- hållanden.
          </p>
          <p>
            I Kungl. Maj:ts proposition uar 99 till innevarande riksdag med
            förslag: till lag om förfogande över viss egendom under utomordentliga,
            av krig föranledda förhållanden, föreslås en avsevärd omläggning
            och väsentlig skärpning av hittills gällande lagstiftning på detta
            område. Att under de extraordinära förhållanden, som vi nu hava,
            ett ingripande från statens sida i den enskilda förfoganderätten
            över vissa varor varit och ännu en tid är nödvändigt för att trygga
            befolkningens existens, är uppenbart, men det får å andra sidan
            ej förbises, att varje dylik åtgärd innebär ett våld emot en av
            de viktigaste grundpelarna för näringslivets, och särskilt jordbrukets
            framgångsrika bedrivande, nämligen känslan av frihet och självbestämningsrätt.
            Att denna tankegång är riktig, framgår med all önskvärd tydlighet
            av den resignation, som varit rådande ifrån allmogens sida även
            inför de mest genomgripande beslut och restriktioner, då man sett,
            att dessa varit nödvändiga i omsorgen om hela folkets väl, men
            även av den förbittring och harm, som gripit sinnena, då åtgärder,
            som i detta avseende visat sig mindre praktiska eller onödigt
            stränga, kommit till utförande. Särskilt förfoganderättslagen
            har vid tillämpningen i många fall åstadkommit mycket missnöje,
            och bör därför icke på några villkor skärpas eller utsträckas
            mer än vad som är oundgängligen nöd- vändigt för folkförsörjningen
            under kristiden. Det förslag, som nu föreligger, innebär i viktiga
            punkter en sådan skärpning; vi skola i denna motivering endast
            beröra ett par av dessa.
          </p>
          <p>
            Bihang till riksdagens protokoll 1918. 3 saml. 56 häft. (Nr 139—141.)
            1
          </p>
          <pb facs="riksdagen-motions-pdf/data/1918/mot_1918__fk__139/mot_1918__fk__139-002.pdf"/>
          <p>
            2 Motioner i Första kammaren, Nr 139.
          </p>
          <p>
            I 2 8 I mom. föreslås en formulering, som innebär att staten
            kan förordna att kreatur skola, för att minska kreatursstocken,
            till kronan avstås. En dylik bestämmelse utgör givetvis en kraftig
            skärpning av nu gällande förfoganderättslag, och att denna skärpning
            är onödig, därom vittnar otvetydigt den storlek vari vår svinkreatursstock
            nu befinner sig. Den mest betänkliga nyhet, som influtit i detta
            lagförslag, är dock slut- stadgandets föreskrift om att vanhävdad
            jordbruksegendom, som på grund av förfoganderättslagen upplåtits
            åt kronan eller åt annan, skall kunna hållas under beslag i ända
            till 15 år. AV ett dylikt stadgande följer icke allenast att de
            jordbrukare, som möjligen av tredska eller vårdslöshet gjort sig
            skyldiga till vanhävd, drabbas av lagen, utan även att personer,
            som genom sjukdom, fattigdom eller oförvållad brist på arbetskraft
            blivit urståndsatta att bruka sin jord på ett tillfredsställande
            sätt, kunna (vis- serligen mot ersättning) bliva fråntagna sitt
            hem och sin fria näring i 15 år. Emot en dylik bestämmelse måste
            resas det allra kraftigaste mot- stånd, åtminstone från deras
            sida som hålla den enskildes självbestäm- ningsrätt över sin egendom
            såsom ett av våra högsta nationella värden. I stället för de skärpningar,
            som i propositionen föreslås beträffande ifrågavarande lag, anse
            vi det varit önskvärt, att en utredning blivit gjord, huruvida
            icke lättnader utan olägenhet i vissa avseenden varit möjliga.
            Då någon sådan utredning emellertid icke föreligger, inskränka
            vi oss till att, på grund av vad sålunda i största korthet blivit
            anfört, vördsamt hemställa,
          </p>
          <p>
            att riksdagen med avslag å Kungl. Maj:ts för- slag i propositionen
            nr 99 ville antaga lag om för- fogande över viss egendom under
            utomordentliga, av krig föranledda förhållanden i enlighet med
            den lydelse, som antogs av 1917 års riksdag, att gälla fr. o.
            m. den 1 april 1918 t. o. m. den 30 april 1919.
          </p>
          <p>
            Stockholm den 5 mars 1918.
          </p>
          <p>
            Ollas ÅA. Ericsson. Ivan Svensson. K. J. Gustafsson. J. P. Jesperson.
            Birg. Jönsson. Joh. Carlsson.
          </p>
          <p>
            Ernst Lindblad. Joh. Permansson.
          </p>
        </div>
      </div>
    </body>
  </text>
</TEI>
