<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0409/mot_200203_MJ_0409-0001.pdf"/>
      <div type="motHeader" xml:id="i-XnDYTdP8gwY6DTsXh9yT6f">
        <div type="motTitle" xml:id="i-EsPgvsjYd6NrRQ6YKoDAbf"/>
        <div type="motSubmissionInfo" xml:id="i-UQDLkuK3mdPSFduaYnaGrU"/>
      </div>
      <div type="motBody" xml:id="i-4NYtDfCxZdaNNnpFo7gvPn">
        <div xml:id="i-F6fV6mZfoegNXR7KxDM1pp">
          <p xml:id="i-P3pKYx7qnYCbgKf1WTBDNs">
            2002/03 mnr: MJ409 pnr: s11214
          </p>
          <p xml:id="i-56YAmrRQfKEYHyCR4Ek7p2">
            Motion till riksdagen 2002/03:MJ409
          </p>
          <p xml:id="i-Y4a7AscHRLryCdfX2d3srv">
            av Håkan Juholt m.fl. (s)
          </p>
          <p xml:id="i-RbQs6XFggSPvpFmUCpWrSz">
            Emån
          </p>
          <p xml:id="i-TdEooiMWUPESoJB4CN8Cf9">
            Förslag till riksdagsbeslut
          </p>
          <p xml:id="i-ASu1GdUbZVC8yo9e9ywK6J">
            Riksdagen tillkännager för regeringen som sin mening vad i motionen
            anförs om Emån.
          </p>
          <p xml:id="i-SbwZavFztzy2xWtyZeAd3P">
            Motivering
          </p>
          <p xml:id="i-BumHFfjfwpNSkoevuKJbx9">
            I flera olika motioner har riksdagsledamöter, främst från Kalmar
            län, under ett antal år uppmärksammat frågan om nödvändiga åtgärder
            för att säkra fri fiskvandring i Emån. Så görs även detta år.
            Den aktuella bakgrunden till ärendet är att år 1991 startade Vetlanda,
            Hultsfred, Högsby, Mönsterås och Oskarshamns kommuner projektet
            Fiskvägar i Emån. Kommunerna hade satt som mål att lax och havsöring
            skulle ha fria fiskvägar upp till Ädelfors. Emåområdets intresseförening
            lyckades nå en överenskommelse med Sydkraft om fiskvägar vid de
            båda kraftverken i Finsjö. Dessa byggdes 2000 och det har visat
            sig att de fungerar väl. Både havsöring och lax har vandrat upp
            genom omlöpen och har lyckats med leken i de återvunna områdena.
            Emåområdets intresseförening har nu företagit en förundersökning
            i syfte att undersöka möjligheterna för nya fiskvägar vid kraftverken
            i Högsby och Blankaström. Det visar sig vara genomförbart till
            en rimlig kostnad. När väl dessa kraftverksdammar har passerats
            återstår det att bygga omlöp vid kraftverken i Järnforsen, Kvillsfors
            och Turefors innan man har nått målet som är fria fiskvägar till
            Ädelfors. Det finns emellertid ytterligare problem som behöver
            lösas för att Emåns fina fiskstam ska kunna utvecklas i gynnsam
            riktning. Nedströms de nya fiskvägarna i Finsjö finns två passager
            som behöver åtgärdas. Det nedersta kraftverket i Emån är inte
            i bruk sedan många år men utgör trots detta ett allvarligt hinder
            för vandringsfisken. Den befintliga laxtrappan fungerar ofta dåligt,
            eller inte alls. Detta är allvarligt eftersom
          </p>
          <pb facs="riksdagen-motions-pdf/data/200203/mot_200203_MJ_0409/mot_200203_MJ_0409-0002.pdf"/>
          <p xml:id="i-J4jrwoR9syNKUXz6Zj9auo">
            2002/03:MJ409
          </p>
          <p xml:id="i-RDeV9xP5xtaoZxgW1jjKTE">
            10
          </p>
          <p xml:id="i-BpBMmiTqVDME4VY8uFByJG">
            missförhållandena här påverkar möjligheterna för goda resultat
            av åtgärderna längre upp i ån. Utvandrande fisk har svårt att
            komma levande ut ur Emån. Samtliga kraftverk bör åläggas att skapa
            möjligheter för både ungfisk och vuxen fisk att vandra ut till
            Östersjön. Ökad utvandring medför ökad uppvandring och en starkare
            fiskstam. De saneringsåtgärder som har genomförts och planeras
            på flera platser i avrinningsområdet borgar för att förutsättningarna
            för den biologiska mångfalden i Emåsystemet = förbättras efter
            hand. Återskapade vandringsmöjligheter för Emåns laxfiskar skapar
            möjligheter för ett rikt biologiskt liv.
          </p>
          <p xml:id="i-KWVs2sKu4Jck5RjBNBWVRt">
            Stockholm den 22 oktober 2002
          </p>
          <p xml:id="i-3N2ry6FnnX4thiwJGpr1FC">
            Håkan Juholt (s) Agneta Ringman (s) Krister Örnfjäder (s) Ann-Marie
            Fagerström (s)
          </p>
        </div>
      </div>
    </body>
  </text>
</TEI>
