<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-SoU-00288">
  <teiHeader>
    <fileDesc>
      <titleStmt>
        <title>Socialtjänstens uppdrag</title>
        <author corresp="i-Q6uWG1k3pbJio9CebNs3Cz">av Sten Tolgfors (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Socialtjänstens uppdrag</title>
          <idno type="rdwebb">GT02So288</idno>
          <rs type="number">So288</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GT02So288/text</ref>
          <ref type="dokument_url_html">http://data.riksdagen.se/dokument/GT02So288</ref>
          <ref type="dokumentstatus_url_xml">http://data.riksdagen.se/dokumentstatus/GT02So288</ref>
          <ref type="doc">http://data.riksdagen.se/fil/0432F1C3-2CE1-4B48-A2EA-0531B5A74373</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MzwmhVVXmPfM723fKVkTkQ" type="signed"/>
        <correspContext corresp="i-MzwmhVVXmPfM723fKVkTkQ">
          <note type="signatory" corresp="i-Q6uWG1k3pbJio9CebNs3Cz"/>
        </correspContext>
        <correspAction xml:id="i-TQnUdC4ETSa4C7haGBsRUT" type="referral">
          <date when="2005-10-13"/>
        </correspAction>
        <correspAction xml:id="i-hNzWhcfECreJn7rrUKhDp" type="dismissal">
          <date when="2005-10-13"/>
        </correspAction>
        <correspAction xml:id="i-9vS13FZCNEY5pG17kbm626" type="submission">
          <date when="2005-10-05"/>
        </correspAction>
        <correspAction xml:id="i-EEsdQ4aZdMZD3QDxduMj6U" type="assigned"/>
        <correspContext corresp="i-EEsdQ4aZdMZD3QDxduMj6U">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_So_288/mot_200506_So_288-0001.pdf"/>
      <div xml:id="i-Gr8SXQ9HE9gTjksBVCen1R" type="motHeader">
        <div xml:id="i-WU8HFJqB5AYJiAEAMzskiD" type="motTitle"/>
        <div xml:id="i-27oFVdZ8BQVjncuLSjmdmR" type="motSubmissionInfo"/>
      </div>
      <div xml:id="i-8gcnmmWCdvggYqEXhMPhEB" type="motBody">
        <div xml:id="i-N3eD9Qj5q4uPVMY8QdNAfD">
          <p xml:id="i-WPqg23cmTXXEUCNFWEzFHW">
            2005/06 mnr: S0288 pnr: m1357
          </p>
          <p xml:id="i-A4HKbxKv93AJcf6P1L7p3c">
            Motion till riksdagen 2005/06:S0288
          </p>
          <p xml:id="i-BHatTGy571wmBUDARt7AXa">
            av Sten Tolgfors (m)
          </p>
          <p xml:id="i-Dg9hRdAG1ZVSRR1ow9ZjHY">
            Socialtjänstens uppdrag
          </p>
          <p xml:id="i-9WoR5N46tsDBsPuFQdzF89">
            Förslag till riksdagsbeslut
          </p>
          <p xml:id="i-Xr14en8z2sAv6KGPpXXJbT">
            1. Riksdagen tillkännager för regeringen som sin mening vad i
            motionen anförs om att låta utreda omfattningen av socialtjänstens
            utredningar och ingripanden vad gäller barn, över hela landet.
            2. Riksdagen tillkännager för regeringen som sin mening vad i
            motionen anförs om att göra en översyn av de lagar som styr socialtjänstens
            agerande. 3. Riksdagen tillkännager för regeringen som sin mening
            vad i motionen anförs om att göra en översyn av det diskretionära
            utrymme som lagen ger socialtjänsten, genom användning av begrepp
            som ”barns behov” och ”barn som far illa”. 4. Riksdagen begär
            att regeringen återkommer med förslag till precisering i förarbeten
            eller lag av begrepp som ”barns behov” och ”barn som far illa”
            i berörda lagar, i enlighet med vad som anförs i motionen. 5.
            Riksdagen tillkännager för regeringen som sin mening vad i motionen
            anförs om att låta utreda vilket forskningsstöd som finns för
            de ingripande åtgärder socialtjänsten vanligen använder vid insatser
            som rör barn. 6. Riksdagen tillkännager för regeringen som sin
            mening vad i motionen anförs om att låta utreda hur de ingripande
            insatser som socialtjänsten gör som rör barn utvärderas och kvalitetsäkras.
            7. Riksdagen tillkännager för regeringen som sin mening vad i
            motionen anförs om att göra en översyn av hur avvägningen mellan
            personlig integritet och skydd av barns uppväxtvillkor i dag hanteras
            i lag och av socialtjänsten i landet. 8. Riksdagen tillkännager
            för regeringen som sin mening vad i motionen anförs om att göra
            en översyn av socialtjänstens uppföljningsansvar och befogenheter
            vad gäller svenska barn som hamnar i vanmaktssituationer utomlands.
          </p>
          <pb facs="riksdagen-motions-pdf/data/200506/mot_200506_So_288/mot_200506_So_288-0002.pdf"/>
          <p xml:id="i-PW9g9oCzkn2Uvh4s79rDus">
            2005/06:S0288
          </p>
          <p xml:id="i-16HEkL8umWDwXffWjehdx9">
            Motivering
          </p>
          <p xml:id="i-PQ88WGW1e7ouqNiVKHKDca">
            När ett barn omhändertas är det den mest ingripande åtgärd staten
            kan göra i människors liv. Det är kränkande för människors integritet
            och får ofta långtgående effekter för både föräldrar och barn.
            Likväl finns situationer av allvarligt missbruk, vanskötsel eller
            våld där inget annat val finns, för att värna ett barns möjligheter
            i livet. Denna avvägning mellan personlig integritet och skydd
            av barns uppväxtvillkor är oerhört grannlaga. I styrningen av
            socialtjänsten och i socialtjänstens agerande måste två principer
            vägas mot varandra. Föräldrars rätt och skyldighet att ansvara
            för sina barns uppfostran. Barns rätt till goda uppväxtvillkor
            och behov av skydd i fall av uppenbara och allvarliga missförhållanden.
            Det är uppenbart att det är svårt och grannlaga att entydigt reglera
            när socialtjänsten får respektive skall gripa in. Samtidigt är
            det nödvändigt i en rättsstat. Staten skall inte kunna gripa in
            i enskilda medborgares liv på godtycklig eller odefinierad och
            omotiverad grund. Samtidigt är det uppenbart att de regler som
            styr socialtjänsten inte räcker till när barn som är svenska medborgare
            far illa utomlands. Sverige har förändrats och många människor
            med anknytning till andra länder bor här. Svenska barn kan vistas
            växelvis i både föräldrarnas gamla hemland och sitt eget hemland,
            Sverige. Socialtjänstens uppföljningsansvar och befogenheter behöver
            ses över när det gäller barn som hamnar i vanmakt utomlands.
          </p>
          <p xml:id="i-Mx845bgtqimfGGyYsGxAVt">
            Resultat av undersökning i Stockholm
          </p>
          <p xml:id="i-NvZgtBYKamh7ojwyyLLw5x">
            Fyra forskare vid Forsknings- och utvecklingsenheten inom Stockholms
            socialförvaltning har följt hur det gått för ett urval barn födda
            mellan 1968 och 1975, från livets början till 25-årsåldern. Resultatet
            av undersökningen är att ca 20 260 av dessa barn födda i Stockholm
            har varit föremål för utredning av socialtjänsten. Ca tio procent
            av barnen har varit föremål för ingripande av socialtjänsten.
            Ca 75 26 av de barn som blir föremål för socialtjänstens insatser
            har till slut blivit omhändertagna, satta i fosterhem eller institution,
            enligt en artikel i Svenska Dagbladet 2/10 04. De flesta av barnen
            var unga, under sju år, när de omhändertogs. Forskningsledare
            Knut Sundell kommenterar själv resultaten i SVD: ”Vi fann anmärkningsvärt
            höga siffror. Är det verkligen rimligt att tro att vart tionde
            barn, två i varje klass, växer upp under sådana omständigheter
            att samhället måste ingripa.” Han säger också: ”Det blir som en
            kedja av olika insatser som avlöser varandra, för några blir det
            en kronisk historia.” Trots dessa ingripande insatser av socialtjänsten
            går det i snitt sämre för de berörda barnen, än för andra barn.
            De är överrepresenterade i kriminalitet, psykisk ohälsa, tidiga
            graviditeter och bidragsberoende.
          </p>
          <pb facs="riksdagen-motions-pdf/data/200506/mot_200506_So_288/mot_200506_So_288-0003.pdf"/>
          <p xml:id="i-PMLpxU6hkt8b8gajCjAVuE">
            Summa summarum vet ingen i dag om socialtjänstens ingripande
            sammantaget är positiva för barnen, eftersom ingripande också
            har negativa effekter för barnen. Sundell tolkar undersökningen
            så att socialtjänsten går in i situationer som den inte har med
            att göra och att regelverket för när ingripanden skall ske måste
            förtydligas. Det verkar ha kommit att vidgas och en gråzon skapats.
            Alltför mycket lämnas öppet för socialtjänsten att avgöra och
            bedöma vad gäller ”barns behov” och ”barn som far illa”. ”Vi forskare
            kan i varje fall inte tala om vad som menas med barn som far illa.
            Successivt har man vidgat begreppet, det har uppstått en gråzon.
            Vi behöver få en tydligare gräns för när föräldrar kan anses vara
            olämpliga.” Detta enligt forskningsledare Sundell.
          </p>
          <p xml:id="i-Ltx9kiCoAVoqQHDMb19faa">
            Dags för lagöversyn
          </p>
          <p xml:id="i-GVgTMEZNTrBrDWNjqobxD1">
            Undersökningen från Stockholm antyder att det i dagens styrning
            av och regelverk för socialtjänsten finns ett betydande diskretionärt
            utrymme, det forskarna kallar en ”gråzon”. Man pekar särskilt
            ut begrepp i lagen som ”barns behov” och ”barn som far illa” som
            alltför otydliga. Det är djupt otillfredsställande. Forskarna
            menar också att utrymmet för socialtjänstens agerande har vidgats
            genom socialtjänstens tolkning, utan att regelverken har vidgats.
            Resultatet skall ha blivit att ”Mycket resurser läggs troligen
            ned på saker som socialtjänsten inte har att göra med.” När vart
            femte barn blir föremål för utredning och var tionde för ingripande
            insatser av socialtjänsten finns anledning att ställa frågor om
            livsvillkoren för barn i Sverige. Men det finns också skäl att
            ställa frågor om styrningen av socialtjänsten, särskilt mot bakgrund
            av stockholmsforskarnas bedömning av detta. Det ter sig som en
            orimlig storleksordning barn som berörs. Att resultatet av socialtjänstens
            ingripande insatser inte är bättre ger också anledning till frågor.
            Forskarna i Stockholm menar att ingripande insatser måste resultera
            i att det går lika bra för de berörda barnen, som för snittet,
            för att kunna motiveras. Så är inte fallet, varför frågan bör
            ställas om dagens insatser är tillräckligt kvalitetssäkrade. Forskarna
            pekar också på bristande forskningsstöd för de insatser som socialtjänsten
            gör, samt brister i utvärdering av insatsernas resultat och kvalitet.
          </p>
          <p xml:id="i-Vtt2XPCFd7KdkM13QLjWH">
            2005/06:S0288
          </p>
          <pb facs="riksdagen-motions-pdf/data/200506/mot_200506_So_288/mot_200506_So_288-0004.pdf"/>
          <p xml:id="i-DX11HDhnesuJpQwQNAp6ZS">
            2005/06:S0288
          </p>
          <p xml:id="i-HnWaoGRcmAJm9iTCvo1ZKe">
            Förslag till agerande
          </p>
          <p xml:id="i-NMYcpEUBdsZ8Z4sJz4GWA7">
            Sammantaget väcker undersökningen av socialtjänsten i Stockholm
            så många och stora frågor att den bör ge upphov till en rad åtgärder
            från riksdagens och regeringens sida.
          </p>
          <p xml:id="i-Aj58UgaV7FPP6Phn131FqX">
            Riksdagen bör ge regeringen i uppdrag att låta utreda omfattningen
            av socialtjänstens utredningar och ingripanden vad gäller barn,
            sett över hela landet. Utifrån en bild av omfattningen av detta
            kan rimligheten i dagens uppdrag till och styrning av socialtjänsten
            bedömas. Riksdagen bör ge regeringen i uppdrag att göra en översyn
            av de lagar som styr socialtjänstens agerande, med anledning av
            vad som ovan anförs. Riksdagen bör ge regeringen i uppdrag att
            göra en översyn av det diskretionära utrymme som lagen ger socialtjänsten,
            det forskarna kallar en ”gråzon”, genom begreppen ”barns behov”
            och ”barn som far illa”. Begreppen bör preciseras i förarbeten
            eller lag. Riksdagen bör ge regeringen i uppdrag att låta utreda
            vilket forskningsstöd som finns för de åtgärder som vanligen används
            av
          </p>
          <p xml:id="i-3tdb9PAAGYw2NbE9zRzSEe">
            socialtjänsten vid insatser som rör barn. Att insatserna baseras
            på forskning och beprövad erfarenhet är ett grundläggande kvalitetskrav
            vid ingripande agerande. Riksdagen bör ge regeringen i uppdrag
            att låta utreda hur de insatser som socialtjänsten gör som rör
            barn utvärderas och kvalitetssäkras. Att resultaten följs upp
            är också det ett grundläggande kvalitetskrav vid ingripande agerande.
            Riksdagen bör ge regeringen i uppdrag att göra en översyn av hur
            avvägningen mellan personlig integritet och skydd av barns uppväxtvillkor
            idag hanteras i lag och av socialtjänsten i landet. En löpande
            diskussion
          </p>
          <p xml:id="i-993Tdxz6SHs1LjAonsQ8S1">
            och problematisering av detta är nödvändig i en rättsstat. Socialtjänstens
            agerande och de regler som styr socialtjänsten måste också ses
            över i perspektiv av att Sverige har förändrats och att många
            människor med anknytning till andra länder bor här. Dagens regelverk
            räcker inte till när barn som är svenska medborgare far illa utomlands.
            Socialtjänstens uppföljningsansvar och befogenheter vad gäller
            svenska barn som hamnar i vanmaktssituationer utomlands måste
            ses över. Detta utvecklas i särskild motion.
          </p>
          <p xml:id="i-7ZdHndEYbrjgMFMm2nM86a" type="date">
            Stockholm den 26 september 2005
          </p>
          <p xml:id="i-2F5VEyPiP6nBa7VYY6cBxA" type="signatureBlock">
            Sten Tolgfors (m)
          </p>
        </div>
      </div>
    </body>
  </text>
</TEI>
