<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-AU-01430">
  <teiHeader>
    <fileDesc>
      <titleStmt>
        <title>Lägg ned Arbetsförmedlingen</title>
        <author corresp="i-Ss5eCCiVtUjuS9PnEw3PRH">av Josefin Malmqvist (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:1430 av Josefin Malmqvist (M)</title>
          <idno type="rdwebb">H6021430</idno>
          <rs type="number">1430</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H6021430/text</ref>
          <ref type="dokument_url_html">http://data.riksdagen.se/dokument/H6021430</ref>
          <ref type="dokumentstatus_url_xml">http://data.riksdagen.se/dokumentstatus/H6021430</ref>
          <ref type="docx">http://data.riksdagen.se/fil/17CB6BB0-EE1C-4E54-BA89-611E25E70982</ref>
          <ref type="pdf">http://data.riksdagen.se/fil/323CE2D1-FC6F-4ED0-B6D4-B93AA91D1FBA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ss5eCCiVtUjuS9PnEw3PRH</idno>
            <name>Josefin Malmqvist</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DBUsEXtrf4tfyYi3h6Hxps" type="signed"/>
        <correspContext corresp="i-DBUsEXtrf4tfyYi3h6Hxps">
          <note type="signatory" corresp="i-Ss5eCCiVtUjuS9PnEw3PRH"/>
        </correspContext>
        <correspAction xml:id="i-UrdnCsVbDegDtSLNVVJpcG" type="submitted">
          <date when="2018-11-28"/>
          <time when="14:44:25"/>
        </correspAction>
        <correspAction xml:id="i-X6epEaqSEnMBvNHTXTckzK" type="reviewed">
          <date when="2018-11-28"/>
          <time when="14:52:16"/>
        </correspAction>
        <correspAction xml:id="i-TEpHi5M7oV1UUVjYWTASPW" type="referred">
          <date when="2018-12-05"/>
        </correspAction>
        <correspAction xml:id="i-MpaAyCNh4AcYWmPHX9Nda5" type="assigned">
          <date when="2019-08-21"/>
          <time when="13:32:47"/>
        </correspAction>
        <correspContext corresp="i-MpaAyCNh4AcYWmPHX9Nda5">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-RxaUpE7TCTVPj1g7wwhknt" type="behandlas_i"/>
        <correspContext corresp="i-RxaUpE7TCTVPj1g7wwhknt">
          <ref type="uppgift">2018/19:AU6</ref>
          <ref type="ref_dok_id">H601AU6</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">AU6</ref>
          <ref type="ref_dok_titel">Arbetsmarknad och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:1430 av Josefin Malmqvist (M) Lägg
          ned Arbetsförmedlingen
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-5KFbEeQ5UMnrHvKCXD8WDc">
            Förslag till riksdagsbeslut
          </head>
          <list>
            <item xml:id="i-Rqd1JGpZ6PjJrKh9NGFeB8" sortKey="Yrkande 1">
              Riksdagen ställer sig bakom det som anförs i motionen om behovet
              av att lägga ned Arbetsförmedlingen och tillkännager detta för
              regeringen.
            </item>
          </list>
        </div>
        <div type="motContent">
          <head xml:id="i-DuVLJFTdS5Sn6P9hBRp4xt" type="h1">
            Motivering
          </head>
          <p xml:id="i-H8wdXJDaY7c2x8vWWXvbKv">
            Arbetsförmedlingen har sedan länge spelat ut sin roll. Kritiken
            från tillsynsmyndigheter som Riksrevisionen och Inspektionen för
            arbetslöshetsförsäkringen duggar tätt.
          </p>
          <p xml:id="i-2bpUh4nBAkTCc5BoVBG3vq">
            I ljuset av Arbetsförmedlingens misslyckande har kommuner byggt
            upp egna parallella arbetsmarknadsåtgärder, som enligt statistik
            från SCB, SKL och Skolverket i dag omfattar drygt 12 miljarder
            kronor.
          </p>
          <p xml:id="i-PEFt6cV5y2ECGNCbruAFdR">
            Nu behöver Arbetsförmedlingen läggas ner och myndighetens uppgifter
            istället omfördelas.
          </p>
          <head xml:id="i-FSL6pRnWQXzZH4b8hV3YNi" type="h2">
            Myndighetsutövning
          </head>
          <p xml:id="i-ErZcZHKNRpG9bT3o5oTY78">
            En arbetssökande kan i dag bli kartlagd och arbetsförmågebedömd
            av flera olika aktörer i olika skeden. Staten behöver i stället
            ta ansvar för att en samordnad arbetsförmågebedömning och kompetenskartläggning
            genomförs, med fördel genom ett eller flera upphandlade företag
            som utvecklat expertis. Personer som bedöms sakna arbetsförmåga
            bör staten ha rehabiliteringsansvar för, både avseende ersättning
            och sysselsättning. Kommunerna bör få huvudansvar för alla som
            bedöms ha någon grad av arbetsförmåga.
          </p>
          <head xml:id="i-AM6ArYoFRxrt5BrAfy498K" type="h2">
            Arbetsförmedling och arbetsmarknadsinsatser
          </head>
          <p xml:id="i-3pTYydGPF2uPJ6kpR7AMYG">
            Arbete förmedlas inte genom Arbetsförmedlingen; med digitala
            plattformar som Linkedin har Platsbanken spelat ut sin roll. Sverige
            behöver göra som andra EU-länder och lätta på tolkningen av utannonseringskravet.
            Ansvaret för kompetenshöjande insatser, stöd och matchning bör
            överföras till kommunerna och utföras av fristående aktörer i
            auktorisationsmodeller. Storbritannien och Australien kan här
            stå som förebilder, vars olika utformningar av jobbpeng har klart
            bättre resultat och är betydligt mer kostnadseffektiva än Arbetsförmedlingen.
            Resultatbaserad ersättning slår ut oseriösa eller dåliga utförare
            och styr mot etablerade och erfarna aktörer. Solnamodellen har
            exempelvis visat att lokalt, nära och flexibelt samarbete med
            näringslivet kortar vägen för arbetslösa till egen försörjning
            och jobb.
          </p>
          <head xml:id="i-BH6YgRy32dGkTK7GAuQwWB" type="h2">
            Utbildning
          </head>
          <p xml:id="i-AYyz6J9NjNiXbw5rQCaoYL">
            Arbetsförmedlingen har 18 olika utbildningsinsatser, varav arbetsmarknadsutbildning,
            som är en av dem, innehåller nästan 80 olika utbildningsinriktningar.
            Därutöver erbjuder kommunerna grundläggande och gymnasial vuxenutbildning
            med teoretisk och yrkesförberedande inriktning. Därtill finns
            den mer kvalificerade Yrkeshögskolan (YH). Eleverna omgärdas även
            av olika ersättningssystem, de mer förmånliga hos Arbetsförmedlingen
            respektive CSN-lån för ordinarie vuxenutbildning. Kommunerna bör
            i stället få det samlade ansvaret för utbildning för vuxna och
            utföra detta med fristående aktörer i lokala eller regionala auktorisationsmodeller
            med resultatbaserad ersättning, likt de modeller kommuner som
            Nacka, Sundbyberg och Växjö nu infört.
          </p>
          <head xml:id="i-JXXXU666HfcLPzVeGzPiGk" type="h2">
            Lönesubventioner
          </head>
          <p xml:id="i-C2XDDgxJWmGvQb9amWk14o">
            Arbetsförmedlingen hanterar i dag nio olika lönesubventioner
            med invecklade regelverk. Dessa bör i stället reduceras till ett
            enda flexibelt stöd. S-regeringens förslag om att slå ihop några
            av stöden är otillräckligt. När alla lönesubventionerna i stället
            reduceras till ett enda flexibelt stöd bör de framgångsrika nystartsjobben
            stå som förebild.
          </p>
          <head xml:id="i-6gkgbaGkCQarzYbnyLkEJZ" type="h2">
            Ersättningar
          </head>
          <p xml:id="i-m5STwiLJvgkLWb7uwptPH">
            Arbetsförmedlingen hanterar i dag aktivitetsstöd, utvecklingsersättning
            och etableringsersättning, som samtliga kan slopas och ersättas
            av det kommunala försörjningsstödet, mot att kommunerna får kompensation.
            Försörjningsstödet behöver reformeras med bidragstak, aktivitetskrav
            och hembesök. Lars-Erik Lövdéns statliga utredning av kvalificerad
            välfärdsbrottslighet förordar att utbetalningar ska ske genom
            en samlad utbetalningsmyndighet för att underlätta kontroll och
            effektivisera handläggning. Det kan vara en väg att samordna de
            ekonomiska skyddsnäten och undvika felaktiga utbetalningar eller
            medvetet fusk.
          </p>
          <head xml:id="i-XNFWHNot9vUY3cZDmVxhmZ" type="h2">
            Uppföljning
          </head>
          <p xml:id="i-ShWSzMV7FmqzzYuBdRRhLe">
            Effektutvärderingar av lokala arbetsmarknadsåtgärder, utbildningsinsatser
            och lönesubventioner saknas i hög utsträckning. För att utveckla
            och förbättra arbetsmarknadspolitiken bör forskning knytas till
            utvecklingsprojekt, där de framgångsrika kan skalas upp och spridas
            till fler kommuner. Institutet för arbetsmarknadspolitisk utvärdering
            (IFAU) bör få i uppdrag att leda ett sådant arbete tillsammans
            med intresserade kommuner. Arbetslöshetsstatistiken som nu finns
            hos Arbetsförmedlingen kan föras av Statistiska centralbyrån (SCB)
            och komplettera befintlig registerbaserad arbetsmarknadsstatistik
            (Rams).
          </p>
          <p xml:id="i-3rtq7xaPCB7vb938X2QJmU">
            Reformerna ovan lämnar Arbetsförmedlingen utan uppgift och den
            kan därmed läggas ned. Arbetsmarknadspolitiken blir samtidigt
            mer överblickbar och skulle enligt internationella erfarenheter
            bli mer resurseffektiv och nå bättre resultat. Dagens brister
            lämnar människor i arbetslöshet och riskerar att bidra till ett
            utanförskap som biter sig fast på höga nivåer bland utsatta grupper.
          </p>
        </div>
        <div type="motSignatures">
          <list>
            <item xml:id="i-R1J1rJd3mNyte2924gHkn3" who="i-Ss5eCCiVtUjuS9PnEw3PRH">
              Josefin Malmqvist (M)
            </item>
          </list>
        </div>
      </div>
    </body>
  </text>
</TEI>
