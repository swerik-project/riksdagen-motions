<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-00131">
  <teiHeader>
    <fileDesc>
      <titleStmt>
        <title>Åtgärder mot pornografi </title>
        <author corresp="i-BaBRFz7sgjhbuqYiz8u7vt">av Désirée Pethrus (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:131 av Désirée Pethrus (KD)</title>
          <idno type="rdwebb">H702131</idno>
          <rs type="number">131</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H702131/text</ref>
          <ref type="dokument_url_html">http://data.riksdagen.se/dokument/H702131</ref>
          <ref type="dokumentstatus_url_xml">http://data.riksdagen.se/dokumentstatus/H702131</ref>
          <ref type="docx">http://data.riksdagen.se/fil/1AE22D4D-2441-46ED-B87A-B7C449CE5E55</ref>
          <ref type="pdf">http://data.riksdagen.se/fil/93FF54AA-8415-42BB-B11D-5CB5AF4ED198</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TiKRQtmNpwEJj6GTBS6LwR" type="signed"/>
        <correspContext corresp="i-TiKRQtmNpwEJj6GTBS6LwR">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction type="submitted" xml:id="i-FVJ7jzKyx55nky6Ec1H56e">
          <date when="2019-09-23"/>
          <time when="13:23:09"/>
        </correspAction>
        <correspAction type="reviewed" xml:id="i-GX4hDEZFCB9oYAU6ugwKJN">
          <date when="2019-09-24"/>
          <time when="08:02:07"/>
        </correspAction>
        <correspAction type="referred" xml:id="i-3jaJVMu7aHC2643q2uRTNQ">
          <date when="2019-10-11"/>
        </correspAction>
        <correspAction type="assigned" xml:id="i-GxCXe6nQXc95677s1GG7Hs">
          <date when="2020-06-10"/>
          <time when="16:50:03"/>
        </correspAction>
        <correspContext corresp="i-GxCXe6nQXc95677s1GG7Hs">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-JHYUmSoz6r14pYFjVdRR4o"/>
        <correspContext corresp="i-JHYUmSoz6r14pYFjVdRR4o">
          <ref type="uppgift">2019/20:KU1</ref>
          <ref type="ref_dok_id">H701KU1</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KU1</ref>
          <ref type="ref_dok_titel">Utgiftsområde 1 Rikets styrelse</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-VhdZ3H6PQi9uysAaT1V4z1"/>
        <correspContext corresp="i-VhdZ3H6PQi9uysAaT1V4z1">
          <ref type="uppgift">2019/20:UbU10</ref>
          <ref type="ref_dok_id">H701UbU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU10</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Nxodcm7dbRsNEPgoBvNGCR"/>
        <correspContext corresp="i-Nxodcm7dbRsNEPgoBvNGCR">
          <ref type="uppgift">2019/20:JuU29</ref>
          <ref type="ref_dok_id">H701JuU29</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU29</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-EBy4wmLpzmVrQMrLfuwhA4"/>
        <correspContext corresp="i-EBy4wmLpzmVrQMrLfuwhA4">
          <ref type="uppgift">2019/20:SoU9</ref>
          <ref type="ref_dok_id">H701SoU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU9</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:131 av Désirée Pethrus (KD) Åtgärder mot pornografi</div>
      </div>
      <div type="motBody">
        <div type="motProposal" subtype="förslag">
          <head xml:id="i-8onjCAun4DmBPWSQAeSPR6">
            Förslag till riksdagsbeslut
          </head>
          <list style="ol">
            <item xml:id="i-3FHKErcaWXqJNpVWRHUpzx">
              Riksdagen ställer sig bakom det som anförs i motionen om att
              en utredning bör tillsättas i syfte att se över porrindustrins
              skadeverkningar i enlighet med motionens intentioner och tillkännager
              detta för regeringen.
            </item>
            <item xml:id="i-7tKw5opXEegTWT6ZD3MEiG">
              Riksdagen ställer sig bakom det som anförs i motionen om att
              se över hur stöd och behandling kan erbjudas dem som vill lämna
              porrindustrin, och detta tillkännager riksdagen för regeringen.
            </item>
            <item xml:id="i-Q8U9mFe9rJaLdGFecVkUFS">
              Riksdagen ställer sig bakom det som anförs i motionen om att
              Skolverket bör få i uppdrag att stärka arbetet med att införa
              porrfilter på skolors datorer och tillkännager detta för regeringen.
            </item>
            <item xml:id="i-4Zc8tp2xw5sqaqLhQ1obNv">
              Riksdagen ställer sig bakom det som anförs i motionen om att
              utreda hur den särskilda ambassadören mot människohandel och prostitution
              kan få ett utökat uppdrag att också bevaka kopplingen till pornografi
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-9wMCFHKoHEgipVpLJujdYw">
            Motivering
          </head>
          <p xml:id="i-UTcNu9DtJDc5jEuzkEGagw">
            Sedan 20 år tillbaka har Sverige en lag som kriminaliserar sexköp.
            Lagen var ett led i en stor kraftsamling för att motverka våld
            mot kvinnor och prostitution definierades som ett hinder för att
            uppnå jämställdhet mellan kvinnor och män. Sverige var det första
            landet i världen att kriminalisera köp av sexuella tjänster och
            därmed göra köparen synlig i lagstiftningen. Det internationella
            intresset för den svenska modellen har sedan dess varit mycket
            stort och många länder har tagit efter vår lagstiftning. Samtidigt
            som prostitution och människohandel varit och är en högt prioriterad
            fråga för regeringen under två decennier, har pornografin lämnats
            oreglerad och porrindustrin har expanderat och brutaliserats.
          </p>
          <p xml:id="i-MGeUM1cVnXyQPPNTrWVfbU">
            Folkhälsomyndigheten presenterade i maj befolkningsundersökningen
            Sexuell och reproduktiv hälsa och rättigheter i Sverige 2017.
            Undersökningen fann att 70 procent av alla män i Sverige konsumerar
            porr, jämför detta med att 70 procent av kvinnorna aldrig gör
            det. I åldern 16–29 år konsumerar 41 procent män porr frekvent
            (minst tre–fem gånger i veckan).
          </p>
          <p xml:id="i-WHPpAzbsQD7EVTwhs8P3Eg">
            Folkhälsomyndigheten konstaterar att ”de som deltar i pornografiproduktion
            drabbas av olika typer av ohälsa och är mycket utsatta, både ekonomiskt
            och socialt”. Vidare skriver de att ”en stor del av pornografin
            innehåller stora inslag av våld, trakasserier och förnedring”
            och att pornografiproduktion ”är en stor industri med en ojämställd
            makt­fördelning”. Myndigheten förordar därför en utredning av
            pornografins konsekvenser.
          </p>
          <p xml:id="i-DuYpAyRJ3Xj2iUn5dtpJjB">
            De flesta barn i Sverige har obegränsad tillgång till internet,
            dygnet runt. I Medie­rådets senaste undersökning från 2017 (Unga
            och Medier 2017) framkom det att cirka 70 procent av barn i åldern
            9–12 år och 90 procent av barn över 12 år och alla 13–18-åringar
            har tillgång till en mobiltelefon. Linköpings universitet har
            i en undersökning kommit fram till att en av fyra killar i 18-årsåldern
            tittar på porr dagligen, och att de som tittar varje dag i högre
            grad varit utsatta för sexuella övergrepp. Att barn och unga konsu­merar
            pornografi har blivit mer regel än undantag. En granskning av
            Skolverket från 2016 visade att mer än hälften av landets skolor
            saknar filter mot pornografi. En normalisering av pornografi riskerar
            också att unga inte blir lika varse när de utsätts för övergrepp
            på nätet. Porr handlar inte om sexuell frigörelse utan om att
            kontrollera flickor/kvinnors kroppar.
          </p>
          <p xml:id="i-98J4vVDsRtwQ7qwQSZNHN4">
            Många av de pådrivande faktorer som leder kvinnor in i porrindustrin
            är desamma som driver kvinnor men även män in i prostitution,
            dvs låg ålder, ekonomisk sårbarhet, tidigare sexualiserat våld
            och psykisk ohälsa. De bilder och filmer som sedan finns på nätet,
            kommer de aldrig att få bort, varför det är extra svårt att lämna.
            De riskerar också att få olika fysiska och psykiska men, för livet.
            Många drabbas av post-traumatisk stress (PTS), känslomässig avtrubbning,
            depression, ångest, självmordstankar.
          </p>
          <p xml:id="i-8R4YwuvCFweGGosH287Tqm">
            Sveriges regering, som kallar sig feministisk, behöver ta tag
            i problemet. En statlig utredning behöver tillsättas för att se
            över porrindustrins skadeverkningar – såväl för kvinnorna (och
            andra) som exploateras som för barnen och vuxna som exponeras.
            Utredningen bör se över lagstiftning och föreslå åtgärder. Man
            bör bland annat granska:
          </p>
          <head type="h3" xml:id="i-DqHmL9PmyJ8QSbHRVjqApK">
            1. Pornografins koppling till prostitution
          </head>
          <p xml:id="i-2UfFqhjfs5okmGPFd2cgLc">
            Både prostitution och pornografi är kommersialisering av sex.
            Sexuella handlingar som inte är frivilliga är olagliga och samtycke
            till sexuella handlingar kan inte köpas. Både prostitution och
            pornografi är industrier som omsätter miljardbelopp på kvinnors
            kroppar.
          </p>
          <head type="h1" xml:id="i-26pCwPoG7WuiasAQi7XSoj">
            Frågor som bör beskrivas i direktiven till utredningen är bland
            annat:
          </head>
          <p xml:id="i-FBVW8ENmkgF86WMZ4gsVWs">
            Hur driver pornografin på efterfrågan på sexuella tjänster? Vilka
            är det som utnyttjas i porrproduktion? Vilka är bakgrundsfaktorerna
            som driver dem in i porrindustrin? Vilka psykiska och fysiska
            skador riskerar de att utsättas för i produktionen? Specifikt
            bör barns utsatthet undersökas. Stereotypa kvinnoroller motverkar
            ett jämställt samhälle.
          </p>
          <head type="h3" xml:id="i-MfspTFJNigrYuPFCnbsY7C">
            2. Pornografiproduktion i relation till koppleri och människohandel
          </head>
          <p xml:id="i-SgBwv5qUppSm3aMpKFQNBq">
            Svensk lagstiftning ger tydliga riktlinjer till domstolarna i
            fråga om prostitution, koppleri och människohandel, men när det
            gäller produktion och distribution av pornografi saknas detta.
            Nuvarande lagstiftning lämnar stort utrymme för tolkning, vilket
            framgår av att koppleri- och människohandelslagstiftningen hittills
            inte tillämpats på porrindustrin.
          </p>
          <head type="h1" xml:id="i-XAokiXvyLhWPFvL6otadkG">
            Frågor som bör beskrivas i direktiven till utredningen är bland
            annat:
          </head>
          <p xml:id="i-QegdxoKUHL78UYURdyBiRt">
            Vad är skillnaden mellan porrproduktion och koppleri? Hur bör
            lagstiftningen ändras för att porrindustrins skadeverkningar ska
            motverkas?
          </p>
          <head type="h3" xml:id="i-KFkjNeWgSP9fVnuG1ZtPpf">
            3. Pornografi, våld och samtycke
          </head>
          <p xml:id="i-2eCFrj4ndvrmHQ6CpEG2Df">
            Dagens mainstreampornografi är så våldsam att den i många fall
            kan jämställas med allvarlig misshandel. Männen spottar på kvinnorna,
            sliter dem i håret, binder fast, stryper och slår. Om dessa våldshandlingar
            och dokumenterade övergrepp skulle inträffa i något annat sammanhang
            så skulle de som utför våldshandlingarna ställas inför rätta.
            Så varför får detta ske utan att samhället agerar? Det är oförklarligt
            att lagen om olaga våldsskildring (brottsbalken 16:10c) som säger
            att man inte, varken i stillbild eller rörliga bilder, får sprida
            (eller för spridning skildra) sexuellt våld eller tvång, inte
            används på dagens nätpornografi. I och med digitaliseringen av
            förskola och skola exponeras barn för dokumenterade övergrepp,
            vilket i sin tur normaliserar våldet för nästa generation. Dessa
            allvarliga konsekvenser ignoreras helt idag.
          </p>
          <head type="h1" xml:id="i-9Kq9HvB6PPxeoF7tj6jpPF">
            Frågor som bör beskrivas i direktiven till utredningen är bland
            annat:
          </head>
          <p xml:id="i-L9zn6XZP7sGUc9kRvCHANB">
            Hur ser dagens pornografi ut vad gäller våld och övergrepp, särskilt
            pornografi som sprids gratis och oreglerat via internet? Vad har
            våldet för samhällskonsekvenser? Hur påverkar erotiseringen av
            ojämställdhet och mäns våld mot kvinnor inom pornografin attityder
            och beteenden hos de som konsumerar porr? Hur förhåller sig pornografi
            i ett juridiskt perspektiv till vår svenska sexköpslag när samtycke
            inte kan köpas?
          </p>
          <p xml:id="i-CPSSXsy5XAEZMUfxh5dLJp">
            För dem som vill lämna porrindustrin finns få möjligheter till
            stöd och behandling. Samhället måste visa sitt stöd för de som
            vill lämna både prostitution och porrindustrin. Fler behandlingsalternativ
            behöver utvecklas. Och resurser avsättas för detta.
          </p>
          <p xml:id="i-XJvafLNMdQTPuaaAZwsZ5M">
            Prostitution och pornografi är oftast två sidor av samma mynt.
            Och man kan även säga att pornografi är en form av prostitution
            där någon eller några utför sexuella handlingar mot ersättning,
            men det hela sker inför en filmkamera. Många prostituerade används
            inom porrindustrin. Och de som konsumerar pornografi tenderar
            också att i ökad utsträckning kunna tänka sig att köpa sex av
            en prostituerad person. Det finns rapporter från Stockholmspolisens
            prostitutionsgrupp som tyder på detta.
          </p>
          <p xml:id="i-DYNTqKAhPnn5E7MZJdYUyc">
            På Utrikesdepartementet finns en särskild ambassadör mot människohandel
            och prostitution. I den tjänsten bör ingå att också bevaka pornografins
            inverkan på människohandel och prostitution. Regeringen bör se
            över möjligheten att utöka uppdraget i någon form.
          </p>
        </div>
        <div type="motSignatures">
          <list>
            <item xml:id="i-EYeeP4Lw2aL28YLM2gzKJt">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
