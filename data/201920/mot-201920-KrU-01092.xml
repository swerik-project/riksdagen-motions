<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-KrU-01092">
  <teiHeader>
    <fileDesc>
      <titleStmt>
        <title>Public service i en demokrati</title>
        <author corresp="i-7axeS8wLb7dXdWECyhESJs">av Aron Emilsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:1092 av Aron Emilsson m.fl. (SD)</title>
          <idno type="rdwebb">H7021092</idno>
          <rs type="number">1092</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H7021092/text</ref>
          <ref type="dokument_url_html">http://data.riksdagen.se/dokument/H7021092</ref>
          <ref type="dokumentstatus_url_xml">http://data.riksdagen.se/dokumentstatus/H7021092</ref>
          <ref type="docx">http://data.riksdagen.se/fil/DE508F0A-4764-4E45-999A-D4F21E5AAE0C</ref>
          <ref type="pdf">http://data.riksdagen.se/fil/5D7259F6-4A6D-4FBA-A25A-3F8B282338AC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VeqCZatjRd9ifLovRXNzyy" type="signed"/>
        <correspContext corresp="i-VeqCZatjRd9ifLovRXNzyy">
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-BfmJ8hLMzGF9XMcc4M8Bfa"/>
          <note type="signatory" corresp="i-JP8NeL17uoQgDiTaxrGnVM"/>
        </correspContext>
        <correspAction xml:id="i-Mr1BNdZLbtRNrWoguTrgZU" type="submitted">
          <date when="2019-10-01"/>
          <time when="15:00:38"/>
        </correspAction>
        <correspAction xml:id="i-LfBbSMu38AECGd1XyCU5T8" type="reviewed">
          <date when="2019-10-01"/>
          <time when="15:39:23"/>
        </correspAction>
        <correspAction xml:id="i-CY5hsATNwPrQeBceomDgot" type="referred">
          <date when="2019-10-11"/>
        </correspAction>
        <correspAction xml:id="i-JSijTZGs6vezpbrMwREaK8" type="assigned">
          <date when="2020-04-29"/>
          <time when="17:33:35"/>
        </correspAction>
        <correspContext corresp="i-JSijTZGs6vezpbrMwREaK8">
          <ref type="assignedTo">Kulturutskottet</ref>
        </correspContext>
        <correspAction xml:id="i-HRoBEsPwQHgm2ss9DzMqbK" type="behandlas_i"/>
        <correspContext corresp="i-HRoBEsPwQHgm2ss9DzMqbK">
          <ref type="uppgift">2019/20:KrU2</ref>
          <ref type="ref_dok_id">H701KrU2</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU2</ref>
          <ref type="ref_dok_titel">Villkor och riktlinjer för radio och tv i allmänhetens tjänst 2020-2025</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PUWSz9YjA9YajyJszqfoBw" type="behandlas_i"/>
        <correspContext corresp="i-PUWSz9YjA9YajyJszqfoBw">
          <ref type="uppgift">2019/20:KU14</ref>
          <ref type="ref_dok_id">H701KU14</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KU14</ref>
          <ref type="ref_dok_titel">Tryck- och yttrandefrihet, massmediefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AskpD27EuEeEwHk69VQYBB" type="behandlas_i"/>
        <correspContext corresp="i-AskpD27EuEeEwHk69VQYBB">
          <ref type="uppgift">2019/20:KrU11</ref>
          <ref type="ref_dok_id">H701KrU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU11</ref>
          <ref type="ref_dok_titel">Frågor om film och public service</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3eMLpkRZriHThbUskoMqbn" type="motHeader">
        <div xml:id="i-DHMW5Fwqth6hmFZjzz8Lj4" type="motTitle">
          Motion till riksdagen 2019/20:1092 av Aron Emilsson m.fl. (SD)
          Public service i en demokrati
        </div>
      </div>
      <div xml:id="i-Y8GFHJdEBtodGL2k38QKRa" type="motBody">
        <div xml:id="i-14E2oss76ESDjx9BnMtWeY" type="motProposal" subtype="förslag">
          <head xml:id="i-Bqq9kmAtWUQbaB8X6xbzsK">
            Förslag till riksdagsbeslut
          </head>
          <list xml:id="i-156pnWpMmnUsCs39FL1NC2" style="ol">
            <item xml:id="i-SYkRpJxVAa7aKhzf26Cqr6">
              Riksdagen ställer sig bakom det som anförs i motionen om att
              tillsätta en större utredning för en modernisering av public service
              som system och tillkännager detta för regeringen.
            </item>
            <item xml:id="i-EZDpJrUt6TpjXRCT3x1BHU">
              Riksdagen ställer sig bakom det som anförs i motionen om att
              se över möjligheterna att slå samman public service-bolagen till
              ett bolag som sysslar med samtliga format, och detta tillkännager
              riksdagen för regeringen.
            </item>
            <item xml:id="i-AwYAPWx2x4NcQRdzAwsb2R">
              Riksdagen ställer sig bakom det som anförs i motionen om finansiering
              av public service och tillkännager detta för regeringen.
            </item>
            <item xml:id="i-F2AQ6VCL9afErBeEdveCGC">
              Riksdagen ställer sig bakom det som anförs i motionen om nordiskt
              samarbete och tillkännager detta för regeringen.
            </item>
            <item xml:id="i-7xHnipgFLGAVppmHURGnUj">
              Riksdagen ställer sig bakom det som anförs i motionen om organ
              för saklighetsprövningar och tillkännager detta för regeringen.
            </item>
            <item xml:id="i-UUjWY2WHQprom3EG3zTA74">
              Riksdagen ställer sig bakom det som anförs i motionen om att
              public service tydligare ska exponera rättelser och tillkännager
              detta för regeringen.
            </item>
            <item xml:id="i-5L7bP9FYguU64vkiWyj1Bh">
              Riksdagen ställer sig bakom det som anförs i motionen om kvotering
              och representationstillsättning utifrån ovidkommande yttre kriterier
              och tillkännager detta för regeringen.
            </item>
            <item xml:id="i-5U4fEbrWFzxAYBPBwK1Atb">
              Riksdagen ställer sig bakom det som anförs i motionen om att
              public service-bolagens webbinnehåll ska inkluderas i sändningstillstånden
              och tillkännager detta för regeringen.
            </item>
            <item xml:id="i-DRWMuZbL2qvuubHK37xTDv">
              Riksdagen ställer sig bakom det som anförs i motionen om förhandsprövning
              och tillkännager detta för regeringen.
            </item>
          </list>
        </div>
        <div xml:id="i-6hYyh3cC2cLzBojxm87X1Q" type="motContent">
          <head xml:id="i-KN88oXXN7D1rUbkgwdPiAL" type="h1">
            Motivering
          </head>
          <p xml:id="i-dMvn4hvJtZZrCadREfyM5">
            Public service, tillsammans med tryckfrihetsförordningen och
            yttrandefrihetsgrund­lagen, är grundbultar i vårt mediesystem
            och i förlängningen i vår demokrati. De senaste åren har public
            services vara eller icke vara debatterats frekvent. För Sverigede­mokraterna
            fyller public service en viktig funktion då det är att betrakta
            som ett allmän­intresse. Public service har ett viktigt grunduppdrag
            i att arbeta med att förmedla kvalitativ samhällsinformation,
            ha ett brett utbud av svensk och nordisk film- och tv-produktion
            för svenska folket, producerat på svenska i Sverige, och vara
            en aktör som främjar svenska språket och belyser svensk kultur
            och natur. Utöver det har man även ett särskilt viktigt uppdrag
            att säkerställa att betydelsefull information når hela befolk­ningen
            vid krissituationer. Det är därför också viktigt att public service
            får de adekvata resurser de behöver för att kunna utföra det uppdrag
            som ålagts dem.
          </p>
          <p xml:id="i-6i3enkfJYMVNuJwgWWUKTo">
            Utifrån partiets socialkonservativa och nationalistiska utgångspunkt
            är det av yttersta vikt att det finns en medial aktör som skapar
            kvalitetsinnehåll på svenska språket, har till uppdrag att spegla
            hela vårt land och vara tillgänglig för samtliga medborgare oavsett
            enskilda medborgares fysiska förutsättningar.
          </p>
          <p xml:id="i-AwYyaWe9ntdC5nN6y53Yff">
            Många upplever att public service-bolagen de senaste åren brustit
            i sitt uppdrag om saklig informationsförmedling och opartiskt
            innehåll. Vi tror att en del av landets nuva­rande problem och
            utmaningar hade kunnat lindras eller undvikas om medborgarna fått
            full insikt i och förståelse för vad vissa politiska förslag skulle
            komma att få för konse­kvenser. Det talas om en åsiktskorridor
            i hela mediesfären, en åsiktskorridor som public service tyvärr
            hållit sig inom.
          </p>
          <p xml:id="i-4hHqUuFP1xnjqsXmKLv4hF">
            Mediesystemet blir starkt av en tredje statsmakt som inte enbart
            granskar den offentliga makten, utan som även granskar och sporrar
            varandra till högre kvalitet och saklighet i sin rapportering
            och granskning. Public service har en viktig roll i denna sammansättning
            av medier. Därför är det oerhört oroande med de brister i saklighet
            och opartiskhet som funnits i public service-bolagens innehåll.
          </p>
          <p xml:id="i-Qs4t6KMEUtD9TB8DESBKhW">
            För att uppnå en högre trovärdighet för public service, behöver
            public service-systemet reformeras. Vi ser omfattande förändringar
            i vår mediekonsumtion och i mediebolagens innehåll. Mediebolagen
            specialiserar sig numera inte enbart på ett format, utan trenden
            är att mediebolag sysslar med såväl tv och radio som textbaserat
            medieinnehåll. För att public service-bolagen fortsatt ska vara
            relevanta i framtidens mediesfär måste de anpassa sig efter denna
            utveckling. Detta är ytterligare ett skäl till att reformera public
            service.
          </p>
          <p xml:id="i-6NQhDxWnxyf4fP1BVmrxzW">
            Allt fler kritiska röster gör sig hörda då man anser att bolagen
            inte uppfyller kraven i sändningstillståndet. Trots fortsatt höga
            förtroendesiffror ser vi också med oro på det vikande förtroendet
            bland allt fler grupper och utmaningen i att behålla förtroendet
            hos nya generationer med tanke på förändrade medievanor.
          </p>
          <p xml:id="i-7MPaD3x8wVidv54jeLd9Gm">
            Sverigedemokraterna vill se en översyn av public service och
            dess kringliggande system. Därför föreslår vi att regeringen tillsätter
            en större utredning som tar hänsyn till de förslag vi för fram
            nedan och lägger fram egna förslag för hur vi kan konstruera ett
            nytt modernare public service-system, med starka inbyggda mekanismer
            som i den mån det går utgör grunden för en opartisk medieaktör.
          </p>
          <head xml:id="i-4awRkftoo1f8JF8sMqtPDA" type="h1">
            En public service-aktör
          </head>
          <p xml:id="i-Mp6ZYXAVnd5Q1gxbRtEwL9">
            Medielandskapet har genomgått en betydande förändring de senaste
            åren, där teknik­utvecklingen låter fler aktörer utmana de etablerade
            mediehusen. Teknikutvecklingen har även tillåtit mediebolagen
            att frångå sitt tidigare fokus på ett format till att numera anpassa
            formatet till det mest lämpliga för innehållet. Mediehus som tidigare
            enbart använt tidningar för att sprida information, använder idag
            både ljud, bild, text och video. Vi ser en utveckling mot mediebolag
            utan inlåsning till ett utgivningsformat.
          </p>
          <p xml:id="i-QxtisXfFc7SWFd4FxNvAa">
            En sådan utveckling måste public service anpassa sig till. I
            framtiden blir det otids­enligt med separata public service-bolag
            för olika format, där ett bolag sänder radio och ett annat sänder
            tv samtidigt som de sprider information genom text på sina webb­portaler.
          </p>
          <p xml:id="i-QM2A6UqSmZA8LhjeCvLZfm">
            Ytterst få länder i världen har separata public service-bolag
            efter format, samtliga våra grannländer har endast ett public
            service-bolag. Vi föreslår en sammanslagning av public service-bolagen
            även i Sverige.
          </p>
          <p xml:id="i-H6wcpnnUzL5EJBCQPMjSFe">
            En sammanslagning skulle kunna generera samordningsvinster, effektivitetsför­bättringar
            och att medel kan fördelas bättre. En bättre fördelning skulle
            ge public service ökade möjligheter att med material på svenska
            konkurrera med stora internationella medaktörer inom exempelvis
            drama. Nuvarande oproportionerligt stora medelstill­delning till
            radioverksamheten genom fördelningsnyckeln kan enklare anpassas
            utifrån de mindre kostsamma förutsättningar som finns för att
            producera radio och mer resurser kan till exempel tillföras producerandet
            av högkvalitativ journalistik och storslaget svenskt drama, som
            utspelar sig i svenska miljöer i nutid, framtid och dåtid.
          </p>
          <p xml:id="i-V1dy42ANxAEymQbuVUCDNw">
            Vi föreslår att en parlamentarisk kommitté tillsammans med representanter
            från public service-bolagen får i uppdrag att ta fram ett eller
            flera alternativ på hur en sammanslagning skulle kunna äga rum.
          </p>
          <head xml:id="i-GKDNTLP8PtgJi8NGKVgLb2" type="h1">
            Finansiering av public service
          </head>
          <p xml:id="i-2rU6tsQQbEjVVhKJWT9Lg6">
            Sedan 2015 har Sverigedemokraterna förespråkat en översyn av
            finansieringen av public service, med utgångspunkt i ett skattebaserat
            system utifrån en modell som är utformad likt begravningsavgiften.
            Det vill säga att skatten bör vara anpassad efter de faktiska
            kostnaderna för ändamålet. Radio- och tv-skatten skulle då vara
            en separat post på skatt­sedeln och utkrävas i proportion till
            skattebetalarens beskattningsbara inkomst. Efter­som skatten då
            blir anpassad efter de faktiska kostnader som mediet uppbär, så
            hindras politiska intressen att ta kontroll över public services
            finansiering. Övriga partier anslöt sig senare till vårt förslag;
            dessvärre tycks de inte erkänna och uppmärksamma att en skattebaserad
            finansiering kräver starkare mekanismer för att säkra saklighet
            och opar­tiskhet inom public service, innan en ny skatt kan implementeras
            och vinna folklig förankring och legitimitet.
          </p>
          <p xml:id="i-U4Yk37P73uKDcgKKdJrEQi">
            Skattefinansierade system kräver hög tilltro och trovärdighet.
            Det sker vanligtvis inom övrig offentlig förvaltning genom offentlighetsprincipen
            som garanterar trans­parens. Det innebär att kraven på ett skattefinansierat
            system är avsevärt högre än på nuvarande system, och därför krävs
            det att nuvarande system, för att få folklig legiti­mitet, reformeras
            med ett flertal åtgärder för att säkra och stärka innehållets
            saklighet och opartiskhet. Med nuvarande finansieringssystem är
            det möjligt att ”rösta med fötterna”, det vill säga, det är möjligt
            att avstå från att äga en tv och på så vis avstå från att vara
            med och finansiera public service om man känner sig missnöjd med
            bolagens prestation. Med en finansieringsmodell där den möjligheten
            försvinner blir det allt viktigare att man känner förtroende för
            verksamheten och innehållet. Vi har sedan ett par år tillbaka
            framhävt att mer kan göras för att säkerställa opartiskhet, saklighet
            och att man känner tillit till public service. I denna motion
            presenterar vi olika förslag på mekanismer som vi tror kan stärka
            public services saklighet och opartiskhet, samtidigt som bolagen
            skyddas ytterligare från politisk styrning och politiska makthavares
            inflytande.
          </p>
          <head xml:id="i-9Spz5GPtM7iuXbmRtZGSxX" type="h1">
            Nordiskt samarbete
          </head>
          <p xml:id="i-GpwZrRzedRzwxtQXmGctqE">
            Med anledning av ovanstående problemställning föreslår vi ett
            djupare samarbete i nyhetsrapportering mellan de nordiska länderna.
            Vi ser framför oss en sorts referent­granskningssystem de nordiska
            länderna emellan, där de olika ländernas bolag sam­ordnar tillfällen
            för att ge varandra konstruktiv kritik. Sverige bör därför initiera
            samtal för att se över möjligheterna till ett närmare samarbete,
            för att länderna därefter ska kunna ge respektive lands programbolag
            direktiv att tillsammans med lämplig aktör utreda formerna för
            ett sådant samarbete. Utformningen ska utredas, men förslaget
            ska resultera i ett system för hur man gemensamt kan föra fram
            konstruktiv kritik mot varandra. Resultaten bör därefter presenteras
            offentligt, exempelvis genom en rapport eller notis på public
            service-bolagens hemsidor. På så sätt kan de olika ländernas public
            service-bolag dela med sig av sina styrkor till varandra, och
            minska risken för ensidig rapportering. Vår vision med detta system
            är att säkra medborgarnas tillgång till en än mer nyanserad informationsförmedling
            där viktiga ämnen inte faller i skymundan. Vår förhoppning är
            att denna åtgärd kan ha en positiv påverkan på övriga mediers
            nyhets­rapportering och på så vis stärka trovärdigheten för hela
            mediesektorn.
          </p>
          <head xml:id="i-N5DQMgEbHhtMhMQMCHdWfp" type="h1">
            Saklighetsprövningar
          </head>
          <p xml:id="i-DYBzmXYiiDXyV7vym9j5v7">
            I tankesmedjan Timbros rapport Sakligheten i SVT och SR och i
            det seminarium som hölls om rapporten framkom det att det finns
            brister i Granskningsnämndens granskning av sakligheten i public
            services reportage. Det framkom att det råder en diskrepans mellan
            vad allmänheten uppfattar är Granskningsnämndens uppgift kring
            att granska exempelvis sakligheten i program som har sänts och
            Granskningsnämndens tolkning av sitt uppdrag. Granskningsnämnden
            menar att det inte är deras uppgift att på egen hand dubbelkontrollera
            fakta. Samtidigt använder programföretagen ofta Gransknings­nämndens
            arbete som ett argument för att programföretagen lever upp till
            sitt uppdrag om saklighet.
          </p>
          <p xml:id="i-27FrVv1DZKc5jCtZeyCY6Y">
            Sverigedemokraterna anser att det är av yttersta vikt att public
            services rapportering är saklig och korrekt, och att uppgifter
            kontrolleras i de fall som anmäls till Gransk­ningsnämnden. Det
            är naturligt att det kan bli fel i exempelvis nyhetsförmedling,
            men i de fall det råder oklarheter om huruvida korrekt information
            förmedlats så ska detta givetvis följas upp.
          </p>
          <p xml:id="i-MPy85CM6eJS9Vw2CbG8Cja">
            Vi föreslår att det, åtminstone vad gäller public services nyhets-
            och faktaför­medling, ska finnas ett samhällsorgan som genomgående
            kontrollerar saklighet och informations korrekthet i de fall en
            anmälan gjorts. Detta skulle kunna göras genom att Granskningsnämnden,
            eller ett specialinriktat organ, sätter samman ett vetenskapsråd
            som får till uppgift att kontrollera anmälda programs eller reportages
            saklighet. Deras utredning skulle därefter kunna publiceras offentligt
            och skickas till anmälaren. Det är av största vikt att public
            service-bolagen känns vid och förstår vad de anmälningar som kommer
            in handlar om för att undvika misstag i framtiden. Upprepas samma
            misstag om och igen skadar det förtroendet för public service.
          </p>
          <head xml:id="i-31mTqE4c2xtKsANKLyT953" type="h1">
            Öka medias förtroende genom att exponera rättelser
          </head>
          <p xml:id="i-RbumAm54BtK2ZnoVfe5xSE">
            I studien Rätta på riktigt – om upprättelse och rättelser i medier
            som Institutet för mediestudier låtit göra framkommer det att
            många av de som gjort en anmälan mot medier inte upplever att
            medierna ger dem upprättelse eller anstränger sig tillräckligt
            för att rätta sitt misstag. Det upplevs som att medierna försöker
            gömma undan sina rättelser istället för att tydligt försöka rätta
            till det som blivit fel.
          </p>
          <p xml:id="i-Y4nEDYs7RPxF3YjAfjNbNP">
            I studien lyfts det fram att bland annat New York Times har en
            daglig spalt för rättelser, och rättelserna blir på så vis enkla
            att se och hitta. Sverigedemokraterna instämmer i detta, och vi
            är övertygade om att förtroendet för medierna kan stärkas genom
            att mediekonsumenterna kan känna sig trygga i att i de fall de
            blivit felinfor­merade kommer de att uppmärksammas på detta. Det
            är mänskligt att fela, men den som är beredd att erkänna sina
            misstag och söka rätta till dem har hedern i behåll.
          </p>
          <p xml:id="i-4UxSue1RGS5p2x3R9fAhFF">
            Vi föreslår därför en översyn av hur detta skulle kunna implementeras
            i public services sändningstillstånd. En modell där sändningstid
            avsätts för ett program med rättelser skulle kunna vara ett alternativ.
            Programmet skulle kunna innehålla en för­klaring av ansvarig redaktör
            till vad som gått fel tillsammans med en rättelse och en eventuell
            diskussion i ämnet. På så vis kan public service förstärka sitt
            förtroende ytterligare genom att garantera att deras uppdragsgivare
            och konsumenter enkelt blir medvetna om felaktigheter i public
            service-bolagens rapportering. Programmet kan också vara en möjlighet
            för public service att mera utförligt rapportera om ett program
            eller reportage som fått många anmälningar, men där det visat
            sig att allmänheten inte har fog för anmälan. Tydlighet och transparens
            är nyckelord.
          </p>
          <head xml:id="i-QzjtwJV9BrhH5hwpN2Xcmr" type="h1">
            Kompetens före kvotering
          </head>
          <p xml:id="i-MPYKJ28WvszTJirfGwvVoh">
            Ofta föreslås etnisk och sexuell representation som ett verktyg
            för att bredda medie­rapportering och mångfald. Man utgår från
            att personer med olika ursprung, genom sin härkomst, kan ge nya
            perspektiv i debatten. Sverigedemokraterna anser att denna form
            av mångfaldsambition inte är konstruktiv, det vill säga att en
            persons förmåga att lyfta fram perspektiv inte alltid eller enbart
            påverkas av hans eller hennes etnicitet eller sexuella läggning,
            och att det är högst tveksamt att denna typ av åtgärd skulle bredda
            debattklimatet och säkra en mångfasetterad rapportering. Av den
            anledningen är vi kritiska till att man i sändningstillståndet
            fäster vikt vid könsfördelning och etnisk representation. Kompetens
            måste vara primärt fokus framför kvotering av olika slag. Ett
            närmare nordiskt nyhetssamarbete med varierade perspektiv torde
            till exempel vara en bättre metod för att bredda kompetens och
            infallsvinklar.
          </p>
          <head xml:id="i-QFiJC9WoibuU8LkeN3jLKz" type="h1">
            Public service-bolagens webbtjänster
          </head>
          <p xml:id="i-PxAzryaZLQy4jxXePJhYui">
            Mer av public services innehåll ska kunna granskas. Idag granskas
            inte public service-bolagens webbinnehåll av Granskningsnämnden,
            och sändningstillståndet berör inte webbverksamheterna. Sverigedemokraterna
            anser att detta är problematiskt. Program­bolagens hemsidor innehåller
            mycket som vanliga tv-sändningar inte innehåller, såsom textavsnitt
            intill programinslag som givetvis bör kunna granskas utefter program­bolagens
            uppdrag om saklighet och opartiskhet.
          </p>
          <p xml:id="i-5dDzwKfrXAvqMSP7ZtCeny">
            Sverigedemokraterna anser att regeringen snarast bör ta fram
            ett förslag på hur programbolagens webbtjänster ska kunna inkluderas
            i sändningstillståndet.
          </p>
          <p xml:id="i-LnyJaXbY5NRsoQ8yUsuYiy">
            Slutsatsen för Sverigedemokraternas konservativa princip lyder:
            reformera för att bevara något i grunden gott. Att riva upp, avskaffa
            eller detaljstyra politiskt ligger inte för oss, men att återskapa
            tillit mellan allmänhet och radio och tv i allmänhetens tjänst
            är fundamentalt.
          </p>
          <head xml:id="i-AEtq8QPwbULbvyNmUgTefN" type="h1">
            Förhandsprövning
          </head>
          <p xml:id="i-8Cwd9447biSL4T8AvfDU8a">
            Under utredningens gång uppmärksammade vi att skiljelinjen mellan
            censur och styrning från regeringen riskerar att vara hårfin vad
            gäller förhandsprövning. Vi månar om armlängds avstånd, men frågar
            oss hur regeringen resonerar när politiker kan bedöma programinnehåll
            så som förhandsprövningen av public services nya tjänster innebär.
            Förhandsprövningen fungerar på så vis att nya program eller andra
            tjänster av större betydelse ska anmälas till regeringen i förväg
            för godkännande. Anmälan ska även rapporteras till Myndigheten
            för press, radio och tv som i sin tur utreder och godkänner nya
            tjänsters allmänna värde och marknadspåverkan. Vi ställer oss
            skeptiska till om det är politikers, och särskilt regeringens,
            uppdrag att avgöra om public service-bolagen ska få lov att starta
            nya tjänster eller inte. Om och i de fall en förhandsprövning
            görs, bör den göras av en i förhållande till regeringen så fristående
            aktör som möjligt.
          </p>
        </div>
        <div xml:id="i-FqgztxUT1d7PgxKUjbLQ8F" type="signatureBlock">
          <list xml:id="i-LNNHnPVg1mik7C2fGrSfsu">
            <item xml:id="i-N4jyFzMD65rD2trAB5DSRv" who="i-7axeS8wLb7dXdWECyhESJs" type="signature">
              Aron Emilsson (SD)
            </item>
            <item xml:id="i-EcFE9eCLUh75U7VHhjiLt9" who="i-DA4mEcuMULgPh6WXGQRaWW" type="signature">
              Angelika Bengtsson (SD)
            </item>
            <item xml:id="i-BUDcPoUudLCdPRY9LssUB6" who="i-BfmJ8hLMzGF9XMcc4M8Bfa" type="signature">
              Cassandra Sundin (SD)
            </item>
            <item xml:id="i-Vx3yaNRotWfyTgrJ5vPzHQ" who="i-JP8NeL17uoQgDiTaxrGnVM" type="signature">
              Jonas Andersson i Linköping (SD)
            </item>
          </list>
        </div>
      </div>
    </body>
  </text>
</TEI>
