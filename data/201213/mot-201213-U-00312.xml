<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-U-00312">
  <teiHeader>
    <fileDesc>
      <titleStmt>
        <title>Nordafrika och Sahel</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nordafrika och Sahel</title>
          <idno type="rdwebb">H002U312</idno>
          <rs type="number">U312</rs>
          <orgName type="comitteeAbbreviation">U</orgName>
          <ref type="dokument_url_text">http://data.riksdagen.se/dokument/H002U312/text</ref>
          <ref type="dokument_url_html">http://data.riksdagen.se/dokument/H002U312</ref>
          <ref type="dokumentstatus_url_xml">http://data.riksdagen.se/dokumentstatus/H002U312</ref>
          <ref type="pdf">http://data.riksdagen.se/fil/E457D211-47A7-416A-A6BB-D723B54D95DB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-K3th72fL8FTbNgAQe8d4ej" type="signed"/>
        <correspContext corresp="i-K3th72fL8FTbNgAQe8d4ej">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-2EZPhWWR7yHztg3zN2aNvh"/>
        </correspContext>
        <correspAction xml:id="i-VD2KDxMcXFRyZmU4BRmpiK" type="numbering">
          <date when="2012-10-08"/>
        </correspAction>
        <correspAction xml:id="i-367kUCLdAd3TidqowgELsA" type="submission">
          <date when="2012-10-05"/>
        </correspAction>
        <correspAction xml:id="i-QYJV241J2qL1MPAt5BjywG" type="transfer">
          <date when="2012-10-04"/>
        </correspAction>
        <correspAction xml:id="i-Uc3vAWFfPh3g75Mjc33gDe" type="assigned"/>
        <correspContext corresp="i-Uc3vAWFfPh3g75Mjc33gDe">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#fristående"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-W5og5diX5TxCXoLxwSQPcQ" type="motHeader"/>
      <div xml:id="i-QALrQyxHYucU5PUhy1VEMd" type="motBody">
        <div xml:id="i-8fSzc1BQB6hTWs9Ci6Sb43" type="motProposal" subtype="förslag">
          <head xml:id="i-45fecLKGTBYaMhfhPTsjSn">
            Förslag till riksdagsbeslut
          </head>
          <p xml:id="i-AKgzoS5mry4TkobkqVfkhg">
            1. Riksdagen tillkännager för regeringen som sin mening vad som
            anförs i motionen om att aktivt verka för överföring av ren teknik
            till Sahelområdet.
          </p>
          <p xml:id="i-LbD46idg1RCBkAPjAGJsWt">
            2. Riksdagen tillkännager för regeringen som sin mening vad som
            anförs i motionen om att öka det humanitära biståndet till offren
            för torkan i Sahelområdet.
          </p>
          <p xml:id="i-Us1Lwpz8jd2of3aS6apJrZ">
            3. Riksdagen tillkännager för regeringen som sin mening vad som
            anförs i motionen om att bistå med ökad hjälp till flyktingarna
            i Sahelområdet.
          </p>
          <p xml:id="i-Vng8dSddrurFvLSGefNUTC">
            4. Riksdagen tillkännager för regeringen som sin mening vad som
            anförs i motionen om att fördöma slaveriet i Mauretanien.
          </p>
          <p xml:id="i-M3ZXWNvMuf92jnxLAH9VMD">
            5. Riksdagen tillkännager för regeringen som sin mening vad som
            anförs i motionen om att fördöma dödsstraffet.
          </p>
          <p xml:id="i-3CfFfzRJBA68F2BAY4FbCb">
            6. Riksdagen tillkännager för regeringen som sin mening vad som
            anförs i motionen om att verka konfliktförebyggande med fokus
            på hela Sahelregionen.
          </p>
          <p xml:id="i-UDBBUUA7fTF1Uycq4udC7E">
            7. Riksdagen tillkännager för regeringen som sin mening vad som
            anförs i motionen om Algeriets och Egyptens inställning till vapenhandelsfördraget.
          </p>
          <p xml:id="i-Nq7J12JvTf8qyV5JsyGEh3">
            8. Riksdagen tillkännager för regeringen som sin mening vad som
            anförs i motionen om aktivt stöd till demokratibyggande i södra
            grannskapet.
          </p>
          <p xml:id="i-2dnn7yHAVNYFrTuqMdUthE">
            9. Riksdagen tillkännager för regeringen som sin mening vad som
            anförs i motionen om att särskilt stötta kvinnors rättigheter.
          </p>
        </div>
        <div xml:id="i-MEzHBw4uwheCsrF55FLSns" type="motContent">
          <head xml:id="i-EQAoCpxD3r6BKTkhGHwqkn" type="h1">
            Hungerkatastrof
          </head>
          <p xml:id="i-DZ7KgWDcvw8GH8dXfqMH4C">
            Sahelområdet är ett av de områden i världen som är värst drabbat
            av klimatpåverkan. För tredje gången på bara sju år har Västafrika
            drabbats av en svältkatastrof på grund av torka. 18 miljoner människor
            från Senegal i väster till Tchad i öster uppskattas lida av matbrist.
            En miljon barn lider av akut undernäring. Inte bara gröna partier
            och miljörörelser pekar nu på att klimatet förändrats. Det gör
            att det traditionella jordbruket inte fungerar. Förra året kom
            regnen inte alls eller väldigt glest och oregelbundet. Det gjorde
            att skördarna uteblev. År 2010 var situationen den motsatta med
            häftiga skyfall och översvämningar i bland annat Mauretanien.
          </p>
          <p xml:id="i-9cmHLifrssj8TUb5fNbCw5">
            Förutom egna dåliga skördar bidrar de ovanligt höga globala matpriserna
            till svårigheter att importera mat i väntan på nästa skörd.
          </p>
          <p xml:id="i-BM1ZNFZR9bsZ3ntXmywLfB">
            FN, Röda Korset och andra organisationer har under sommaren delat
            ut nödhjälp till mer än 10 miljoner människor. Det har förhindrat
            en stor svältkatastrof, men krisen är inte över. Många EU-länder
            har starka band till länderna i området och har sedan tidigare
            utvecklingsarbete i olika länder.
          </p>
          <p xml:id="i-MZukskyF9bq2qADQiVtL32">
            Som ett resultat av den europeiska ekonomiska krisen minskar
            mängden bistånd. Sverige bidrar med humanitär hjälp till den drabbade
            regionen men mer behövs. I synnerhet nu när andra inte har möjlighet
            att bidra i samma utsträckning som tidigare.
          </p>
          <p xml:id="i-6spkagF459PjDgfMYGKMmS">
            För att underlätta för människor i Sahelområdet behövs inte bara
            bistånd. Det behövs ren teknik för att minska den egna klimatpåverkan
            (den mesta energin kommer från fossila bränslen) och för att anpassa
            länderna till det ändrade klimatet. Sverige bör aktivt verka för
            detta.
          </p>
          <head xml:id="i-7GQDkwuDjsNqmEt3r4MuzE" type="h1">
            Flyktingsituationen
          </head>
          <p xml:id="i-WyU7ves29KvJJYA1Chs5UJ">
            Förutom de västsahariska flyktinglägren i Tindouf i Algeriet
            har vi nu ännu en flyktingkatastrof i området till följd av oroligheterna
            i grannlandet Mali. Omkring 300 000 människor har flytt till grannländerna
            och fler väntas.
          </p>
          <p xml:id="i-JKA95BDFgTzKwtPH5m6Vo">
            Sverige har haft ett långvarigt engagemang för de västsahariska
            flyktingarna i Algeriet. Så också Spanien, som nu i den ekonomiska
            krisens spår drar ned på detta. Det leder bland annat till att
            färre barn får möjlighet att resa till Spanien som sommarbarn
            där de tidigare fått möjlighet att åtminstone under sommaren få
            en näringsriktig kost. Ett av de stora problemen i lägren är den
            ensidiga kosten som leder till undernäring. Situationen är relativt
            akut enligt uppgift från sjukhusläkaren. Bättre mat leder inte
            till att situationen för flyktingarna i Tindouf blir löst men
            det leder till en bättre hälsa för över 125 000 personer och en
            drägligare situation för dem som tvingas leva där i väntan på
            en slutlig lösning på konflikten med Marocko.
          </p>
          <p xml:id="i-N76VqsUkEWbx2SFRSod8xV">
            Mauretanien har bara en regnsäsong per år och landet består i
            princip av öken. Förra året uteblev regnet på sina håll. På andra
            håll regnade det för häftigt. Resultatet blev utebliven skörd.
            Förutom de problem torka och dåliga skördar ger har situationen
            förvärrats av den stora flyktingströmmen från Mali. FN har nu
            öppnat ytterligare ett flyktingläger. Inget pekar i dag på att
            flyktingströmmen kommer att avta.
          </p>
          <p xml:id="i-5TkE5LKDFrQSV3VUkKTxnG">
            Sverige kan och bör bistå både de västsahariska och de maliska
            flyktingarna i Sahelområdet.
          </p>
          <head xml:id="i-Tdkc6CUycX3Q7FC9u2YeTy" type="h1">
            Slaveri
          </head>
          <p xml:id="i-9YmF3Lk2Gs1u1SaMYKq6Uj">
            Den 9 oktober 1847 avskaffade Sveriges riksdag transatlantisk
            slavhandel och de svarta slavarna på den svenska kolonin S:t Barthélemy
            friköptes. Det har tagit betydligt längre tid i vissa andra delar
            av världen. Mauretanien förbjöd formellt slaveri 1981 men först
            1997 blev det kriminaliserat . Ändå fortsatte slaveri vara accepterat
            och slavar köps och säljs öppet i landet. Den 9 augusti 2007 gjorde
            Mauretaniens parlament en ny ansats att kriminalisera slaveriet.
            Mauretaniens slaveri omfattar även en rasdimension. Slavägarna
            är ättlingar till invaderande arabiska grupper och berber-stammar
            med ljusare hy medan
          </p>
          <p xml:id="i-5QvgJH5HcJtZaiMsXDgbsw">
            slavarna är mörka afrikaner. I augusti och september 2011 hölls
            demonstrationer i landet mot bland annat slaveri. Det ledde till
            våldsamma sammanstötningar med polisen och flera personer skadades
            och greps.
          </p>
          <p xml:id="i-KsGNteZMrSp6dv5AdGPPvD">
            Trots kriminaliseringen av slaveri 1997 har inte ett enda fall
            tagits upp i domstol. Istället har vi den absurda situationen
            att de som protesterar mot slaveriet straffas istället för tvärtom.
            Under 2011 dömdes t.ex. 6 män som är aktiva i en organisation
            som arbetar mot slaveri i Mauretanien för att de polisanmält en
            kvinna som höll en tioårig flicka som slav. De dömdes efter en
            tid i häkte till sex månaders villkorlig dom för otillåten protest
            och uppror medan den anmälda kvinnan greps och därefter släpptes
            på villkor att hon skulle rapportera till polisstationen varje
            vecka.
          </p>
          <p xml:id="i-NxBXXSPVLA5ZnvWBGSY3LM">
            Sverige bör kraftfullt fördöma att de som protesterar mot slaveri
            straffas och att de som begår den kriminaliserade handlingen att
            hålla någon som slav inte lagförs.
          </p>
          <head xml:id="i-M8EgeVncEjtioTPQM1j43H" type="h1">
            Dödsstraff
          </head>
          <p xml:id="i-KLAJQ97TY3CMdeNHnfcQsn">
            Under 2011 avrättades minst 1 person i Egypten, minst 7 i Sudan
            och 5 i Sydsudan. Under samma år avkunnades dödsdomar i följande
            länder i Nordafrika och Sahelområdet: Algeriet minst 51, Egypten
            minst 123, Marocko/Västsahara 5, Sudan minst 13 och Sydsudan minst
            1.
          </p>
          <p xml:id="i-GFqM9o2SQ4FsFTqqL3pfgr">
            Även om det är positivt att antalet stater som faktiskt verkställer
            dödsstraff eller avkunnar dödsdomar har sjunkit så är det fortfarande
            alltför många.
          </p>
          <p xml:id="i-Re8mzHtrd66bSJrQiWy1Qv">
            Att så många dödsdomar avkunnats i Egypten under 2011 är särskilt
            anmärkningsvärt förutom att Egypten faktiskt också verkställde
            en avrättning. Det är knappast det demonstranterna på Tahrirtorget
            demonstrerade för. Också Algeriet utmärker sig under 2011 med
            ett högt antal avkunnade dödsdomar.
          </p>
          <p xml:id="i-XTDMoTnSdcWKsoW1VZMABs">
            Det är av stor vikt att EU i grannskapspolitiken tydligt uppmärksammar
            och fördömer användningen av dödsstraff i dialogen med våra grannar
            i södra partnerskapet.
          </p>
          <head xml:id="i-7JJkYvfYXbs4pQUBYU4Eqw" type="h1">
            Vapenhandel
          </head>
          <p xml:id="i-LQ6uM1yHhAA2kAEXrLqDE6">
            Efter Libyenkriget rör sig mängder med beväpnade grupper i hela
            Sahelområdet. Det gör säkerhetssituationen för alla som lever
            där mycket svår. Miljöpartiet verkar för att både den legala och
            den illegala vapenhandeln ska minska i omfång. För att det ska
            vara möjligt behöver man gå till botten med de grundproblem som
            fattigdom, förtryck, diktatur, arbetslöshet, kamp om naturresurser
            etc. som leder till ett upplevt ökat behov av vapen. Man måste
            också på diplomatisk väg lösa konflikter mellan olika folk. I
            dag ser vi tydligt hur den olösta konflikten mellan tuaregerna
            och staten Mali lett till en splittring av landet och till att
            andra än tuaregerna själva med hjälp av alla
          </p>
          <p xml:id="i-8L42Yk2tmpgt7kQdsxsZ3g">
            dessa vapen som rört sig fritt i området kunnat ta makten från
            både Mali och tuaregerna själva. Sverige bör igenom utvecklingssamarbetet
            verka konfliktförebyggande med fokus på hela regionen.
          </p>
          <p xml:id="i-De2PkNFLiXbnZUaLQUwbk8">
            Tyvärr gick det vapenhandelsfördrag som förhandlades i New York
            under sommaren inte igenom eftersom Kina, Ryssland och USA krävde
            mer tid för förhandlingar. Så småningom kommer fördraget dock
            att bli verklighet eftersom drygt 90 länder tydligt uttalade att
            de vill se en fortsatt process. Behovet av ett starkt fördrag
            som skyddar mänskliga rättigheter och som försvårar den legala
            vapenhandeln till länder som kränker de mänskliga rättigheterna
            är stort.
          </p>
          <p xml:id="i-FgKaGPSCbpagRn4NY3w8DC">
            Ett stort problem med den legala handeln är att vapnen i slutänden
            hamnar i händerna på allehanda våldsverkare, krigsherrar, terroristgrupper
            etc. som på så sätt kan sprida skräck omkring sig och begå övergrepp
            på civila.
          </p>
          <p xml:id="i-Vf63nK1VTus9GQhfgkCwG8">
            Det var dock inte bara stormakterna som var ett hinder för att
            kunna slutföra förhandlingarna om ett avtal. Andra länder som
            kämpade emot var Algeriet, Egypten, Iran, Nordkorea och Syrien.
          </p>
          <p xml:id="i-Jt4U9dBsAh6RdJ78btPENu">
            Sannolikt kommer nu utkastet till fördrag lämnas över till FN:s
            generalförsamling. Texten behöver då inte antas med konsensus
            utan det räcker med två-tredjedelsmajoritet.
          </p>
          <p xml:id="i-MnFaLSz6xwH3MA1Xn1FKEo">
            Att flera länder som omfattas av södra grannskapet aktivt motarbetar
            vapenhandelsfördraget är mycket oroväckande. Sverige bör självt
            och genom EU verka för att Algeriet och Egypten ska ompröva sina
            inställningar till vapenhandelsfördraget.
          </p>
          <head xml:id="i-RsSZmqwScSYyMVGWBDpbV1" type="h1">
            Södra grannskapet (Nordafrika)
          </head>
          <p xml:id="i-D1xAqW839oJy8Z25oqpqhs">
            Den arabiska våren har nu gått in i en ny fas i Nordafrika. Förhoppningarna
            de många demonstranterna har närt om demokrati, jämlikhet och
            frihet har inte entydigt infriats. Vägen till demokrati är lång
            och stenig. Vägen till jämställdhet likaså.
          </p>
          <p xml:id="i-HbvQG1MGQRFGTDGN9sbdXg">
            I Marocko kom protesterna av sig tidigt. Kungen genomförde ett
            antal reformer och val har hållits.
          </p>
          <p xml:id="i-WDbWB1yxHaGB7XodySYbxY">
            I Algeriet kom protesterna av sig väldigt snabbt. Landet är ett
            av de länder i Nordafrika som avkunnar många dödsdomar.
          </p>
          <p xml:id="i-4MySPx5Yc5KkjB5xHTwdWB">
            I Tunisien har val hållits men många problem återstår att övervinna.
          </p>
          <p xml:id="i-EVLt8rGjWMSyRVDqE7TuNT">
            I Libyen, där västmakterna väldigt aktivt ingrep i konflikten,
            känns situationen mest kaotisk. Efter attentatet mot ambassaden
            har dock regeringen beslutat att miliserna ska bort alternativt
            lyda under regeringen. Val har dock hållits och oljeleveranserna
            verkar fungera.
          </p>
          <p xml:id="i-59En623StECconAV3LsssF">
            I Egypten ställdes den förre presidenten inför rätta och dömdes
            i domstol. Militären har i princip behållit makten trots att val
            hållits. Protesterna återkommer med jämna mellanrum.
          </p>
          <p xml:id="i-2mFVU2BZZPHm6ucmwDYLDy">
            När man tittar på uppfyllandet av millenniemål 3 Jämställdhet
            visar de att det återstår mycket att göra i alla nämnda länder
            för att nå målen för
          </p>
          <p xml:id="i-LEMcpnNAhoV5skjXs8Y76c">
            jämställdhet i arbetslivet och i statsförvaltningen. I synnerhet
            det sista ligger lågt för dem alla.
          </p>
          <p xml:id="i-K7jtD9NTSamTQubbLGXVpS">
            EU har genom grannskapspolitiken stora möjligheter att stötta
            de nya demokratierna på deras knaggliga väg mot stabilitet och
            fungerande demokratiska institutioner. Sverige bör aktivt verka
            för att det stödet inte ska ske utifrån ett europeiskt egenintresse
            utan som aktivt stöd till demokratibyggande. Sverige bör också,
            som vi brukar, särskilt stötta arbetet med jämställdhet och kvinnors
            rättigheter.
          </p>
          <table xml:id="i-2ododq4SKUxNAS3JuXyJLP">
            <row xml:id="i-KPSMoBxMPQwXesMahzqp8K">
              <cell>
                Stockholm den 4 oktober 2012
              </cell>
            </row>
            <row xml:id="i-JhsYfYqL6zXQSYfMCUcbsj">
              <cell>
                Bodil Ceballos (MP)
              </cell>
            </row>
            <row xml:id="i-2RdYbsqd9QkjJ9VPjMm1Sf">
              <cell>
                Valter Mutt (MP)
              </cell>
              <cell>
                Peter Rådberg (MP)
              </cell>
            </row>
          </table>
        </div>
      </div>
    </body>
  </text>
</TEI>
