<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-KU-02493">
  <teiHeader>
    <fileDesc>
      <titleStmt>
        <title>Författningsfrågor</title>
        <author corresp="i-BZ7PcK8D1efvHXsafGEMKE">av Andreas Norlén m.fl. (M, C, FP, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2493 av Andreas Norlén m.fl. (M, C, FP, KD)</title>
          <idno type="rdwebb">H3022493</idno>
          <rs type="number">2493</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H3022493/text</ref>
          <ref type="dokument_url_html">http://data.riksdagen.se/dokument/H3022493</ref>
          <ref type="dokumentstatus_url_xml">http://data.riksdagen.se/dokumentstatus/H3022493</ref>
          <ref type="docx">http://data.riksdagen.se/fil/ADEA1799-F608-40A3-AEB1-946A9171F334</ref>
          <ref type="pdf">http://data.riksdagen.se/fil/000AEB01-D721-4B84-9E82-EF15FF9DD7DC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-YVn7bHWq33ziBuqm8fKFGq</idno>
            <name>Per-Ingvar Johnsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XNhzoo8e4qc1cM8U6t4ep8</idno>
            <name>Mathias Sundin</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3KwJNYsF6Qj3EgDJoxyfmz" type="signed"/>
        <correspContext corresp="i-3KwJNYsF6Qj3EgDJoxyfmz">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-YVn7bHWq33ziBuqm8fKFGq"/>
          <note type="signatory" corresp="i-XNhzoo8e4qc1cM8U6t4ep8"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-K4ofjVpxKkTPhuLdqXPe3j" type="submitted">
          <date when="2015-10-06"/>
          <time when="13:21:07"/>
        </correspAction>
        <correspAction xml:id="i-3iEKbB3YbX8aKT4PMrrNoM" type="referred">
          <date when="2015-10-13"/>
        </correspAction>
        <correspAction xml:id="i-uteqryFaVuynrPCxGbNKz" type="assigned">
          <date when="2016-04-27"/>
          <time when="12:37:57"/>
        </correspAction>
        <correspContext corresp="i-uteqryFaVuynrPCxGbNKz">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-CMksHx4gzV35bw4zR6i6RK" type="behandlas_i"/>
        <correspContext corresp="i-CMksHx4gzV35bw4zR6i6RK">
          <ref type="uppgift">2015/16:KU14</ref>
          <ref type="ref_dok_id">H301KU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KU14</ref>
          <ref type="ref_dok_titel">Vallagsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JJ4zUCqkKMFvGBoXRkw5pu" type="behandlas_i"/>
        <correspContext corresp="i-JJ4zUCqkKMFvGBoXRkw5pu">
          <ref type="uppgift">2015/16:KU15</ref>
          <ref type="ref_dok_id">H301KU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KU15</ref>
          <ref type="ref_dok_titel">Fri- och rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-ETxR1mRyY5PxN5RncVHV8G" type="behandlas_i"/>
        <correspContext corresp="i-ETxR1mRyY5PxN5RncVHV8G">
          <ref type="uppgift">2015/16:KU13</ref>
          <ref type="ref_dok_id">H301KU13</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KU13</ref>
          <ref type="ref_dok_titel">Frågor om rösträtt, valsystem m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:2493 av Andreas Norlén m.fl. (M,
          C, FP, KD) Författningsfrågor
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-VF8zwMAxiMmCFx1cXdFyG6">
            Förslag till riksdagsbeslut
          </head>
          <list style="ol">
            <item xml:id="i-B5sW71MmfWAsnXVR6miSv3">
              Riksdagen ställer sig bakom det som anförs i motionen om att
              utreda möjligheterna för en enskild att få skadestånd om staten
              kränker grundlagsskyddade fri- och rättigheter, och riksdagen
              tillkännager detta för regeringen.
            </item>
            <item xml:id="i-JdpaVwVkGjK5kaYKpd4CPN">
              Riksdagen ställer sig bakom det som anförs i motionen om lägre
              personvalsspärrar och tillkännager detta för regeringen.
            </item>
            <item xml:id="i-7FW77qA8EycgkKGUW7bjwy">
              Riksdagen ställer sig bakom det som anförs i motionen om kortare
              tid för att anordna omval och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-DNDCPzWikoSscKGspuoepD" type="h1">
            Motivering
          </head>
          <p xml:id="i-LUnNxosQnBRKrXX5F5cDH">
            De grundläggande reglerna för vårt demokratiska system finns
            i de fyra grundlagarna: regeringsformen, tryckfrihetsförordningen,
            yttrandefrihetsgrundlagen och successionsordningen. Genom Grundlagsutredningen,
            som tillsattes 2004 och vars eniga betänkande presenterades 2008,
            gjordes en grundlig översyn av regeringsformen. Utredningens förslag
            låg till grund för en rad ändringar av regeringsformen som trädde
            i kraft den 1 januari 2011. Det finns nu inget behov av en ny
            omfattande genomlysning av regeringsformen. Däremot är det viktigt
            att den författningspolitiska debatten hålls levande och att förändringar
            av enskilda delar av regeringsformen fortlöpande diskuteras. I
            motsats till situationen i USA, där förändringar av konstitutionen
            är så svåra att genomföra att det knappast aldrig sker, har vi
            i Sverige en tradition av vad som kan beskrivas som inkrementella
            förändringar av vår regeringsform och övriga grundlagar, en de
            små stegens förändrings- och förbättringsprocess. En grundlagsändring
            är förvisso ett viktigt beslut, men trots allt inte en så dramatisk
            förändring att man bör begränsa sig till en per mansålder.
          </p>
          <p xml:id="i-SqmKvQ6Cd5e7tNMhdY7vY2">
            Mot denna bakgrund vill Alliansens partier i konstitutionsutskottet
            genom denna motion lyfta fram några förändringar av regeringsformen
            som vi vill se genomförda. Vi menar att det är motiverat att fortsätta
            att med små steg utveckla regeringsformen och anser att regeringen
            bör låta utreda dessa förändringar. Samtidigt är vi öppna för
            att lyssna till vilka förslag till förändringar av regeringsformen
            som andra partier vill aktualisera. Sverige har en tradition av
            samsyn på författningspolitikens område och förändringsarbetet
            har präglats av ett pragmatiskt givande och tagande. Vi anser
            att detta är en god tradition som bygger på tanken att det har
            ett stort värde med bred enighet om demokratins grundläggande
            spelregler.
          </p>
          <head xml:id="i-6GcpPb3tfgrHgTX6vRuvRL" type="h3">
            Möjligheterna för en enskild att få skadestånd om staten kränker
            grundlagsskyddade fri- och rättigheter
          </head>
          <p xml:id="i-KbEGwWZW1SmCrYTouJY5qA">
            I frågan om enskilda människors möjlighet att värna sina fri-
            och rättigheter med stöd av regeringsformens andra kapitel om
            skydd för medborgerliga fri- och rättigheter är ett mål som Högsta
            domstolen avgjorde 2014 av stort intresse. I domen tillerkändes
            en person skadestånd efter att han felaktigt fråntagits sitt svenska
            medborgarskap. Medborgarskapet fråntogs personen i strid med bestämmelsen
            i 2 kap. 7 § regeringsformen enligt vilken ingen svensk medborgare
            som är eller har varit bosatt i riket får fråntas sitt medborgarskap.
            Rättigheten är absolut och kan inte begränsas. Den har även ett
            nära samband med själva grunden för den svenska folkstyrelsen.
            Bestämmelsen riktar sig i första hand till lagstiftaren och myndigheter,
            men bör enligt domstolen kunna åberopas av den enskilde som grund
            för skadeståndsskyldighet för staten, mot bakgrund av det avsteg
            som en överträdelse innebär från statsskickets grunder.
          </p>
          <p xml:id="i-BDXnPJgqtbEvRt65Zk6JXM">
            Högsta domstolen konstaterar att det i svensk rätt anses krävas
            särskilt lagstöd för att en rätt till ersättning för ideell skada
            ska föreligga. Något uttryckligt lagstöd för att tillerkänna en
            person skadestånd vid en överträdelse av 2 kap. 7 § regeringsformen
            finns inte. Trots detta konstateras att en överträdelse av bestämmelsen
            är av sådant slag att övervägande skäl talar för att ideellt skadestånd
            ska kunna dömas ut av domstol.
          </p>
          <p xml:id="i-4FTzBCFmkZ3TBaL6f5CePS">
            Domen medför en delvis ny dimension av regeringsformen. Innan
            domen ansågs inte regeringsformen i sig kunna ge upphov till rättigheter
            som den enskilde kunde åberopa i domstol för att få skadestånd
            från staten. Sedan tidigare har dock ersättning kunnat utgå för
            ideell skada när överträdelser sker mot Europakonventionens bestämmelser.
            Denna nya dimension av regeringsformen kan på så sätt sägas tillföra
            en välkommen enhetlighet för enskilda människor mellan regeringsformen
            och Europakonventionen vad gäller den konkreta innebörden av de
            grundläggande fri- och rättigheterna.
          </p>
          <p xml:id="i-Ty1U1jBFfh43nsK21fpQpa">
            Även om en sådan ny dimension av flera skäl kan anses tilltalande
            innebär domen även att viss osäkerhet gäller avseende det nuvarande
            rättsläget. Frågan om och på vilket sätt en motsvarande möjlighet
            till skadestånd föreligger vid övergrepp mot andra i regeringsformen
            skyddade grundläggande fri- och rättigheter är exempelvis inte
            entydigt besvarad. Justitiekanslern (JK) har sagt att domen av
            JK kommer att tillämpas mycket restriktivt och enbart vid fall
            av felaktigt indraget medborgarskap. Mot denna bakgrund bör en
            utredning tillsättas för att utreda det nuvarande rättsläget och
            bedöma om och i sådant fall hur en sådan rätt till skadestånd
            bör kodifieras.
          </p>
          <head xml:id="i-T5PbngPmBDjLPurMEZwKE6" type="h3">
            Lägre personvalsspärrar
          </head>
          <p xml:id="i-RV5NRwcgWHT5ytB1MeyiuB">
            Personvalssystemet har sedan det i sin första form infördes 1995
            gradvis utvecklats och förändrats. Från början gällde vid val
            till riksdagen en spärr om åtta procent av partiets röster i valkretsen.
            Denna sänktes i samband med grundlagsreformen 2010 till fem procent.
            Ett ökat inslag av personval, inom ramen för systemet med partival,
            stärker de röstberättigades möjlighet att påverka vilka företrädare
            som ska representera dem i olika valda församlingar. Det kan tjäna
            till att vitalisera demokratin och stärka kopplingen mellan de
            röstande och de förtroendevalda. Den sänkta personvalsspärren
            vid riksdagsval, som tillämpades för första gången i valet 2014,
            var ett steg i rätt riktning. I mindre partier med under cirka
            tio procent av rösterna innebär personvalsinslaget nu ofta en
            påtaglig möjlighet för väljarna att påverka vem som blir vald,
            i såväl kommunala som regionala och nationella val. Det blir genom
            personvalet inte sällan verklig konkurrens på valdagen om vem
            som ska få ett visst partis riksdagsmandat i en viss valkrets.
            I större partier har det däremot visat sig svårt även för etablerade
            kandidater att nå spärren, inte minst i riksdagsvalet, varför
            endast ett fåtal riksdagsledamöter från de större partierna är
            personvalda.
          </p>
          <p xml:id="i-8FaK41g17jAD5aigXdps6V">
            Vi menar att personvalsinslaget ytterligare bör förstärkas. En
            sådan förstärkning skulle kunna ske genom ytterligare sänkta personvalsspärrar
            vid val till riksdagen, landstingsfullmäktige (regionfullmäktige)
            och kommunfullmäktige eller genom att spärrarna helt tas bort.
            Det skulle innebära att väljarna skulle få än större möjligheter
            att påverka vem som väljs. Det skulle stärka kopplingen mellan
            väljare och valda och därigenom stärka demokratin.
          </p>
          <head xml:id="i-A4TCh1iztGfFsR3ZSsZv2B" type="h3">
            Kortare tid för att anordna omval
          </head>
          <p xml:id="i-TeqcG73j9YmHn1scYcAQgG">
            Erfarenheterna av bland annat 2010 års omval visade att det finns
            skäl att utreda hur omval kan genomföras snabbare än idag. Konstitutionsutskottet
            aktualiserade enhälligt frågan 2013 genom ett utskottsinitiativ
            (2012/13:KU13). Det krävdes enligt utskottet både förkortad handläggningstid
            i Valprövningsnämnden och att tiden för genomförande av ett omval
            kortas ned. Genom att förutsättningarna för omval i princip blir
            desamma som för ordinarie val förbättras möjligheterna att snabbt
            genomföra ett omval. Det bör även införas en tidsfrist för när
            ett omval senast ska genomföras efter det att beslut om omval
            har fattats. Sedan utskottsinitiativet 2013 har frågan beretts
            i Regeringskansliet. Regeringen har pekat på att vissa av de förändringar
            som utskottet förordar förutsätter grundlagsändringar. Det är
            därför angeläget att frågan utreds och hanteras på ett sådant
            sätt att beslut om nödvändiga förändringar kan fattas så snart
            som möjligt.
          </p>
        </div>
        <div type="motSignatures">
          <list>
            <item xml:id="i-Fu1hUtww3FCTu85NRzqCDp" who="i-BZ7PcK8D1efvHXsafGEMKE">
              Andreas Norlén (M)
            </item>
            <item xml:id="i-TWDktRdUCdgkN9KE4PcN1v" who="i-YVn7bHWq33ziBuqm8fKFGq">
              Per-Ingvar Johnsson (C)
            </item>
            <item xml:id="i-QL6onjNkgxAwpgPeGUeEgy" who="i-XNhzoo8e4qc1cM8U6t4ep8">
              Mathias Sundin (FP)
            </item>
            <item xml:id="i-6xivHApVm6eowPFef6vevp" who="i-4BTx6VbUNJDqLqfkYqjnsE">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
