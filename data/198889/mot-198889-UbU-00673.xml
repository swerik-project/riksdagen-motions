<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198889-UbU-00673">
  <teiHeader>
    <fileDesc>
      <titleStmt>
        <title>Högskolefrågor</title>
        <author corresp="r-0 i-2BYSzJNcUPXMLvmLd6pE34 i-2BYSzJNcUPXMLvmLd6pE34 i-2BYSzJNcUPXMLvmLd6pE34">av Ann-Cathrine Haglund m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Högskolefrågor</title>
          <idno type="rdwebb">GC02Ub673</idno>
          <rs type="number">Ub673</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GC02Ub673/text</ref>
          <ref type="dokument_url_html">http://data.riksdagen.se/dokument/GC02Ub673</ref>
          <ref type="dokumentstatus_url_xml">http://data.riksdagen.se/dokumentstatus/GC02Ub673</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>av Ann-Cathrine Haglund m.fl.</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-2BYSzJNcUPXMLvmLd6pE34</idno>
            <name>Ann-Cathrine Haglund</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-d6dsey4EPVNLzi1U5nkWV</idno>
            <name>Göran Allmér</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>och å den andra sidan de mindre</name>
            <state type="partyAffiliation">
              <desc>nya</desc>
            </state>
          </person>
          <person gender="man">
            <idno>i-9msUCw725vKguNSQS4ikv4</idno>
            <name>Hans Dau</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-2BYSzJNcUPXMLvmLd6pE34</idno>
            <name>Ann-Cathrine Haglund</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-XReDscGERZf5yzSxFeceD3</idno>
            <name>Elisabeth Fleetwood</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-d6dsey4EPVNLzi1U5nkWV</idno>
            <name>Göran Allmér</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-9msUCw725vKguNSQS4ikv4</idno>
            <name>Hans Dau</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-ENka9fRWC7HrGDQTU4F2ah</idno>
            <name>Birger Hagård</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-ENka9fRWC7HrGDQTU4F2ah</idno>
            <name>Birger Hagård</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-9ZfzFzDXHZKY5aBmYVFU3a</idno>
            <name>Rune Rydén</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-CBuK3dFLMHFNiQVSusHsaD</idno>
            <name>Ulf Melin</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>Rune Rydén</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-CBuK3dFLMHFNiQVSusHsaD</idno>
            <name>Ulf Melin</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-2BYSzJNcUPXMLvmLd6pE34</idno>
            <name>Ann-Cathrine Haglund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-ENka9fRWC7HrGDQTU4F2ah</idno>
            <name>Birger Hagård</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XReDscGERZf5yzSxFeceD3</idno>
            <name>Elisabeth Fleetwood</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-9ZfzFzDXHZKY5aBmYVFU3a</idno>
            <name>Rune Rydén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-CBuK3dFLMHFNiQVSusHsaD</idno>
            <name>Ulf Melin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9msUCw725vKguNSQS4ikv4</idno>
            <name>Hans Dau</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XReDscGERZf5yzSxFeceD3</idno>
            <name>Elisabeth Fleetwood</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-d6dsey4EPVNLzi1U5nkWV</idno>
            <name>Göran Allmér</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-V2mwYuohHaiBuZ7Ay48PyP" type="signed"/>
        <correspContext corresp="i-V2mwYuohHaiBuZ7Ay48PyP">
          <note type="signatory" corresp="r-0"/>
          <note type="signatory" corresp="i-2BYSzJNcUPXMLvmLd6pE34"/>
          <note type="signatory" corresp="i-d6dsey4EPVNLzi1U5nkWV"/>
          <note type="signatory" corresp="r-0"/>
          <note type="signatory" corresp="i-9msUCw725vKguNSQS4ikv4"/>
          <note type="signatory" corresp="i-2BYSzJNcUPXMLvmLd6pE34"/>
          <note type="signatory" corresp="i-XReDscGERZf5yzSxFeceD3"/>
          <note type="signatory" corresp="i-d6dsey4EPVNLzi1U5nkWV"/>
          <note type="signatory" corresp="i-9msUCw725vKguNSQS4ikv4"/>
          <note type="signatory" corresp="i-ENka9fRWC7HrGDQTU4F2ah"/>
          <note type="signatory" corresp="i-ENka9fRWC7HrGDQTU4F2ah"/>
          <note type="signatory" corresp="i-9ZfzFzDXHZKY5aBmYVFU3a"/>
          <note type="signatory" corresp="i-CBuK3dFLMHFNiQVSusHsaD"/>
          <note type="signatory" corresp="r-0"/>
          <note type="signatory" corresp="i-CBuK3dFLMHFNiQVSusHsaD"/>
          <note type="signatory" corresp="i-2BYSzJNcUPXMLvmLd6pE34"/>
          <note type="signatory" corresp="i-ENka9fRWC7HrGDQTU4F2ah"/>
          <note type="signatory" corresp="i-XReDscGERZf5yzSxFeceD3"/>
          <note type="signatory" corresp="i-9ZfzFzDXHZKY5aBmYVFU3a"/>
          <note type="signatory" corresp="i-CBuK3dFLMHFNiQVSusHsaD"/>
          <note type="signatory" corresp="i-9msUCw725vKguNSQS4ikv4"/>
          <note type="signatory" corresp="i-XReDscGERZf5yzSxFeceD3"/>
          <note type="signatory" corresp="i-d6dsey4EPVNLzi1U5nkWV"/>
        </correspContext>
        <correspAction xml:id="i-YMBKF8JQZLm7fKf7cF3khW" type="submission">
          <date when="1989-01-25"/>
        </correspAction>
        <correspAction xml:id="i-7vWBmTXJdDZmd75g5sdWyM" type="dismissal">
          <date when="1989-02-01"/>
        </correspAction>
        <correspAction xml:id="i-WLvdfuCcwFwgf2XMj7Gdmt" type="referral">
          <date when="1989-02-02"/>
        </correspAction>
        <correspAction xml:id="i-GJwnLYUW7wALXLwDrCXWF5" type="assigned">
          <date when="2014-11-22"/>
          <time when="23:57:42"/>
        </correspAction>
        <correspContext corresp="i-GJwnLYUW7wALXLwDrCXWF5">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198889/mot_198889_ub_673/mot_198889_ub_673-001.pdf"/>
      <div xml:id="i-JQrUvbtKJk5CAmEbywQn63" type="motHeader">
        <div xml:id="i-Ardn4zxJyHuyrxmZZiz2R3" type="motTitle"/>
        <div xml:id="i-Sm32aAV92J6oWpRwfSn3ai" type="motSubmissionInfo"/>
      </div>
      <div xml:id="i-FjoUgzs5fjyF3RJj5sonS7" type="motBody">
        <div xml:id="i-5QhNMtCgpeREZDtwVfYBA7">
          <p xml:id="i-2aW4UALvpunwSi9MWckZKu">
            Motion till riksdagen
          </p>
          <p xml:id="i-6nHJR1R7zoG6NSyr2os4kY">
            1988/89:Ub673
          </p>
          <p xml:id="i-CubS9h3bNM3fd52wd1Tqv3">
            av Ann-Cathrine Haglund m.fl. (m) Högskolefrågor
          </p>
          <p xml:id="i-J2tpXENkViSdHZzETQnbea">
            I denna motion redovisar vi vår syn på vissa utbildningar och
            föreslår i några fall dimensioneringsförändringar. De ekonomiska
            konsekvenserna redovi- sas i vår motion angående budgetfrågor
            inom utbildningsdepartementets verksamhetsområde. Under de senaste
            fyra åren har vi i våra motioner påvisat hur den stora ökningen
            av akademiker för femton år sedan främst togs om hand av den starkt
            expanderande offentliga sektorn. De flesta högskoleutbildningarna
            är alltjämt riktade mot denna sektor, medan grunden för Sveriges
            framtida utveckling främst ligger inom den privata sektorn. Våra
            förslag om minsk- ning av antalet platser på flera av de utbildningslinjer
            som är riktade mot den offentliga sektorn har i flera fall vunnit
            gehör. Vi har länge förespråkat minskad styrning och planering
            och större flexibilitet vid våra universitet och högskolor. Ett
            slopande av flera utbild- ningslinjer inom det filosofiska fakultetsområdet
            skulle inte bara ge ökad frihet för de studerande utan också göra
            det lättare att anpassa utbildningen till en förändrad verklighet.
            I andra fall, där linjesystemet har en reell funktion att fylla,
            har vi efterlyst större långsiktighet i dimensioneringen. Av budgetpropositionen
            att döma har denna syn vunnit förståelse inom utbildningsdepartementet
            och UHÄ. UHÄ har fått i uppdrag att bedöma framtida behov av högskoleutbildad
            arbetskraft och möjligheterna att rekrytera studerande. De demografiska
            förändringarna och de minskade ungdomskullarna kommer att leda
            till ökad konkurrens om de ungdomsstu- derande. Från den utgångspunkten
            är det riktigt av regeringen att nu stoppa fortsatt utbyggnad
            av nya högskolor. Utlokalisering av högskoleutbildning kan givetvis
            ske. Men några nya organisatoriska enheter bör inte byggas upp.
            I stället måste ansträngningarna koncentreras till att förbättra
            högskoleutbildningarna i kvalitativt hänseen- de. Vi har i vår
            motion rörande utbildningspolitiken av detta skäl föreslagit att
            forskning skall ingå i tjänsten för alla forskningskompetenta
            högskolelä- rare. Vi ser hur den socialdemokratiska regeringen
            stegvis har anammat våra förslag på högskoleområdet. Konkreta
            exempel är bl.a. avskaffande av regionstyrelserna, införande av
            en fil.kand.-examen och av s.k. individuella linjer. Det är också
            ett steg i rätt riktning, då regeringen nu föreslår att de fristående
            kurserna tillförs ökade resurser. Det återstår emellertid mycket
            att göra och vi har i vår partimotion på det utbildningspolitiska
            området föreslagit en rad åtgärder för att komma till rätta med
            problemen på högskoleområdet.
          </p>
          <pb facs="riksdagen-motions-pdf/data/198889/mot_198889_ub_673/mot_198889_ub_673-002.pdf"/>
          <p xml:id="i-C1F2c3fE1UtNUvymdznBrH">
            Regeringens budgetproposition föreslår vissa förstärkningar av
            resurserna till de samhällsvetenskapliga och humanistiska utbildningssektorerna
            i enlighet med vad vi tidigare begärt. Samtidigt sker en neddragning
            av resurserna till de tekniska utbildningarna liksom till vård-
            och lärarutbild- ningarna. Vi finner detta olyckligt. Det finns
            stora såväl kvalitativa som kvantitativa brister inom dessa utbildningsområden.
            Den nu föreslagna neddragningen av resurser kommer att resultera
            i en ryckighet, som inte främjar en positiv utveckling. Regeringen
            har vid ett tillfälle valt att främja forskningen, vid ett annat
            grundutbildningen. Resultatet har blivit en kraftig minskning
            av anslagen per capita. Regeringen bör analysera grundutbild-
            ningens problem och redovisa sina förslag i nästa års budget.
          </p>
          <p xml:id="i-6rVKJYJVuQBKEL2HYm4usN">
            Internationalisering
          </p>
          <p xml:id="i-SYgMaTX6euNo1nxyVcZt84">
            Som vi framhållit i flera andra sammanhang är internationaliseringen
            av högskolan ett viktigt mål. Inte minst gäller detta samverkan
            inom Europa med sikte på en svensk EG-integration. Detta förutsätter
            — som UHÄ påpekat — en intensiv satsning på utveckling av utbildning
            på främmande språk för att det internationella studerandeutbytet
            skall kunna intensifieras. UHÄ har därför föreslagit en uppräkning
            av anslaget D6. med två miljoner kronor. Regeringen ställer sig
            dock kallsinnig till en ökning av anslaget, vilket vi finner anmärkningsvärt
            mot bakgrund av den ökade internationali- seringen. Vi delar UHÄ:s
            bedömning och anser det väsentligt att anslaget ökas med två miljoner
            kronor. Däremot finner vi det mot bakgrund av resursknappheten
            mindre angeläget att under samma anslagspost bevilja ökade medel
            för information och systemkostnader för datasystem för central
            antagning genom ett engångsanslag på sju miljoner kronor. Vi har
            i vår partimotion om utbildningspolitiken krävt ändrade tillträdesregler,
            vilket kraftigt minskar den centrala antagningen. Därtill har
            vi krävt minskat uppgiftslämnande till LADOK (lokalt ADB-baserat
            studiedokumentationssystem). Regeringen föreslår ytterligare en
            och en halv miljon kronor till LADOK och för allmänt administrativt
            utvecklingsarbete inom högskolan. Vi anser det orimligt att förstärka
            byråkratin samtidigt som nedskärningar görs av resurserna för
            högskolans grundutbildning. Vi har i vår partimotion rörande Sverige
            och den Europeiska gemenskapen föreslagit att särskilda medel
            bör anvisas för information om det europeiska samarbetet. Anslaget
            bör kunna användas för enskilda organisationers informationsverksamhet
            men även utnyttjas för stipendier till skolelever och högskolestuderande.
            Vi har i samma motion framhållit behovet av att EG-litteratur
            finns tillgänglig vid högskolorna. Vi föreslår i en annan motion
            att ett nytt anslag inrättas för ”Information och stipendier för
            att främja samverkan med EG”. Vi föreslår att 5 miljoner kronor
            anvisas för detta ändamål.
          </p>
          <p xml:id="i-U71PmNMabzQmX1vTwDfmKD">
            Mot. 1988/89 Ub673
          </p>
          <pb facs="riksdagen-motions-pdf/data/198889/mot_198889_ub_673/mot_198889_ub_673-003.pdf"/>
          <p xml:id="i-FL4nPSs9YNBgCxy9mmXGrP">
            Ekonomutbildningen
          </p>
          <p xml:id="i-9r5psRwWponzj3xbfUDbdS">
            I slutet av 1988 publicerade Ingenjörsvetenskapsakademien (IVA)
            en rapport, som närmare granskade ekonomutbildningen på högskolenivå.
            Den i hög grad kompetenta granskningsgruppen var synnerligen kritisk
            till den nuvarande utbildningen. Av ekonomutbildningen i Sverige
            kan enligt IVA bara en liten del sägas vara ”av högsta internationella
            klass”. Svårigheterna är stora att rekrytera lärare och forskarstuderande.
            Den svenska forskningen har svårt att hävda sig internationellt.
            Det saknas enligt IVA en ämnesmässigt professionell ledning och
            utbildningen saknar kvalitetsprofil. ”Kort studietid, få undervisningstimmar
            och schablonmässig examination gör att kunskaper om fundamentala
            metoder och modeller ofta är mycket ytliga”. Basblocket beskrivs
            som ”en misslyckad hybrid”. Som skäl för det kategoriska påståendet
            anförs: ”En grundlig teoretisk skolning å ena sidan och en solid
            träning i ekonomiska tekniker å den andra sidan låter sig inte
            utan vidare förenas i en och samma utbildning. De förhoppningar
            som fanns att enbart basblocket i ekonomlinjen skulle ersätta
            handelsinstitutens utbildningar har inte infriats”. Även om vissa
            punkter kan diskuteras, förefaller arbetsgruppens slutsatser vara
            väl underbyggda. Ekonomutbildningen har i dag inte den kvalitet
            som kan krävas. Detsamma gäller många andra högskoleutbildningar.
            Vi har från början varit starkt kritiska till uppdelningen av
            ekonomutbild- ningen i ett basblock och en fördjupningsdel. Vi
            har aldrig accepterat att basblocket på ett fullgott sätt kan
            ta över handelsinstitutens utbildning av ”praktiska ekonomer”.
            Vi har också ställt oss avvisande till regeringens förslag och
            riksdagens beslut att ekonomlinjens fördjupningsdel skall inrättas
            på alla orter — 20 högskoleenheter — där basblocket finns. Som
            vi framhållit i vår partimotion om utbildningspolitiken bör den
            forskningsförberedande högskoleutbild- ningen (teoretiska utbildningar
            och påbyggnadskurser, som berättigar till forskarutbildning) koncentreras
            till enheter med fasta forskningsresurser samt till de större
            högskolorna Växjö, Karlstad och Örebro (de tidigare universitetsfilialerna).
            Det hindrar inte, att fördjupningsdelen av ekonomlin- jen utlokaliseras
            till de mindre högskolorna, men ansvaret skall ligga kvar hos
            de enheter som har att ombesörja den forskningsförberedande högskoleutbild-
            ningen. Vi vill än en gång erinra om att utsplittringen av ekonomlinjens
            fördjup- ningsdel står i bjärt kontrast mot vad som förordats
            på sakkunnigt håll. Bl.a. anförde ordföranden i planeringsberedningen
            för AES-sektorn i en reserva- tion till den anslagsframställning
            från UHÄ, som föregick förra årets budgetproposition, att beredningen
            ”förordar att de åtgärder som är möjliga att vidta inom ramen
            för tillgängliga resurser disponeras så att satsningar för att
            säkerställa och om möjligt höja utbildningens kvalitet prioriteras
            före kvantitativ expansion av befintliga utbildningar, etablering
            av utbildningar på nya orter respektive inrättande av nya utbildningar”.
            Detta ligger helt i linje med såväl vår syn som den som lagts
            i dagen av IVA:s arbetsgrupp och andra sakkunniga.
          </p>
          <p xml:id="i-3e1VgzsBjDD8Cb4VtBmZXY">
            Mot. 1988/89 Ub673
          </p>
          <pb facs="riksdagen-motions-pdf/data/198889/mot_198889_ub_673/mot_198889_ub_673-004.pdf"/>
          <p xml:id="i-26shwSMmFD1FKiwihA38rQ">
            Regeringen har emellertid valt en annan väg. Förra året beslutade
            riksdagen i enlighet med regeringens förslag att fördjupningsdelen
            av ekonomutbildningen skall finnas i Falun/Borlänge, Östersund
            och Eskilstu- na/Västerås. Nu vill man gå vidare och inrätta motsvarande
            utbildning i Jönköping, Skövde och Gävle/Sandviken. Samtidigt
            vet vi, att vid de mindre högskolorna har endast 25 procent av
            högskollärarna avlagt doktorsexamen — andelen torde vara än mindre
            vid de ekonomiska institutionerna. Om utbildningen skall ombesörjas
            av enbart institutionsbundna lärare vid de mindre högskolornas
            institutioner, kan man inte längre hävda att den äger rum på vetenskaplig
            grund. Skall det vetenskapliga kravet infrias, måste de mindre
            högskolorna beträffande i varje fall fördjupningsdelen söka hjälp
            från institutioner vid högskoleenheter som normalt har att meddela
            sådan undervisning. Vi motsätter oss inte att fördjupningsdelen
            av ekonomlinjen ges vid de mindre högskolorna, men av kvalitetsskäl
            skall i sådana fall hela ansvaret vila på de universitet och högskolor,
            som har att ombesörja forskningsförbere- dande högskoleutbildning
            inom ekonomlinjen. Det är också de som bör uppbära anslag för
            sådan undervisning. Vi avvisar alltså förslaget att fördjupningsdelen
            av ekonomlinjen inrättas vid högskolorna i Jönköping, Skövde och
            Gävle/Sandviken. Motsvarande medel bör i stället fördelas på de
            universitet och högskolor som i sin tur kan utlokalisera den aktuella
            undervisningen till de mindre högskolorna. De problem som nu aktualiserats
            för ekonomlinjen gäller också till stor del andra högskoleutbildningar
            inom AES-sektorn. Riksdagen begärde förra året att regeringen
            skulle återkomma med förslag om kvalitativa förbättring- ar inom
            sektorn. Regeringen har valt att föreslå vissa resursförstärkningar.
            Problemen har dock inte lösts därmed. Regeringen bör få i uppdrag
            att snarast möjligt inför riksdagen redovisa en jämförelse mellan
            den högre utbildningen i Sverige och den i andra länder inom AES-sektorn,
            särskilt ekonomlinjen, samt framlägga förslag om kvalitetshöjande
            åtgärder. Dessa bör inte enbart avse resursförstärkningar utan
            också innebära förslag beträffande utbildningens organisation
            och ansvarsfördelningen mellan å ena sidan universiteten och de
            större högsko- lorna och å den andra sidan de mindre (nya) högskolorna,
            allt i syfte att garantera en utbildning enligt högskolelagens
            formulering ”på vetenskaplig grund”. Den systemvetenskapliga linjen
            är den viktigaste högre utbildningen för administrativt inriktat
            arbete inom dataområdet. Från denna linje kommer en allt större
            del av systemerare, projektledare och utredare att hämtas. Dessa
            yrkeskategorier får en avgörande betydelse för den framtida utveck-
            lingen. Det är särskilt viktigt att utbildningen behandlar systemteknik
            och relationerna teknik, människa och samhälle. Här ställs stora
            krav på kvalitet i utbildningen liksom också inom vissa specialområden
            som systemutform- ning, systemförvaltning och datakommunikation.
            Vi föreslår, att den systemvetenskapliga linjen förlängs från
            120 till 160 poäng för att trygga kvaliteten i utbildningen. Regeringen
            bör snarast återkomma till riksdagen med ett sådant förslag.
          </p>
          <p xml:id="i-JUAb4zZNH5MQoKEUrw9AV">
            Mot. 1988/89 Ub673
          </p>
          <pb facs="riksdagen-motions-pdf/data/198889/mot_198889_ub_673/mot_198889_ub_673-005.pdf"/>
          <p xml:id="i-GVbSTFhf5BbuU3iHoC8kqT">
            Vårdutbildningar
          </p>
          <p xml:id="i-SDJFKsDCMSCWeuxsHAEMf4">
            Regeringen föreslår beträffande läkarutbildningen en utökning
            av antalet nybörjarplatser på läkarlinjen i Umeå, vilket vi tidigare
            föreslagit för att komma till rätta med den regionala obalansen.
            Samtidigt föreslår regeringen en motsvarande minskning av antalet
            platser vid läkarlinjen i Lund. Såväl socialstyrelsen som landstingsförbundet
            anser att det framtida behovet av läkare har underskattats och
            att antalet nybörjarplatser bör ökas. När dessutom läkarförbundet
            i en samnordisk prognos förutspår en framtida läkarbrist i Sverige
            bör en utökning ske i Umeå utan att motsvarande minskning sker
            i Lund. Dessutom är argumentationen för en minskning i Lund svag
            - enda skälet skulle vara att tidigare nedskärningar av läkarutbild-
            ningen skett i Stockholm, Linköping och Göteborg men icke i Lund.
            Detta är knappast tillfyllest. Antalet nybörjarplatser bör — som
            regeringen föreslagit — öka med 20 i Umeå. Däremot bör inte motsvarande
            minskning göras i Lund. Detta medför enligt regeringens beräkningar
            en ökning av kostnaderna under budgetåret på 543 000 kronor. Därtill
            har emellertid regeringen motsatt sig den utökning av anslaget
            för medicinsk forskning och forskarutbildning till Umeå, som enligt
            UHÄ bör följa med utökningen av antalet platser i grundutbildningen.
            Vi delar inte regeringens uppfattning och är inte beredda att
            acceptera några nya principer beträffande anslagstilldelningen
            på det medicinska området. Samma kvalitet i utbildningen och kostnader
            för övrigt bör gälla för Umeå som för läkarutbildningen i övrigt.
          </p>
          <p xml:id="i-EnZkdN1TbyhRGqCxTAJfw8">
            Lärarutbildningar
          </p>
          <p xml:id="i-J5KXomZpmr2BWovc781a2c">
            Vi har tidigare med all kraft motsatt oss beslutet om ny grundskollärarutbild-
            ning, då det enligt vår mening leder till en kvalitetsförsämring.
            Eftersom den nya utbildningen nu kommit igång, blir det angeläget
            för oss att i fortsättning- en påvisa brister och sträva efter
            att åstadkomma förbättringar. Vid behandlingen av förra årets
            budgetproposition visade det sig, att prognosen var felaktig.
            Det behövdes långt fler lärare än man räknat med. Riksdagen tog
            hänsyn till detta och motsatte sig regeringens förslag till nedläggning
            av lärarutbildningarna i Kalmar och Gävle/Sandviken. Vidare beslöts
            att utbildning av grundskollärare med inriktning på tidigare årskurser
            skulle finnas i Uppsala. Nu tar regeringen den bristfälliga rekryteringen
            till intäkt för att föreslå en ”frysning” av antagningen till
            utbildningen på dessa orter. De bör dock enligt regeringen få
            fortsatt planeringsanslag. Vi kan inte acceptera regeringens synsätt.
            Den har trumfat igenom en dålig lärarutbildning i riksdagen. Svaret
            har blivit långt färre sökande än man räknat med. Samtidigt har
            behovet av nya lärare visat sig större än vad som förutspåtts.
            Skolan riskerar att hamna i en besvärande lärarkris. I den krissituation
            som uppstått bör dock enligt vår mening kvalitetsaspek- ten överordnas
            kvantitetsaspekten. Ingenting säger, att de tre berörda högskoleenheterna
            skulle få färre sökande än de andra. Tvärtom kan de på grund av
            ett års uppehåll ha ett större rekryteringsunderlag och vara bättre
            rustade än andra.
          </p>
          <p xml:id="i-NYVbjQhG4UbJ7JpnhXaAEN">
            Mot. 1988/89 Ub673
          </p>
          <pb facs="riksdagen-motions-pdf/data/198889/mot_198889_ub_673/mot_198889_ub_673-006.pdf"/>
          <p xml:id="i-FNNUQgsofVW8Z98Uq6az9A">
            Vi föreslår därför, att grundskollärarutbildning skall äga rum
            som planerat i Kalmar, Gävle/Sandviken och Uppsala, allt enligt
            riksdagens tidigare beslut. Regeringen föreslår en minskning av
            antalet nybörjarplatser på vårdlärar- linjen med 30, att fördelas
            med 6 platser vardera i Stockholm, Uppsala, Lund, Göteborg och
            Umeå. De föreslagna neddragningarna är marginella och samtidigt
            anges behovet av vårdpersonal öka. Den splittrade minskning- en
            leder heller inte till någon påtaglig besparing. Förslaget är
            enligt vår mening dåligt underbyggt. Det bör därför avvisas.
          </p>
          <p xml:id="i-4aC96HanYc8JAras4vinMu">
            Lärarhögskolan i Stockholm
          </p>
          <p xml:id="i-JF3DBm8dfKpup1KWTVP24r">
            Regeringen begär bemyndigande av riksdagen att lokalisera huvuddelen
            av lärarhögskolans i Stockholm verksamhet till Södertälje. Detta
            skulle enligt regeringens mening lösa högskolans lokalproblem.
            Det framgår av budgetpropositionen, att en väsentlig del av HLS:s
            verksamhet förutsätts bli kvar i Stockholm eller dess nära grannskap,
            hela den ämnesteoretiska delen vid universitetet samt idrottslärarlinjen
            och förskollärarutbildningen i Solna och Blommensberg. Högskolestyrelsens
            krav om en till en plats sammanhållen utbildning tillgodoses inte
            genom förslaget. De långa resorna kan bidra till att göra studier
            vid HLS mindre attraktiva. Detta är besvärande i en situation,
            då rekryteringen av lärarkandidater framför allt sviktar i storstadsregionerna
            och även i Stockholm. Till detta kommer, att endast överslagsmässiga
            beräkningar redovisats beträffande kostnaderna. Inte heller har
            några andra alternativ till lokalisering redovi- sats. Vi anser
            att lärarhögskolan i Stockholm måste finnas på en plats som innebär
            att den kan vara hela Stockholmsområdets lärarhögskola. Regeringen
            bör utreda HLS:s lokaliseringsproblem närmare och återkom- ma
            till riksdagen med alternativa förslag.
          </p>
          <p xml:id="i-W41UPbP9S99N6sKWZdn1Xh">
            Journalistutbildning
          </p>
          <p xml:id="i-CGFeMiw2uEojre4yTBfscB">
            Inom sektorn för kultur- och informationsyrken föreslår regeringen
            en välbehövlig upprustning. Vi hälsar med tillfredsställelse,
            att en ny variant införs inom journalistutbildningen. Alternativet
            med en 40-poängs kurs efter avslutade 120 poäng inom valfria områden
            men med behörighet för forskarutbildning, dvs en fil.kand.-examen,
            bör kunna tillföra yrket en behövlig kompetensförstärkning. Det
            har framstått som alltmer angeläget, att det görs en åtskillnad
            mellan journalistens och informatörens roll. Från den utgångspunkten
            är det bra att regeringen föreslår en allmän informationslinje.
            Vi förutsätter att den journalistutbildning som skall förläggas
            till Norrland lokaliseras till Umeå. Endast Umeå universitet har
            tillräcklig mångsidighet och kapacitet för att ge en kvalitativt
            acceptabel utbildning.
          </p>
          <p xml:id="i-BPg4GyBjxB4g8VniqgjMCB">
            Mot. 1988/89 Ub673
          </p>
          <pb facs="riksdagen-motions-pdf/data/198889/mot_198889_ub_673/mot_198889_ub_673-007.pdf"/>
          <p xml:id="i-V4ndJXJtcbzpN1ikgCLUT7">
            LIF-anslaget
          </p>
          <p xml:id="i-86Pu8iX7amRvtMJ2Bc25vy">
            Genom att huvuddelen av resurserna anslås via yrkesutbildningssektorerna—
            något som vi kritiserat i andra sammanhang — är vissa ämnesområden
            ständigt hotade. Det är inte sällan fråga om kanske ”udda” språk,
            som dock varken universiteten eller det svenska samhället har
            råd att vara utan. Slaviska institutionen i Lund har nämnts som
            ett sådant exempel. Vi vill erinra om att den s.k. ”minikrysslistan”
            reglerar villkoren för ett antal små discipliner. Genom denna
            lista, som är intagen i statsliggaren, fastställs var ansvaret
            skall ligga för att studiemöjlighet finns i vissa ämnen med få
            studerande. För att undanröja den oro som finns och för att åstadkomma
            viss behövlig upprustning bl.a. av de små institutionerna föreslår
            vi, att LIF-anslaget förstärks med ytterligare fem miljoner kronor.
          </p>
          <p xml:id="i-6BFu7GpV8KwLcNJttPZsho">
            Forskning och forskarutbildning
          </p>
          <p xml:id="i-K2qMiTcoDFBE4c2zyfeVpL">
            Vi har en ambition att åstadkomma största möjliga drägliga förhållanden
            för de forskarstuderande. Det är därför angeläget, att i flertalet
            fall utbildnings- bidragen omvandlas till doktorandtjänster. Vi
            anser att denna utveckling bör påskyndas. Vid vissa fakulteter
            har det dock visat sig mera ändamålsenligt att förena utbildningsbidrag
            med assistenttjänster, vartill kommit att högskolan i fråga tecknat
            avtal med försäkringsbolag för att trygga doktoranden i socialt
            hänseende. Riksdagen bör föreslå regeringen, att respektive fakultet
            ges möjlighet att disponera anslaget för stöd åt forskarstuderande
            på sådant sätt att den för fakulteten och den studerande bästa
            utformningen uppnås. Regeringen föreslog i sin proposition om
            särskilda regionalpolitiska insatser för Bergslagen och norra
            Sveriges inland en tillfällig förstärkning om 2.4 miljoner kronor
            till informationsteknologisk forskning vid universitetet i Umeå.
            Riksdagen beslutade, att medel av motsvarande storleksordning
            skulle anvisas även för budgetåret 1989/90 och därefter bli permanenta.
            Oberoende av detta har dessutom en professur inrättats i datalogi
            vid universitetet i Umeå. Regeringen tar nu detta till intäkt
            för att föreslå att endast 1,2 miljoner kronor bör anslås som
            förstärkning till den informations- teknologiska forskningen i
            Umeå. Detta synes vara ett missförstånd av regeringen. Riksdagen
            bör därför anslå ytterligare 1,2 miljoner kronor som förstärkning
            till den informations- teknologiska forskningen vid Umeå universitet
            för budgetåret 1989/90.
          </p>
          <p xml:id="i-EWcmaSKwJdbr8mpTzq3xgk">
            Hemställan
          </p>
          <p xml:id="i-4BPE2gg3EoZkKWq5hiStnb">
            Med hänvisning till det anförda hemställs 1. att riksdagen hos
            regeringen begär en studie av utvecklingen av per capita-resurserna
            inom grundutbildningen inom teknisk sektor samt att regeringen
            återkommer med förslag med anledning av den utförda analysen,
            2. att riksdagen som sin mening ger regeringen till känna vad
            i motionen anförts om behovet av resurser för att verka för en
            ökad internationalisering,
          </p>
          <p xml:id="i-A9APvhPc7TxoSbDWRQDPr6">
            Mot. 1988/89 Ub673
          </p>
          <pb facs="riksdagen-motions-pdf/data/198889/mot_198889_ub_673/mot_198889_ub_673-008.pdf"/>
          <p xml:id="i-PXE1ducjv5fXut57Ux1X54">
            3. att riksdagen som sin mening ger regeringen till känna vad
            i
          </p>
          <p xml:id="i-MaM7jsBRRsbsTKg52viRju">
            motionen anförts om ansvaret för utbildning utöver grundnivån,
          </p>
          <p xml:id="i-2boT9sMSEgeaqU8zBPkQFD">
            4. att riksdagen avslår regeringens förslag om att inrätta ekonomlin-
            jens fördjupningsdel vid högskolorna i Jönköping, Skövde och
          </p>
          <p xml:id="i-DuecREHfubE5YQ9M6fUmT3">
            Gävle/Sandviken,
          </p>
          <p xml:id="i-JfVbgjtGdSk4ZFxzRwqCRC">
            5. att riksdagen som sin mening ger regeringen till känna vad
            i motionen anförts om möjligheterna att bedriva utlokaliserad
            utbild-
          </p>
          <p xml:id="i-Vp2GdoApG1iQPngaGvZANx">
            ning,
          </p>
          <p xml:id="i-MNNCzXkbJNgQrg61BUScp1">
            6. att riksdagen hos regeringen begär analys och åtgärder i syfte
            att höja utbildningens kvalitet inom AES-sektorn i enlighet med
            vad som
          </p>
          <p xml:id="i-JU45Z2zn8SPtqN5t44Dd3C">
            i motionen anförts,
          </p>
          <p xml:id="i-58gR1m6F9beRHzLVe7VCfn">
            7. att riksdagen hos regeringen begär ett förslag till förlängning
            av den systemvetenskapliga linjen i enlighet med vad i motionen
            anförts, 8. att riksdagen beslutar att läkarutbildning skall bedrivas
            i Umeå utan att motsvarande minskning av antalet utbildningsplatser
            sker i
          </p>
          <p xml:id="i-LtFSWWdQvNrFUX1uL9LkB9">
            Lund,
          </p>
          <p xml:id="i-WZatMvcrs3SwzQqWoLwCk6">
            9. att riksdagen som sin mening ger regeringen till känna vad
            i motionen anförts om principerna rörande anslagstilldelningen
            på det
          </p>
          <p xml:id="i-SCVM2SHGBAQofa7dxeLPuS">
            medicinska området,
          </p>
          <p xml:id="i-UeCR6YJRqQS7ut2bwWQFnX">
            10. att riksdagen beslutar att grundskollärarutbildning från
            och med budgetåret 1989/90 skall bedrivas i den omfattning som
            angesi tidigare
          </p>
          <p xml:id="i-XSYnB3edgvP6Sh6jAQ7pmB">
            riksdagsbeslut,
          </p>
          <p xml:id="i-BtGdKuM9u5sRn9rcDEq8Hs">
            11. att riksdagen avslår regeringens förslag att minska antalet
          </p>
          <p xml:id="i-8bot8mndPSkJoKX2qH1LwA">
            nybörjarplatser i vårdlärarutbildningen,
          </p>
          <p xml:id="i-TnpyB8RcFjfLAfXJH16tMD">
            12. att riksdagen hos regeringen begär att regeringen återkommer
            med alternativa förslag till lokalisering av högskolan för lärarutbild-
          </p>
          <p xml:id="i-7cp18wjWdLgpG9rk3GgC2C">
            ning i Stockholm,
          </p>
          <p xml:id="i-TBZfdKxSm46e9dchWi77RG">
            13. att riksdagen som sin mening ger regeringen till känna vad
            i
          </p>
          <p xml:id="i-LF4aHJti1JUKEHAVnaKhS6">
            motionen anförts om journalistutbildningens lokalisering,
          </p>
          <p xml:id="i-NMumqrGnz1Lgym6JGZQhG9">
            14. att riksdagen som sin mening ger regeringen till känna vad
            i
          </p>
          <p xml:id="i-hdmUzEDoK92TXzaz8i2JC">
            motionen anförts om förstärkning av LIF-anslaget, samt
          </p>
          <p xml:id="i-3DLAv8Wkv8DcRWEzSrNVvy">
            15. att riksdagen som sin mening ger regeringen till känna vad
            i
          </p>
          <p xml:id="i-RVDQXXqU14y6kURPfMzTxK">
            motionen anförts om doktorandtjänster och utbildningsbidrag.
            Stockholm den 25 januari 1989
          </p>
          <p xml:id="i-JbYWgbMzLnWgUVXuhJKPWb">
            Ann-Cathrine Haglund (m)
          </p>
          <p xml:id="i-RS45WCyN6XMzRoBF3bWBKe">
            Göran Allmér (m) Hans Dau (m) Birger Hagård (m) Rune Rydén (m)
            Ulf Melin (m) Elisabeth Fleetwood (m)
          </p>
          <p xml:id="i-9sdoMSKAs8uBrsbcET77Le">
            Mot. 1988/89 Ub673
          </p>
          <p xml:id="i-E6PZ5MrrVNqg1vfMc5QQ8s">
            10
          </p>
        </div>
      </div>
    </body>
  </text>
</TEI>
