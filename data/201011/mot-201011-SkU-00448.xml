<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SkU-00448">
  <teiHeader>
    <fileDesc>
      <titleStmt>
        <title>Rättvis behandling i skattesystemet av personer bosatta i Sverige och anställda på Irland</title>
        <author corresp="i-LHnM4Er87J2DaH7xRg62zz">av Roger Tiefensee (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rättvis behandling i skattesystemet av personer bosatta i Sverige och anställda på Irland</title>
          <idno type="rdwebb">GY02Sk448</idno>
          <rs type="number">Sk448</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GY02Sk448/text</ref>
          <ref type="dokument_url_html">http://data.riksdagen.se/dokument/GY02Sk448</ref>
          <ref type="dokumentstatus_url_xml">http://data.riksdagen.se/dokumentstatus/GY02Sk448</ref>
          <ref type="doc">http://data.riksdagen.se/fil/48AE3E46-F7CC-4C0B-8107-5D2AF2E55431</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LHnM4Er87J2DaH7xRg62zz</idno>
            <name>Roger Tiefensee</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VUYrP6ngLDCWRkJAvyTuWK" type="signed"/>
        <correspContext corresp="i-VUYrP6ngLDCWRkJAvyTuWK">
          <note type="signatory" corresp="i-LHnM4Er87J2DaH7xRg62zz"/>
        </correspContext>
        <correspAction xml:id="i-UicySnaips47GfX9pwzhFB" type="numbering">
          <date when="2010-10-29"/>
        </correspAction>
        <correspAction xml:id="i-WYiRneR8MDgxoN2nEV5arS" type="submission">
          <date when="2010-10-27"/>
        </correspAction>
        <correspAction xml:id="i-LDuRD6YswKs2PEJwLmkb7J" type="transfer">
          <date when="2010-10-26"/>
        </correspAction>
        <correspAction xml:id="i-Mb99A5o7nXTAeLcrc8Zvbz" type="assigned"/>
        <correspContext corresp="i-Mb99A5o7nXTAeLcrc8Zvbz">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KAJnYaG9GdsSvd38RMqvuU" type="motBody">
        <div xml:id="i-M1VSjeJXtfnf5xoFh3YTo5" type="motProposal" subtype="förslag">
          <head xml:id="i-N9NhCqFyX3z19nMm7BBJew">
            Förslag till riksdagsbeslut
          </head>
          <p xml:id="i-GKFdzwcroQrMzrGDJxt6YP">
            Riksdagen tillkännager för regeringen som sin mening vad som
            anförs i motionen om behovet av ett nytt dubbelbeskattningsavtal
            mellan Sverige och Irland så att personer bosatta i Sverige och
            anställda av irländska arbetsgivare får en rättvis behandling
            i skattesystemet.
          </p>
        </div>
        <div xml:id="i-GiDLuvurWeVsASLgLGF823" type="motContent">
          <head xml:id="i-VkwNBmaWhw3CjX9LajRKet" type="h1">
            Motivering
          </head>
          <p xml:id="i-9bTyFdwBaV8vJ1mz7yH7vt">
            Det irländska flygbolaget Ryanair har sin skandinaviska bas på
            Skavsta flygplats utanför Nyköping. Ryanairs verksamhet på Skavsta
            och Skavsta flygplats har vuxit kraftigt under de senaste åren.
            Nyköpingsbor som är anställda av Ryanair utgör en del av en gränsöverskridande
            arbetsmarknad som växer fram inom EU. Arbetspendlingen mellan
            Sverige och Danmark över Öresundsbron är en annan del. För personer
            som är bosatta i Sverige, men som har en utländsk arbetsgivare
            inom ett annat EU-land, är det skatteavtalen mellan Sverige och
            respektive EU-land som avgör hur och var skatter och sociala avgifter
            ska betalas. Detta avgör i sin tur vilka sociala förmåner dessa
            personer har rätt till.
          </p>
          <p xml:id="i-6MaLrAanpqqXTftXExPSxm">
            Personer som är anställda av Ryanair och bosatta i Sverige betalar
            i enlighet med skatteavtalet mellan Sverige och Irland från 1994
            inkomstskatt i Sverige. Arbetsgivaren betalar arbetsgivaravgift
            samt sociala avgifter i Irland, vilket innebär att den anställde
            tillhör det irländska socialförsäkringssystemet och inte får vara
            med i den svenska Försäkringskassan. Mot bakgrund av att arbetsgivaravgiften
            och därmed rätten till sociala förmåner från trygghetssystemen
            betalats in i Irland och inte i Sverige är detta logiskt. För
            den anställde, som betalar en hög inkomstskatt i Sverige men får
            sociala ersättningar från lågskattelandet Irland, kan det dock
            uppfattas som orättvist.
          </p>
          <p xml:id="i-XsAwY6vy6r91S4c2t6U9tF">
            En orättvisa som finns i dubbelbeskattningsavtalet mellan Sverige
            och Irland är att de obligatoriska avgifter som den anställde
            betalar i Irland inte räknas av fullt ut vid beräkningen av den
            svenska inkomstskatten. Inkomstskattens motsvarighet i Irland
            är så kallad PAYE (Pay As You Earn). De som är bosatta i Sverige
            och anställda av Ryanair får göra avräkning för den inkomstskatt
            PAYE som betalats in i Irland innan den svenska inkomstskatten
            beräknas.
          </p>
          <p xml:id="i-SKJMq73fUGzEBqk7UUHVDT">
            Såväl den anställde som dennes arbetsgivare betalar dessutom
            så kallad PRSI (Pay Related Social Insurance) i Irland. Den delen
            som arbetsgivaren betalar kan närmast jämföras med den svenska
            arbetsgivaravgiften. Den PRSI den anställde betalar har ingen
            motsvarighet i Sverige. PRSI dras från bruttolönen varje månad
            och minskar därför nettolönen och är således inte en frivillig
            avgift.
          </p>
          <p xml:id="i-S99FKT6u7fw1VYB363nT31">
            Problemet är att den PRSI som den anställde betalat i Irland
            inte får avräknas, utan endast göras avdrag för, innan den svenska
            inkomstskatten beräknas. Skillnaden blir ganska stor mellan avdrag
            och avräkning. Orsaken till att endast avdrag och inte avräkning
            medges är att Skatteverket jämför denna del av PRSI med en privat
            sjukförsäkring. En privat sjukförsäkring är frivillig, vilket
            PRSI inte är. För mig som centerpartist är det viktigt att människor
            inte kommer i kläm mellan olika länders skattesystem. Det är viktigt
            ur ett humanistiskt perspektiv och för att främja den fria rörligheten
            av arbetskraft inom EU.
          </p>
          <p xml:id="i-DbZn47D8BZC6Av53geQgNw">
            Mot bakgrund av ovanstående är det angeläget att göra en översyn
            av dubbelbeskattningsavtalet mellan Sverige och Irland så att
            personer bosatta i Sverige och anställda av irländska arbetsgivare
            får en rättvis behandling i skattesystemet. Detta bör ges regeringen
            till känna.
          </p>
        </div>
        <div xml:id="i-4nRXSKGENMAKoFK52HMzV3" type="motSignatures">
          <list xml:id="i-CcfUhNK8xRq434vgN3Hh4E">
            <item xml:id="i-CJrxDQ4PkNGZwhRwbyFois" who="i-LHnM4Er87J2DaH7xRg62zz">
              Roger Tiefensee (C)
            </item>
          </list>
        </div>
      </div>
    </body>
  </text>
</TEI>
