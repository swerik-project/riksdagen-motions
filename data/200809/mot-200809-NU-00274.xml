<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00274">
  <teiHeader>
    <fileDesc>
      <titleStmt>
        <title>Helhetssyn i landsbygdspolitiken</title>
        <author corresp="i-JfXS8EFEqMfBiyryszrVvW">av Ann-Kristine Johansson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Helhetssyn i landsbygdspolitiken</title>
          <idno type="rdwebb">GW02N274</idno>
          <rs type="number">N274</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N274/text</ref>
          <ref type="dokument_url_html">http://data.riksdagen.se/dokument/GW02N274</ref>
          <ref type="dokumentstatus_url_xml">http://data.riksdagen.se/dokumentstatus/GW02N274</ref>
          <ref type="doc">http://data.riksdagen.se/fil/BDAE0854-1D3C-4E65-8D9A-81AD4F74ADC5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LutTcg2m9spsoVaK7cAQeB</idno>
            <name>Lars Wegendal</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5cttWdqZieG3Faoc5hCmeZ" type="signed"/>
        <correspContext corresp="i-5cttWdqZieG3Faoc5hCmeZ">
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-B34sv9ytsiioT1XaQtyXUo"/>
          <note type="signatory" corresp="i-LutTcg2m9spsoVaK7cAQeB"/>
        </correspContext>
        <correspAction xml:id="i-LvPbL7cF93eHmV4MefQ5EC" type="numbering">
          <date when="2008-10-06"/>
        </correspAction>
        <correspAction xml:id="i-CezAMGHgreoG61URzN7fJd" type="submission">
          <date when="2008-10-02"/>
        </correspAction>
        <correspAction xml:id="i-L76C1j55gNUHXamiQ8u75c" type="transfer">
          <date when="2008-09-30"/>
        </correspAction>
        <correspAction xml:id="i-UaCG7tBB4mx51k3v9Vkk2Z" type="assigned"/>
        <correspContext corresp="i-UaCG7tBB4mx51k3v9Vkk2Z">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JD5zCGcP2WgA2dC9GyhJxW" type="motBody">
        <div xml:id="i-VBjGyAdR2eBhDfhcopUfGS" type="motProposal" subtype="förslag">
          <head xml:id="i-YUUGKQs7yZ6rx2jF3cfAEe">
            Förslag till riksdagsbeslut
          </head>
          <p xml:id="i-RnWmDg7mVK6UdgDm1qMJmd">
            Riksdagen tillkännager för regeringen som sin mening vad som
            anförs i motionen om en samordnad och helhetsinriktad landsbygdspolitik.
          </p>
        </div>
        <div xml:id="i-4JSRybWhSNv2UuVAm1NCX9" type="motContent">
          <head xml:id="i-JWU8bsiAhzsmgaXuQu3PeZ" type="h1">
            Motivering
          </head>
          <p xml:id="i-WQjiCYU4K7eswhxJtSf44M">
            Det behövs en aktiv landsbygdspolitik.
          </p>
          <p xml:id="i-73tFt8ywSkqEoRwNc1rGj7">
            Landsbygdskommitténs betänkande 2006 med titeln Se landsbygden
            myter, sanningar och framtidsstrategier slog fast att statens
            politik för landsbygden ska vara samordnad och helhetsinriktad.
            En enig kommitté med samtliga riksdagspartier stod bakom den principen.
            Vi är många som har utgått ifrån att tankegångarna i kommitténs
            betänkande ska omsättas i praktisk handling.
          </p>
          <p xml:id="i-CWgccmts8jr5YYFWJrhGwm">
            Det är uppenbart att det krävs politiska insatser för att landsbygden
            ska utvecklas. Staten måste ta sitt ansvar. Självklart är enskildas
            skaparkraft och initiativförmåga en förutsättning för landsbygdens
            utveckling och ska uppmuntras och stödjas. Men det räcker inte
            med marknadskrafterna och entreprenörskap om inte samhället skapar
            goda villkor i form av till exempel en utbyggd infrastruktur vägar,
            järnvägar, bredband etcetera. Landsbygden är ständigt den stora
            förloraren utom när det pratas om behovet av lugn och ro.
          </p>
          <p xml:id="i-9N63xUS5nZXJcL82SbWWug">
            Storstadsområdena sägs vara motorn för tillväxt och sysselsättning.
            Naturligtvis kan ingen förneka till exempel Stockholms betydelse.
            Men ofta är det som om man i debatten tappar bort att ca 3 miljoner
            människor bor på landsbygden. De har en självklar rätt till bred
            service där de bor eller i de små tätorterna.
          </p>
          <p xml:id="i-AqHmHoPHq1HRQZS4CeJ23S">
            Det är dessutom så att det inte enbart är de så kallade tillväxtregionerna
            som är viktiga för vårt lands utveckling. Landsbygden har också
            en betydelsefull roll. Skogen, jordbruket, malmen och vattenkraften
            finns på den svenska landsbygden. Vi ska inte ställa stad och
            landsbygd mot varandra. Sverige ska ses som en helhet där vi har
            behov av varandra.
          </p>
          <p xml:id="i-MCa5WJZRYBf2LyuPom9B2H">
            Utvecklingen i stadsnära landsbygd är positiv men i mer avlägsna
            bygder måste politiken ta sitt ansvar och kompensera brister i
            tillgänglighet och service.
          </p>
          <p xml:id="i-Bf5PCiWY1JYFproMd81bwD">
            På landsbygden finns goda utvecklingsmöjligheter och många människor
            med initiativkraft och stort engagemang. Det är viktigt att se
            till att de som bor där har samma villkor för företagande och
            service som de som bor i tätorter.
          </p>
          <p xml:id="i-QqEvAHfeRvQSZfdMjQ1fJv">
            Jordbruket är en verklig framtidsbransch. Konsumenterna vill
            ha svenska närproducerade livsmedel med tydlig ursprungsmärkning
            så att vi kan göra aktiva val. Det produceras biobränsle och annan
            energi på den svenska landsbygden. En levande landsbygd är en
            förutsättning för biologisk mångfald och öppna landskap som är
            centrala mål i miljöpolitiken.
          </p>
          <p xml:id="i-3i6UusiCP2yaeBbY11axD3">
            Det är viktigt för den enskilda företagaren men också för landsbygdsutvecklingen
            som helhet att det finns möjlighet att kombinera företag med anställning.
            Många glesbygdsbor väljer att bli mångsysslare eller kombinationssysselsatta,
            andra koncentrerar sig helt på det egna företaget. Regelverk och
            trygghetssystem behöver därför anpassas efter deras speciella
            villkor.
          </p>
          <p xml:id="i-TZ17pMjwYyEvdukbzxrkdE">
            Sverige har i den växande turistnäringen en enorm tillgång i
            vacker och spännande och, inte minst, tillgänglig natur. Vår allemansrätt
            är unik i världen.
          </p>
          <p xml:id="i-Mp7DpydUH2FayoJh9XCWgq">
            Vi måste alltid utgå från de lokala förutsättningarna och de
            unika möjligheterna när vi diskuterar landsbygdspolitik. Om vi
            ska kunna ta vara på möjligheterna måste vi ta hänsyn till förutsättningarna.
            En väl fungerande infrastruktur är nödvändig liksom bra och billiga
            bostäder. Bland annat bör fler hyresrätter byggas också på landsbygden.
          </p>
          <p xml:id="i-Xn1rU7SLTk3fWRc6KxNYAR">
            Det är inte så att de goda tiderna och marknadskrafterna ordnar
            utvecklingen på landsbygden. Det behövs politiska åtgärder och
            beslut och att ha landsbygdsglasögonen på i alla beslut vi fattar.
            Nu minskar den statliga närvaron genom att Arbetsförmedlingen
            förändrar och drar ner både kompetens i små kommuner och koncentrerar
            personalen till några få orter i varje län. Försäkringskassan
            och Skatteverket tvingas minska sin personal i flera landsbygdskommuner.
            Statliga myndigheter centraliseras, vilket bidrar ytterligare
            till att den statliga närvaron på landsbygden minskar.
          </p>
          <p xml:id="i-2TRWquLRtho86qX7a7npoY">
            Försämringen av a-kassan gör det svårare att vara mångsysslare
            och säsongsanställd. Rabatten på de sociala avgifterna för småföretagaren
            har tagits bort. Det drabbar bland annat den gröna näringen.
          </p>
          <p xml:id="i-4VwWtwHYfPFuuJuYFSEfNN">
            I Storbritannien finns så kallad rural proofing. Den innebär
            att man analyserar hur offentliga beslut påverkar landsbygdens
            utveckling. Processen ger möjlighet att varna för reformer som
            visar sig slå alltför hårt mot landsbygden. Denna process bör
            införas i Sverige.
          </p>
          <p xml:id="i-bbcTXeksca8usCWq5YFM5">
            Många politikområden har en landsbygdsdimension. Därför behövs
            det en samordning mellan regeringskansli, departement, myndigheter
            och regionala och lokala aktörer.
          </p>
          <p xml:id="i-QgqJ2boZcocH6iVawxGcua">
            En annan viktig aspekt är det lokala initiativet, det lokala
            engagemanget och den lokala förmågan till ansvar. Ett ökat lokalt
            ansvar för landsbygdsutvecklingen kompletterat med utökad samverkan
            och samordning mellan myndigheter inom och mellan kommunal och
            statlig förvaltning ger goda förutsättningar att bidra till nya
            och framtidsinriktade lösningar på landsbygden.
          </p>
          <p xml:id="i-XmbbcHHt5hGcn8VJGX24Jf">
            Barn och ungdomar på landsbygden har en annan situation än barn
            i städerna bland annat därför att de är mer beroende av vuxna
            för att kunna leva sina liv. Beslutsfattare måste skaffa sig bättre
            kunskaper om vad barnen själva önskar sig och tycker att de behöver
            för att deras liv ska fungera. En lösning kan vara att bygga upp
            kanaler för kontakt mellan barn och ungdomar och beslutsfattare.
          </p>
          <p xml:id="i-Au3ERyJB5ZzGYM6UzCzTkf">
            Ett aktuellt exempel på behovet av en helhetssyn i landsbygdspolitiken
            är den dramatiska nedläggning av drivmedelsstationer som nu sker
            runt om i landet. I till exempel Värmland kan det bli 3040 stationer
            som läggs ned, varav de flesta på landsbygden. Totalt riskerar
            ca 2 000 av landets 3 500 drivmedelsstationer att försvinna.
          </p>
          <p xml:id="i-RZ7FMKUsbe5TZe6AXUiFYG">
            Det kan tyckas vara en liten fråga men att bensinmacken försvinner
            får stora effekter. Det blir längre avstånd till stationer och
            med detta svårare att tanka. Risken är överhängande att inga oljebolagsdrivna
            stationer kommer att finnas i samhällen med mindre än 3 000 invånare
            eftersom det inte anses vara lönsamt. Det är i åtskilliga fall
            också så att bensinmack och annan handel drivs tillsammans. Utan
            bensinmack och lanthandel uttunnas servicen på orten där apoteksombuden
            finns i lanthandeln. Likaså hotas exempelvis post, systembolagsombud
            och ATG. Med detta kan också möjligheterna att erbjuda offentlig
            service i anslutning till försäljningsställena försvinna. Detta
            hotar näringslivet i glesbygden och försämrar människors livskvalitet.
          </p>
          <p xml:id="i-ALHHYD56wLugjFRghFeeeU">
            Det behövs en översyn av vilka serviceställen som ska få stöd
            och detta bör göras regionalt och gemensamt av kommunerna, länsstyrelserna
            och företag. Det garanterar att pengarna används på bästa sätt.
            Samverkan mellan olika handlare om till exempel inköp ska stimuleras.
          </p>
          <p xml:id="i-6twEmjFYyRA6QavyXxPLGi">
            En fungerande kommersiell service är ett verktyg för turistnäringen
            samtidigt som turist-, jakt- och fiskesäsonger är avgörande för
            att butiker och mackar får nödvändiga intäkter.
          </p>
          <p xml:id="i-Heg7XtVo4GnLWRkHG8DW5r">
            Ett annat exempel på att det krävs en helhetssyn i landsbygdspolitiken
            är tillgången till telefoner och bredband. Den är idag en förutsättning
            för en positiv utveckling. Det är särskilt viktigt på landsbygden
            som sällan kan matcha de större städernas andra kommunikationsmöjligheter.
            För att företag ska kunna starta, utvecklas och stanna kvar i
            gles- och landsbygd är goda kommunikationer en nödvändighet. Internet
            och telefoni är med stor sannolikhet den viktigaste förutsättningen
            för småföretagare på landsbygden. Utan bredband försvinner förutsättningen
            för att driva företag i glesbygd och de unga flyttar in till städerna.
          </p>
          <p xml:id="i-BJ92DTYHBHuyhkh466RmWa">
            Telefoner och bredband ger dem möjlighet att vara en del av den
            globala marknaden samtidigt som företaget kan finnas kvar på landsbygden.
          </p>
          <p xml:id="i-7MvruqkLfDcyJyFEhxjFaB">
            Detta skapar också trygghet för de boende på landsbygden. Närheten
            via till exempel webbkameror inom hemsjukvården ut till boende
            ökar möjligheten att kunna se om något har hänt i samband med
            larm.
          </p>
          <p xml:id="i-Wj26Pm1kGiKh4YNnUqjnYs">
            Lantbrevbäringen har en central roll för en levande landsbygd.
            Inte minst viktigt är att den penningservice som utförs av lantbrevbärarna
            tryggas.
          </p>
          <p xml:id="i-7LtXRrw3wsUDeNhqZWokuH">
            Det behövs ökade satsningar på landsbygdsforskning. Idag upplevs
            den som tunn och splittrad, som ett forskningsfält som inte har
            hittat sina former. Formas, Forskningsrådet för miljö, areella
            näringar och samhällsbyggande, har presenterat ett förslag till
            plattform för en mer långsiktig kapacitetsuppbyggnad av forskning
            om landsbygdens kulturella, sociala, ekonomiska och ekologiska
            förhållanden. Det är viktigt att spänna över fler discipliner.
            Nätverksuppbyggnaden mellan forskare ska stimuleras. Det internationella
            utbytet är mycket viktigt.
          </p>
          <p xml:id="i-XNgq616mRcpYUH8a6hkY5U">
            Detta är ett antal exempel på vad som behöver ske för att utveckla
            landsbygden. Med bland andra dessa exempel som grund bör regeringen
            påbörja arbetet att utforma en landsbygdspolitik som präglas av
            samordning och en helhetssyn.
          </p>
        </div>
        <div xml:id="i-YcK4yvvieDNAUbhEDoqqjE" type="motSignatures">
          <list xml:id="i-WzKhkVCQEgrEHtHTcsp7Ks">
            <item xml:id="i-A51zExj5mBqmtKftpM1Vjk" who="i-JfXS8EFEqMfBiyryszrVvW">
              Ann-Kristine Johansson (s)
            </item>
            <item xml:id="i-VffKtyffgqKDRdbQ7aWtvZ" who="i-B34sv9ytsiioT1XaQtyXUo">
              Helén Pettersson i Umeå (s)
            </item>
            <item xml:id="i-Re83dVqP78Nv1ZB4gkGaap" who="i-LutTcg2m9spsoVaK7cAQeB">
              Lars Wegendal (s)
            </item>
          </list>
        </div>
      </div>
    </body>
  </text>
</TEI>
