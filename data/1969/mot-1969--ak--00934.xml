<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__934/mot_1969__ak__934-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Andra kammaren, nr 934 år 1969 5
          </p>
          <p>
            Nr 934
          </p>
          <p>
            Av herr Werner m. fl., om vidgat straffansvar vid djurplågeri.
          </p>
          <p>
            Brottsbalken stadgade (16:13) tidigare om straff för den som
            tillfogat djur »otillbörligt lidande». År 1966 ändrades detta
            till att gälla den som »otillbörligen utsätter djur för lidande».
            Denna ändring föranleddes främst av önskemålet att ge lagtexten
            »ett mer lättillgängligt uttryck för det av- sedda laginnehållet».
            Justitieministern ansåg ett sådant förtydligande moti- verat av
            den dåvarande lagbestämmelsens alltför restriktiva tillämpning
            i praktiken. 1965 hade tredje lagutskottet — enligt vår mening
            med allt fog — strukit under att djurplågeri är ett allvarligt
            brott och att domstolarna inte borde tillämpa djurplågeriparagrafen
            med sådan mildhet som ofta skedde. Vilken effekt har då denna
            lagändring — som kanske inte bara för juri- diskt utbildade närmast
            framstår som en lek med ord — haft? Härom är ogörligt att uttala
            sig. Den hittills anmärkningsvärt magra floran av publi- cerade
            rättsfall på detta område — allt som allt ett knappt dussin, och
            från högsta domstolens verksamhet sedan 1944 blott ett — är fortfarande
            lika mager. Ej heller i övrigt erbjuder sig någon tjänlig informationskälla.
            I brist på upplysningar om motsatsen måste man alltså utgå från
            att lagänd- ringen hittills ej medfört påvisbar effekt. Delar
            av det resonemang som åter- givits i nyss anförda rättsfallsreferat
            — bl. a. i fråga om straffmätningen — visar för övrigt hur likgiltig
            man kan ställa sig till tredje lagutskottets ovan- nämnda uppfattning
            om djurplågeribrottets natur. Enligt vår mening ligger det allvarligaste
            hindret mot en effektiv och tillfredsställande tillämpning av
            djurplågeriparagrafen däri, att brottsbe- skrivningen fått en
            onöjaktig utformning. Till en början är sålunda att mär- ka att
            kriminaliseringen gäller endast uppsåtliga handlingar. Vanligtvis
            kräver svensk strafflag, för att ett brott skall anses föreligga,
            att gärningen i fråga begåtts uppsåtligen. Mera ovanligt är att
            lagstiftaren kriminaliserar handlingar, som företagits endast
            av oaktsamhet. Med att en gärning begås uppsåtligen förstås, att
            den företas med vett och vilja. I straff- rättsliga sammanhang
            ges emellertid uppsåtsbegreppet ett ganska vidsträckt innehåll.
            Sålunda anses med uppsåt även det s. k. eventuella uppsåtet. Sådant
            slag av uppsåt till en viss effekt eller ett visst gärningsmoment
            föreligger när gärningsmannen inser att effekten är möjlig — fastän
            inte nödvändigt förbunden med hans handling — och det dessutom
            kan hållas för visst att han skulle handlat som han gjort även
            om han insett att effekten skulle in-
          </p>
          <pb facs="riksdagen-motions-pdf/data/1969/mot_1969__ak__934/mot_1969__ak__934-002.pdf"/>
          <p>
            6 Motion i Andra kammaren, nr 934 år 1969
          </p>
          <p>
            träffa. Ett exempel: Gärningsmannen lägger ut gift för att döda
            råttor var- efter grannens hund råkar äta av giftet och dör. Gärningsmannen
            insåg ris- ken härför men skulle enligt vad man anser sig kunna
            påstå — ha lagt ut giftet även om han varit säker på att en hund
            skulle komma att smaka på giftet och dö. Djurplågeriparagrafen
            stadgar för närvarande: Om någon, genom miss- handel, överansträngning
            eller vanvård eller på annat sätt, otillbörligen ut- sätter djur
            för lidande, dömes för djurplågeri till böter eller fängelse i
            högst två år. Med denna avfattning av lagbudet krävs alltså för
            straffbarhet att gärningen, som sagt, skall begås uppsåtligen,
            vilket betyder att gärnings- mannen skall i handlingsögonblicket
            ha insett att djuret åsamkades lidande. (Däremot behöver han inte
            också förstå, att hans handlande är otillbörligt.) Domstolen måste
            med andra ord — för att kunna straffa för djurplågeri — finna
            utrett, att gärningsmannens uppsåt omfattat inte bara den behandling
            av djuret, varigenom djuret enligt domstolens värdering utsatts
            för lidande på otillbörligt sätt, utan även att djuret tillfogats
            någon grad av lidande. In- vänder gärningsmannen att han haft
            för avsikt att blott döda djuret, låt vara att djuret inte dog
            vid första slaget e. d., måste det naturligtvis vanligen vara
            synnerligen svårt för åklagaren att överbevisa gärningsmannen
            om att denne 1 handlingsögonblicket haft uppsåt att tillfoga djuret
            lidande. Inte ens möjligheten att applicera det hypotetiska betraktelsesätt
            som består i den ovannämnda konstruktionen av eventuellt uppsåt
            torde visa sig praktiskt framgångsrik. Oändligt svårt, ja, mången
            gång rent av omöjligt måste det vara att tillförlitligt reda ut
            vad som vid visst tillfälle försiggått i gärningsmannens sinne.
            Och vilka svårigheter möter inte mot att konstate- ra, att gärningsmannen
            insett att djurets lidande var en möjlig följd av hans handlande
            och att det måste hållas för säkert att visshet om lidandets in-
            träde inte skulle avhållit honom från att handla så som han gjorde.
            Men inte bara uppsåtskravet i och för sig begränsar paragrafens
            använd- ning. En annan väsentlig begränsning följer enligt vår
            mening av det sätt på vilket man i övrigt konstruerat brottet.
            Gärningsmannen skall ju ha haft uppsåt att tillfoga djuret lidande.
            I stället för att se en effekt, lidandet, borde brottsbeskrivningen
            ändras till att endast innefatta ett handlande. Straff borde drabba
            den som mot djur otillbörligen begår gärning som är ägnad att
            tillfoga djuret lidande. Uppenbart är att åklagaren med ett sådant
            laginne- håll skulle bli befriad från de avsevärda bevissvårigheter
            som möter honom i dag. En tredje kritisk punkt i lagbestämmelsen,
            som vid en revision av denna lämpligen bör uppmärksammas, är begreppet
            otillbörlighet. Vad menas där- med? Lagmotiven aktar sig noga
            för att ge några upplysningar. Uttrycks- sättet är alldeles för
            vagt för att ge domstolar, åklagare och polis ett stöd för en
            verkningsfull lagtillämpning, vilket de — av de domar, som kommit
            till allmänhetens kännedom att döma — uppenbarligen är i stort
            behov av.
          </p>
          <pb facs="riksdagen-motions-pdf/data/1969/mot_1969__ak__934/mot_1969__ak__934-003.pdf"/>
          <p>
            Motion i Andra kammaren, nr 934 år 1969 7
          </p>
          <p>
            Främst synes oss emellertid den förändringen påkallad som består
            i att man vid djurplågeribrottet antingen uttryckligen ger avkall
            på uppsåtskra- vet — och alltså konstruerar gärningen som ett
            brott, oavsett huruvida ve- derbörande hade uppsåt eller inte
            att tillfoga djuret lidande — eller låter brottsbeskrivningen
            rikta sig enbart mot själva handlandet, oavsett den in- träffade
            effekten. Enligt vår uppfattning är båda dessa alternativ helt
            acceptabla ur såväl straffrättsliga som kriminalpolitiska synpunkter.
            Tvekan kan ej heller råda om att ettvart av tillvägagångssätten
            innebär en enkel och förträfflig metod att effektivisera djurplågeriparagrafen
            och komma den att bli något mer än vad den med nuvarande domstolstillämpning
            är, nämligen ett tämligen harmlöst vapen i lagstiftningsarsenalen.
            Enligt vårt förmenande bör därför 16 kap. 13 $ brottsbalken, med
            bibehållande av övriga rekvisit utformas an- tingen så, att djurplågeribrott
            föreligger, oavsett huruvida gärningen begås av uppsåt eller vårdslöshet
            eller så, att djurplågeribrott föreligger, om gär- ningen är ägnad
            att tillfoga djuret lidande. Med stöd av vad ovan anförts hemställes,
            att riksdagen hos Kungl. Maj:t måtte anhålla om förslag till sådan
            ändring av brottsbalkens kap. 16 $ 13 som med utgångspunkt från
            vad i förevarande motion anförts efter utredning synes lämplig.
            Stockholm den 28 januari 1969
          </p>
          <p>
            Mårten Werner (m)
          </p>
          <p>
            Sten Sjöholm (fp) Rolf Clarkson (m) Bengt Börjesson (cp) i Falköping
            Bengt-Olof Thylén (m) Gunnar Oskarson (m) Viola Sandell (s)
          </p>
        </div>
      </div>
    </body>
  </text>
</TEI>
