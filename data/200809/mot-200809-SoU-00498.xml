<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00498">
  <teiHeader>
    <fileDesc>
      <titleStmt>
        <title>Vårdplaner i psykiatrisk tvångsvård</title>
        <author corresp="i-9hz9iPqymCdhBS9gVoZrbj">av Thomas Nihlén (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vårdplaner i psykiatrisk tvångsvård</title>
          <idno type="rdwebb">GW02So498</idno>
          <rs type="number">So498</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So498/text</ref>
          <ref type="dokument_url_html">http://data.riksdagen.se/dokument/GW02So498</ref>
          <ref type="dokumentstatus_url_xml">http://data.riksdagen.se/dokumentstatus/GW02So498</ref>
          <ref type="doc">http://data.riksdagen.se/fil/CA4E2A66-678F-4081-A129-45B3C96BFA6F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PZNrKeUoCNzY81NgQc4JDB" type="signed"/>
        <correspContext corresp="i-PZNrKeUoCNzY81NgQc4JDB">
          <note type="signatory" corresp="i-9hz9iPqymCdhBS9gVoZrbj"/>
        </correspContext>
        <correspAction type="numbering" xml:id="i-XeSNtuDVUQPZGW8hhrPy55">
          <date when="2008-10-08"/>
        </correspAction>
        <correspAction type="submission" xml:id="i-LGpFYq48VKrYkMwHm5M9e7">
          <date when="2008-10-06"/>
        </correspAction>
        <correspAction type="transfer" xml:id="i-4YeqLqVMSciDWv3xfHaKeD">
          <date when="2008-10-06"/>
        </correspAction>
        <correspAction type="assigned" xml:id="i-5g3172F8hz8hSV5MjR63m5"/>
        <correspContext corresp="i-5g3172F8hz8hSV5MjR63m5">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-V8QSqUNMkuBnY4fuy3jieM">
            Förslag till riksdagsbeslut
          </head>
          <p xml:id="i-MgePK5jEJm3v93mZdXyABP">
            Riksdagen begär att regeringen återkommer med förslag på omvänt
            kravförhållande inom psykiatrisk tvångsvård som inkluderar möjlighet
            till särskild avgift.
          </p>
        </div>
        <div type="motContent">
          <head type="h1" xml:id="i-4cqm889MqoXXQTH9X4mMR7">
            Motivering
          </head>
          <p xml:id="i-XPmU2LXHsmewVNFcdameLC">
            Under 2008 presenterade regeringen sitt förslag om ny vårdform
            inom den psykiatriska tvångsvården (prop 2007/08:70). Det är nu
            meningen att människor ska kunna få så kallad öppen tvångsvård,
            d.v.s. vistas utanför sjukhuset, men vara tvungna att underkasta
            sig en viss specifik behandling för detta. Vi skrev motion i frågan
            och ansåg bland annat att risken är stor att patienter därmed
            kommer att övermedicineras för säkerhets skull. Det finns flera
            andra problem också med förändringarna av lagen, se i övrigt vår
            motion 2007/08:So15 som skrevs med anledning av propositionen.
          </p>
          <p xml:id="i-35Fdh1ymVFQD2FNeJQ8t3Q">
            En fråga vi valde att lyfta särskilt var att vi anser att det
            behöver införas ett omvänt kravförhållande inom den psykiatriska
            tvångsvården.
          </p>
          <p xml:id="i-6yCaf9VH4jj8GAxnzyfyFg">
            Så som det är i dagsläget ska det till en ansökan om sluten psykiatrisk
            tvångsvård också tillfogas en redogörelse för det stöd och den
            behandling som planeras för patienten under och efter vistelsen
            på vårdenheten (7 § lagen om psykiatrisk tvångsvård). Detta har
            gällt även tidigare och det handlar alltså om en vårdplan. Förfärande
            nog visar statistiken att det i enbart 30 procent av fallen funnits
            vårdplaner. När nu lagen utvidgats genom att det nu även ska finnas
            öppen psykiatrisk tvångsvård ska det enligt lagen (7 § 3) fogas
            vad som kallas en samordnad vårdplan. Det specificeras tydligare
            i lagen vad som ska ingå i en sådan, d.v.s. uppgifter om:
          </p>
          <list style="ul">
            <item xml:id="i-4VmdY4werY3JQiYrYX5mbr">
              det bedömda behovet av insatser från landstingets hälso- och
              sjukvård och kommunens socialtjänst eller hälso- och sjukvård,
            </item>
            <item xml:id="i-UmRwy1q7EBgdwkjooTZTAk">
              beslut om insatser,
            </item>
            <item xml:id="i-YS6xDKSWtmZ2Pd75vEcqJ">
              vilken enhet vid landstinget eller kommunen som ansvarar för
              respektive insats, och
            </item>
            <item xml:id="i-V8AFGiwi4gvzXSShtroKHF">
              eventuella åtgärder som vidtas av andra än landstinget eller
              kommunen.
            </item>
          </list>
          <p xml:id="i-2aM7vv6AFNf6bdu1BRG3U9">
            Vårdplanen ska upprättas av chefsöverläkaren.
          </p>
          <p xml:id="i-GMkHCRoTFqkpyh3B9nEDdP">
            Allmänt kan man konstatera att det fram till i dag skrivits vårdplaner
            i alldeles för liten utsträckning. Och även när det skrivits vårdplaner
            har det ofta brustit genom att den enskilde och dennes anhöriga
            inte är med i planeringen. Planerna kan vara dåligt utformade,
            i för liten utsträckning vara individuellt anpassade, inte innehålla
            realistisk planering för att tillgodose grundläggande behov såsom
            bostad, bostöd, regelbunden mat och sysselsättning. Det basala
            måste fungera för att behandlingsinsatser i sin tur ska kunna
            fungera. Det är därför i och för sig bra att det nu specificeras
            tydligare vad den så kallade samordnade vårdplanen ska innehålla.
            Vi anser att det dock borde specificeras tydligare när det gäller
            alla vårdplaner i samband med tvångsvård.
          </p>
          <p xml:id="i-SDLXVLiqacLbCTu4Z6XF2h">
            Flera av remissinstanserna påpekade inför förändringarna i lagen
            svårigheterna i samarbetet mellan olika huvudmän. Dalarnas läns
            landsting påpekade t.ex. att lagtexten knappast har den skärpa
            och utformning som skulle kunna öka kraven på huvudmännen att
            bättre samordna och utnyttja sina resurser.
          </p>
          <p xml:id="i-5a4h11Vbk7vK4xFnJGT1zp">
            Bristen på fungerande samarbete mellan olika samhälleliga funktioner
            för utsatta personer är ett problem som lyfts gång på gång. Gruppen
            psykiskt sjuka och funktions­hindrade har det ofta svårare än
            andra.
          </p>
          <p xml:id="i-QB8fBd88yXwMeEc3z8qTXy">
            Att vårdplaner inte uppfylls är ett ansvar som enligt min mening
            ligger hos olika omsorgsgivare, snarare än hos den enskilde. Öppenpsykiatrin
            måste t.ex. kunna söka upp enskilda om de inte hör av sig frivilligt.
            Kommuner måste bistå med bostadsstöd som är anpassat till den
            enskildes sjukdomsbild och inte orsakar ständiga konflikter.
          </p>
          <p xml:id="i-PuxHr1jBqh6KebmdTcpBwB">
            I stället för att som regeringen gör inrikta sig på ökat tvång
            mot den enskilde anser vi att det behöver införas ett omvänt kravförhållande.
            På senare år har det införts skärpta förhållanden i socialtjänst­lagen
            (SOL) för ej verkställda beslut, och nyligen har ett lagförslag
            antagits även när det gäller lag om stöd och service till vissa
            funktions­hindrade (LSS). Det gäller om en kommun eller ett landsting
            inte inom skälig tid tillhandahåller en insats som någon är berättigad
            till, d.v.s. ej verkställda beslut (se 28 a § LSS och 16 kap.
            6 a § SOL). Kommunen eller landstinget kan bli skyldig att betala
            en särskild avgift (lägst 10 000 kronor och högst 1 miljon kronor),
            vilket är tänkt som ett påtryckningsmedel för att människor ska
            få de insatser de har rätt till.
          </p>
          <p xml:id="i-5mdtJqa4uRjhqi4kTiV39c">
            Mer komplicerat är det förstås för människor med psykisk sjukdom
            som kan ha rätt till insatser från olika huvudmän. Deras behov
            är minst lika stora, om inte större i vissa lägen.
          </p>
          <p xml:id="i-NgmriS3WdAkYQqyupzxNRt">
            Enligt den nya lagen står det att beslut om insatser ska ingå
            i den samordnade vårdplanen. Det krävs emellertid att besluten
            om insatser är formulerade så att reglerna om ej verkställda beslut
            enligt SOL och LSS ska kunna vara tillämpliga. Det kan också finnas
            andra delar av vårdplanen där andra huvudmän är aktörer, t.ex.
            öppenpsykiatri där ett omvänt kravförhållande ska kunna gälla.
            Det finns också skäl att se över tidsaspekten, d.v.s. inom vilken
            tid det är rimligt att huvudmän tar sitt ansvar gentemot psykiskt
            sjuka med vårdplan.
          </p>
          <p xml:id="i-WkDWSXhRY95o9ttq4qBHMN">
            Vi anser därför att regeringen bör återkomma med ett förslag
            på omvänt kravförhållande som inkluderar möjlighet till särskild
            avgift. Detta för att tillgodose behovet hos människor som fått
            en vårdplan, men där vårdgivarna inte följer det som står i vårdplanen.
            Det bör även gälla om man inte fått någon vårdplan alls, trots
            att det enligt lag framgår att en sådan ska göras.
          </p>
          <p xml:id="i-Jg4hD5LLkMmCXv4PPMUWUm">
            När socialutskottet behandlade ett liknande yrkande från oss
            i samband med propositionen (bet. 2007/08:SoU15) sade man:
          </p>
          <p xml:id="i-8EYyd16ftg2pRjDL8CxdZv">
            Utskottet noterar vidare att regeringen anger i propositionen
            att vårdplan, enligt nu gällande lag, inte upprättas vid ca 30
            % av vårdtillfällena samt att regeringen anser att detta bör uppmärksammas
            av Socialstyrelsen inom ramen för tillsynen. Utskottet ser inte
            nu skäl för utredning om sanktionsavgift vid ej verkställda beslut
            enligt en sådan vårdplan eller enligt den nya samordnade vårdplanen.
          </p>
          <p xml:id="i-PYUos74goeVUSLBLLQPyEw">
            Även om Socialstyrelsen utför tillsyn på området anser vi att
            införandet av sanktionsavgift skulle utgöra en värdefull garant
            till stöd för psykiskt sjuka och deras anhöriga. Det skulle även
            utgöra ett stöd för politiker, planerande chefer och anställda
            inom olika enheter att ställa rimliga krav på arbetsvillkor för
            att kunna utföra dessa arbetsuppgifter. Brukarorganisationer på
            området vet hur stora problemen är i dag och skulle också välkomna
            ett sådant. Allt för ofta läggs idag skulden på den enskilde när
            bristerna i själva verket ligger någon annanstans.
          </p>
        </div>
        <div type="motSignatures">
          <list>
            <item xml:id="i-VKTpFhgVE86qKpuo2AE8T6" who="i-9hz9iPqymCdhBS9gVoZrbj">
              Thomas Nihlén (mp)
            </item>
          </list>
        </div>
      </div>
    </body>
  </text>
</TEI>
