<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00017">
  <teiHeader>
    <fileDesc>
      <titleStmt>
        <title>med anledning av skr. 2008/09:137 Sveriges samarbete med Nato inom Euroatlantiska partnerskapsrådet (EAPR), Partnerskap för fred (PFF) och krishanteringsinsatser</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2008/09:137 Sveriges samarbete med Nato inom Euroatlantiska partnerskapsrådet (EAPR), Partnerskap för fred (PFF) och krishanteringsinsatser</title>
          <idno type="rdwebb">GW02U17</idno>
          <rs type="number">U17</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U17/text</ref>
          <ref type="dokument_url_html">http://data.riksdagen.se/dokument/GW02U17</ref>
          <ref type="dokumentstatus_url_xml">http://data.riksdagen.se/dokumentstatus/GW02U17</ref>
          <ref type="doc">http://data.riksdagen.se/fil/00627E10-45DF-425F-90EA-82501F7FCB81</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PRg9QtXJH2qHkLarQ4vwv1" type="basedOn"/>
        <correspContext corresp="i-PRg9QtXJH2qHkLarQ4vwv1">
          <ref>Regeringsskrivelse 2008/09:137</ref>
        </correspContext>
        <correspAction xml:id="i-8WcGbr2z18dBQp1ABYe5g9" type="signed"/>
        <correspContext corresp="i-8WcGbr2z18dBQp1ABYe5g9">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-991obiMTz36s9V7z3YpuZk"/>
        </correspContext>
        <correspAction xml:id="i-Gbth6dS3jzEEfZ4VW3mQBY" type="referral">
          <date when="2009-04-03"/>
        </correspAction>
        <correspAction xml:id="i-HDFy2AU8hdkWkHKRZas7DX" type="dismissal">
          <date when="2009-04-02"/>
        </correspAction>
        <correspAction xml:id="i-2PmrAL5AwBACJ6fMKTgs1N" type="dismissal">
          <date when="2009-04-02"/>
        </correspAction>
        <correspAction xml:id="i-V6gBCNXSVQpyb6Aj2kJR6h" type="submission">
          <date when="2009-04-01"/>
        </correspAction>
        <correspAction xml:id="i-T2KpG7P6qmXrwX7aLYhien" type="transfer">
          <date when="2009-03-31"/>
        </correspAction>
        <correspAction xml:id="i-3gaSvszt8DEPGsLBT2Zj5U" type="assigned"/>
        <correspContext corresp="i-3gaSvszt8DEPGsLBT2Zj5U">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UqQ3gx9hKjxTq9t7Gd36f" type="motBody">
        <div xml:id="i-5gSXXmMXS48sdnAxCw4AcS" type="TOC">
          <head xml:id="i-8uWrDtZz5cWPT1gK4Hofth">
            1 Innehållsförteckning
          </head>
          <list xml:id="i-5PwS8dn3aA2SXFsgs5vqxi">
            <item xml:id="i-AkUFtp2iAHNBeJBMUDWRqU">
              2 Förslag till riksdagsbeslut 2
            </item>
            <item xml:id="i-YTfNjUPEcGNtwKX8Aksfca">
              3 Inledning 2
            </item>
            <item xml:id="i-8Norp5aRTyfoLa1iVygXhp">
              4 Militär alliansfrihet 3
            </item>
            <item xml:id="i-AmpX8DtLYWXbwopugAHJ5c">
              5 Freds- och säkerhetsfrämjande insatser 3
            </item>
            <item xml:id="i-5dceRUa24mCP3oXB7T39Jy">
              6 Medlemskapet i PFF 3
            </item>
            <item xml:id="i-EEZW4QViR5Y2LDxZVhFYvF">
              7 Svenskt samarbete med Nato 4
            </item>
            <item xml:id="i-KQx2p27rbTDsrLXuCR3ycd">
              7.1 Natos högkvarter 4
            </item>
            <item xml:id="i-R5kFFDnNjGVtUzFm52JkDs">
              7.2 Natoledda övningar på svensk mark 4
            </item>
            <item xml:id="i-P7AYLQNPAeS8C63Rfoz1b7">
              7.3 NRF, Nato Response Force 5
            </item>
            <item xml:id="i-B4DnRYPeo5tqRxCxZzDhmH">
              7.4 Strategisk lufttransport, SAC 5
            </item>
            <item xml:id="i-9XATPRvyD7AUZUdUyBj49Y">
              8 Förebygg konflikter och kriser 6
            </item>
          </list>
        </div>
        <div xml:id="i-Xhfya6PYS7K2jgcrKMXLvo" type="motProposal" subtype="förslag">
          <head xml:id="i-5GPpLJXLAXbjmVArnYNscp">
            2 Förslag till riksdagsbeslut
          </head>
          <list xml:id="i-YAryESoAy7Td7RmF5rTP8W" style="ol">
            <item xml:id="i-P6DvL8EwoxXofLM1APQAn9">
              Riksdagen tillkännager för regeringen som sin mening vad som
              anförs i motionen om att Sverige inte ska inleda några förhandlingar
              eller vidta andra åtgärder i syfte att ansöka om medlemskap i
              Nato.
            </item>
            <item xml:id="i-45sihRDZBaumjE9gF8zFpA">
              Riksdagen tillkännager för regeringen som sin mening vad som
              anförs i motionen om att svenskt deltagande i fredsbevarande och
              fredsframtvingande åtgärder enbart bör ske på uppdrag av FN.
            </item>
            <item xml:id="i-PnWVrxXhPn49T4FQG6LvrW">
              Riksdagen tillkännager för regeringen som sin mening vad som
              anförs i motionen om att Sverige snarast ska lämna samtliga åtaganden
              i PFF.
            </item>
            <item xml:id="i-MtE9w1LBTJmBmpmiuQ75CU">
              Riksdagen tillkännager för regeringen som sin mening vad som
              anförs i motionen om att Sverige ska dra tillbaka sin representation
              i Natos högkvarter.
            </item>
            <item xml:id="i-VpQP3iVHxRM11RNtyRmZD4">
              Riksdagen tillkännager för regeringen som sin mening vad som
              anförs i motionen om att Nato inte ska tillåtas öva på svensk
              mark, i svenskt luftrum och i svenskt vatten.
            </item>
            <item xml:id="i-AyW3kdeYWmxzQ7dmY2zGwY">
              Riksdagen tillkännager för regeringen som sin mening vad som
              anförs i motionen om att Sverige omgående ska avböja erbjudandet
              att delta i Nato Response Force (NRF).
            </item>
            <item xml:id="i-io19Ee9TkdWBjJyJcNBnV">
              Riksdagen tillkännager för regeringen som sin mening vad som
              anförs i motionen om att Sverige bör säga upp samarbetet kring
              strategiska flygplanstransporter (SAC-avtalet).
            </item>
            <item xml:id="i-ChMDhWTNRiP1ftih7HA28E">
              Riksdagen tillkännager för regeringen som sin mening vad som
              anförs i motionen om att regeringen ska upprätta en handlingsplan
              för att förebygga väpnade konflikter.
            </item>
            <item xml:id="i-ASUgGHn7zGRoo8PEC7DGQR">
              Riksdagen tillkännager för regeringen som sin mening vad som
              anförs i motionen om att regeringen regelbundet ska utarbeta en
              regeringsskrivelse om arbetet med att förebygga väpnade konflikter.
            </item>
          </list>
        </div>
        <div xml:id="i-74wDWoZmog5jXUcTJe4CYE" type="motContent">
          <head xml:id="i-BQw99vYucrX8hGxcXmofYD" type="h1">
            3 Inledning
          </head>
          <p xml:id="i-UhhHGDoL93w45FpFtL2DcN">
            Regeringens skrivelse 2008/09:137 behandlar i stort, och bitvis
            även i detalj, Sveriges samarbete med Nato. I huvudsak menar man
            att detta alltmer omfattande samarbete sker på den militära alliansfrihetens
            grund och utifrån svenska intressen och behov.
          </p>
          <p xml:id="i-QmYsNUV1zYPstfZyfiW3aC">
            Vänsterpartiet håller inte med om denna beskrivning. Vi menar
            tvärtom att regeringens politik då det gäller samarbetet med Nato
            hela tiden för oss allt närmare Alliansen och allt längre bort
            från den militära alliansfrihet som Sverige fortfarande på papperet
            säger sig stå för. Sakta men säkert överger Sverige en traditionell
            och framgångsrik säkerhetspolitik som har byggt på neutralitet
            i händelse av väpnade konflikter, fredliga konfliktlösningar,
            nedrustning, stöd till FN och solidaritet med tredje världen.
            Den svenska militära alliansfriheten har mer eller mindre tömts
            på sitt innehåll sen Sverige blev medlem i EU. I dag är vi med
            och bidrar till militariseringen av EU, vårt samarbete med Nato
            stärks och vi ställer inte längre krav på att de militära insatser
            som vi deltar i ska ha FN-mandat.
          </p>
          <head xml:id="i-KY9PMVvcfnKDscnWaum34G" type="h1">
            4 Militär alliansfrihet
          </head>
          <p xml:id="i-BH4fF8QbBVPns9Mxftn6ap">
            Som alliansfritt land och en aktör som har förutsättningar att
            uppfattas som neutral har Sverige en viktig uppgift att fylla
            i världen. Det ger oss bl.a. en möjlighet att agera medlare i
            internationella konflikter och att ställa upp som värdland för
            fredsförhandlingar. Vi värnar ett oberoende Sverige med en självständig
            utrikes- och säkerhetspolitik. För Vänsterpartiet är den svenska
            militära alliansfriheten en grundbult i Sveriges utrikes- och
            säkerhetspolitik som vi inte är beredda att kompromissa med. Ett
            medlemskap i Nato skulle binda oss till Natos medlemskrav att
            bistå en annan Natostat om dess intressen hotas och skulle kunna
            tvinga in oss i orimliga situationer och åtaganden. Sverige bör
            därför inte inleda några förhandlingar eller vidta andra åtgärder
            i syfte att ansöka om medlemskap i Nato. Detta bör riksdagen som
            sin mening ge regeringen till känna.
          </p>
          <head xml:id="i-RY24RxWvtvEk1h5s7g6TPc" type="h1">
            5 Freds- och säkerhetsfrämjande insatser
          </head>
          <p xml:id="i-TM4HSgvSK5Be6TSUhQ8DJ4">
            Regeringen har valt att stegvis öka resurserna för fredsfrämjande
            insatser under åren 2007, 2008 och 2009. Målsättningen är att
            Sveriges bidrag i freds- och säkerhetsfrämjande insatser ska öka.
          </p>
          <p xml:id="i-KzwLu3JyiugwWtXXLpUPpF">
            Vid internationella insatser är det alltid behoven i de krisdrabbade
            områdena som ska styra aldrig svenska intressen. Om vi ska bli
            trovärdiga i vårt internationella engagemang krävs att vi har
            en oberoende utrikespolitik och är militärt alliansfria. Vänsterpartiet
            anser att ett svenskt deltagande i fredsbevarande och fredsframtvingande
            åtgärder enbart ska kunna ske på uppdrag av FN. Detta bör riksdagen
            som sin mening ge regeringen till känna.
          </p>
          <head xml:id="i-ELzk4Acd85ZPaTexhcc8AU" type="h1">
            6 Medlemskapet i PFF
          </head>
          <p xml:id="i-Ab8je7iNkrm71HcepJC2SW">
            Sverige är sedan 1994 med i Partnerskap för fred (PFF) ett samarbete
            som utvecklas mellan Nato och andra länder i Europa, Centralasien
            och södra Kaukasien. PFF-länderna samordnar och övar regelbundet
            med Nato. Ett syfte är att utveckla samverkansförmågan mellan
            de olika ländernas styrkor så att de ska kunna agera gemensamt
            vid krishanteringsoperationer.
          </p>
          <p xml:id="i-Hau9xvc1a5BWmFDzQkuChM">
            Regeringen tillmäter samarbetet med Nato inom PFF stor vikt och
            bedömer i skrivelsen att Sverige fortsatt bör arbeta för ett nära
            och allsidigt samarbete med Nato. Man menar att samarbetet sker
            i enlighet med vår säkerhetspolitiska linje som tillgodoser svenska
            intressen och som inte omfattar ömsesidiga försvarsförpliktelser.
            Detta håller inte Vänsterpartiet med om. Vi menar tvärtom att
            vårt deltagande i PFF enbart leder fram till ytterligare harmonisering
            med Nato och att Sverige därför ska lämna samtliga åtaganden i
            PFF snarast. Detta bör riksdagen som sin mening ge regeringen
            till känna.
          </p>
          <head xml:id="i-4GeZ2LQNDD3GbZMciBuoZw" type="h1">
            7 Svenskt samarbete med Nato
          </head>
          <p xml:id="i-TAgJwc1MAADBYLCtEauSv1">
            I skrivelsen beskriver regeringen Sveriges samarbete med Nato
            utifrån två dimensioner: dels medlemskapet i EAPR * 1 /PFF och
            deltagande i Natoledda krishanteringsinsatser och dels genom samarbetet
            mellan EU och Nato, där Sverige deltar på grund av EU-medlemskapet.
            Regeringen menar att Sverige har ett behov av att utveckla Försvarsmaktens
            förmåga att samverka i krishanteringsinsatser samt att vi även
            har ett mer allmänt intresse av insyn i Natos aktiviteter och
            utveckling. Målet är att utveckla det europeiska säkerhetssamarbetet
            och den transatlantiska länken.
          </p>
          <p xml:id="i-5ZdKP1BHQY155ihrAdhjMK">
            Vänsterpartiet anser att Sverige generellt borde satsa mer av
            tid och resurser på förebyggandet av kriser och mindre på militära
            insatser (se vidare avsnitt 8). Vad gäller samarbetet med Nato
            och den transatlantiska länken har vi synpunkter på följande områden.
          </p>
          <head xml:id="i-4R7hLU4iffhQfpdY5ECU3u" type="h2">
            7.1 Natos högkvarter
          </head>
          <p xml:id="i-WhkhwSP6psmzNbDknRPUBy">
            Sedan flera år har Sverige representation på Natos högkvarter
            med ett tiotal personer samt en ambassadör. Vänsterpartiet tycker
            inte att det är rimligt med svensk representation på Natohögkvarteret
            när vi inte är medlemmar i militäralliansen. Denna representation
            bör därför snarast dras tillbaka. Detta bör riksdagen som sin
            mening ge regeringen till känna.
          </p>
          <head xml:id="i-A6VVe3hN93rt43jdGdH2iT" type="h2">
            7.2 Natoledda övningar på svensk mark
          </head>
          <p xml:id="i-2yJXVLzeFFmDN8gvF8JzDa">
            Natoledda övningar har ägt rum på svensk mark vid flera tillfällen.
            I sommar är det tänkt att Sverige ska stå värd för en fristående
            Natoledd övning med minst 1 000 soldater, åtskilliga flygplan
            från Natos medlemsländer samt ett brittiskt hangarfartyg. Övningen,
            kallad Loyal Arrow, kommer att ha sin bas på flygflottiljen F
            21 i Luleå och sätter onekligen svensk alliansfrihet under debatt.
            Denna ytterst militära övning sänder ut otvetydiga signaler om
            svenskt närmande till Nato. Alltihop sker dessutom på direktinitiativ
            från regeringen och Försvarsmakten utan att riksdagen har blivit
            hörd.
          </p>
          <p xml:id="i-U6pfdmPiB6Daiqe5b1TL89">
            Vänsterpartiet anser att om den svenska neutralitetspolitiken
            ska kunna hävdas ska Nato framöver inte ha tillåtelse att genomföra
            övningar inom Sveriges gränser. Detta bör riksdagen som sin mening
            ge regeringen till känna.
          </p>
          <head xml:id="i-SKFHKP9J5BW9VNS4i26ezQ" type="h2">
            7.3 NRF, Nato Response Force
          </head>
          <p xml:id="i-GQd5ErYPUUp5RsHALsyQ8Z">
            Vid Natos toppmöte i Prag 2002 fattade man beslut om att inrätta
            en snabbinsatsstyrka, Nato Response Force, NRF. Partnerländer,
            alltså även Sverige, har sen 2006 också möjlighet att delta i
            NRF. Förband från partnerländer kan anmälas som supplementära
            bidrag till styrkan. Samma principer gäller för deltagande i en
            NRF-insats som för deltagande i en sedvanlig Natoledd insats.
            Att anmäla supplementära resurser till NRF:s styrkeregister är
            ett nationellt beslut.
          </p>
          <p xml:id="i-D1NN4wwU1BqLwDDTYHq4Fp">
            Under senare år har konceptet anpassats och gjorts mer flexibelt
            för att minska belastningen på Natoländerna vars åtaganden i framför
            allt Afghanistan har ökat. Det har förts en diskussion om ett
            svenskt deltagande i NRF möjligen ska bli verklighet. I skrivelsen
            säger regeringen att man tills vidare avvaktar ett beslut till
            dess att Natos pågående utvärdering av konceptet är klar. Vänsterpartiet
            menar att ett engagemang i NRF ytterligare skulle försvåra för
            ett svenskt oberoende internationellt fredsarbete och att Sverige
            därför tydligt och omgående ska avböja erbjudandet att delta i
            NRF. Detta bör riksdagen som sin mening ge regeringen till känna.
          </p>
          <head xml:id="i-5rTM6UwFCcq74gNfX1DanN" type="h2">
            7.4 Strategisk lufttransport, SAC
          </head>
          <p xml:id="i-PBe8CRQs3EbHPAE4r3cLfy">
            Sverige deltar sen 2008 i Strategic Airlift Capability (SAC).
            SAC-initiativet presenterades 2006 av Nato som en multinationell
            lösning för att tillgodose behovet av strategiska flygtransporter
            vid internationella insatser. Samarbetet står öppet för de stater
            som är medlemmar i Nato samt de stater som deltar i PFF-samarbetet.
            För närvarande deltar tio Natoländer och två PFF-länder, Sverige
            och Finland, i samarbetet. I SAC-initiativet ingår anskaffning
            och förvaltning av flygplan och kringutrustning med stöd av Nato
            via dess organisationsenheter Nato Airlift Management Organization
            och Nato Airlift Management Agency, Namo/Nama.
          </p>
          <p xml:id="i-9nfHPpVY1YKuynkXQRyiY1">
            SAC-avtalet sträcker sig över 30 år och omfattar en driftskostnad
            på ca 200 miljoner kronor per år. Till detta kommer en kostnad
            på ca 1 450 miljoner kronor för de första fyra åren. Sveriges
            sammanlagda kostnad för avtalet blir alltså 7 450 miljoner kronor;
            av detta ska huvuddelen betalas oavsett om någon flygtid utnyttjas
            eller ej.
          </p>
          <p xml:id="i-6USCohLG8kUEo47yiStsqH">
            Vänsterpartiet anser att detta är en orimlig kostnad och vi motsätter
            oss dessutom militära avtal som sträcker sig över en så lång tidsperiod.
            Av dessa skäl bör Sverige säga upp samarbetet kring strategiska
            flygplanstransporter. Detta bör riksdagen som sin mening ge regeringen
            till känna.
          </p>
          <head xml:id="i-MQAJ4jhRQSkfYtvp7CidaX" type="h1">
            8 Förebygg konflikter och kriser
          </head>
          <p xml:id="i-XLPpJ7Sc3Ltp8fPRhiBbxm">
            Världen lider i dag ingen brist på militära styrkor och förband,
            men det finns ett stort underskott på humanitära insatser. FN:s
            säkerhetsråd har slagit fast att behovet av åtgärder för att förebygga
            väpnade konflikter är stort.
          </p>
          <p xml:id="i-3oc1TuRCwtMzub2S5jzmkG">
            I stället för att satsa på militära insatser anser därför Vänsterpartiet
            att Sverige bör inrikta sin internationella säkerhetspolitik på
            förebyggande av kriser samt på återuppbyggande av utsatta områden.
            Arbetsområdena bör innefatta fattigdomsbekämpning, hjälp med att
            utveckla demokrati och fungerande rättssamhällen samt hantering
            av de kriser som kan följa i spåren av klimatförändringarna och
            annan negativ miljöpåverkan.
          </p>
          <p xml:id="i-JneyTkbDfibpG2bYaLSxr">
            Arbetet med att förebygga väpnade konflikter får inte det utrymme
            som det bör ha enligt fastslagna prioriteringar i utrikes- och
            säkerhetspolitiken. Ingenting i den aktuella skrivelsen pekar
            heller i en sådan riktning. Sverige måste våga fortsätta prioritera
            det förebyggande arbetet som är långt mer samhällseffektivt, både
            vad gäller mänskligt välmående, ekonomi och socialt kapital.
          </p>
          <p xml:id="i-UL3AfqP8iaeoUtcZujigHo">
            Det arbete som Sverige vidtar för att förebygga väpnade konflikter
            måste tydligare kopplas till konkreta risksituationer. För att
            genomföra ett sådant arbete krävs att regeringen upprättar en
            heltäckande handlingsplan. Detta bör riksdagen som sin mening
            ge regeringen till känna.
          </p>
          <p xml:id="i-RTdovksipTraX6gveP24cQ">
            Slutligen bör riksdagen rimligen ha en möjlighet att granska
            den förda politiken på området, varför Vänsterpartiet föreslår
            att regeringen regelbundet ska utarbeta en regeringsskrivelse
            om arbetet med att förebygga väpnade konflikter. En sådan skrivelse
            ska både utvärdera tidigare insatser och diskutera framtida prioriteringar.
            Detta bör riksdagen som sin mening ge regeringen till känna.
          </p>
        </div>
        <div xml:id="i-Mdr8Zyx82ofWcxjVFR4sfS" type="motSignatures">
          <list xml:id="i-A6GFfBymg3tchE9xFgcUyZ">
            <item xml:id="i-Dvmvpi1Y9xT6LK8FXr31bk" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-J6rt9iPMxcEyMZ95wEBJLw" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-ey8CQY1QiAe1hFGXPSxVL" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-5CWHp1a64EYCDbzppdvJmX" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-6eY9UBwB35Pj6fsFEB3Hkp" who="i-991obiMTz36s9V7z3YpuZk">
              Gunilla Wahlén (v)
            </item>
          </list>
        </div>
      </div>
    </body>
  </text>
</TEI>
