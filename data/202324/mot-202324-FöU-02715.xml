<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-FöU-02715">
  <teiHeader>
    <fileDesc>
      <titleStmt>
        <title>Utgiftsområde 6 Försvar och samhällets krisberedskap</title>
        <author corresp="i-WG1giJMSibawsd4Nrc2c3k">av Mikael Larsson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2715 av Mikael Larsson m.fl. (C)</title>
          <idno type="rdwebb">HB022715</idno>
          <rs type="number">2715</rs>
          <orgName type="comitteeAbbreviation">FöU</orgName>
          <ref type="dokument_url_text">https://data.riksdagen.se/dokument/HB022715/text</ref>
          <ref type="dokument_url_html">https://data.riksdagen.se/dokument/HB022715</ref>
          <ref type="dokumentstatus_url_xml">https://data.riksdagen.se/dokumentstatus/HB022715</ref>
          <ref type="pdf">https://data.riksdagen.se/fil/EEA0EB67-E475-43C0-B41B-FDC8E8B50BD9</ref>
          <ref type="docx">https://data.riksdagen.se/fil/96187BA3-6A8D-46C0-8997-274EC33F6E02</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WG1giJMSibawsd4Nrc2c3k</idno>
            <name>Mikael Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QS3FCcuDyGgZdKgE3VDjZ9</idno>
            <name>Niels Paarup-Petersen</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-4GJzyLBKuDQboEYdnkAb56" type="signed"/>
        <correspContext corresp="i-4GJzyLBKuDQboEYdnkAb56">
          <note type="signatory" corresp="i-WG1giJMSibawsd4Nrc2c3k"/>
          <note type="signatory" corresp="i-QS3FCcuDyGgZdKgE3VDjZ9"/>
          <note type="signatory" corresp="i-H7qdW9GRQn7LaQ2UGGAvYC"/>
        </correspContext>
        <correspAction type="submitted" xml:id="i-WVykPXSB4kENKSuRNmmMKF">
          <date when="2023-10-05"/>
          <time when="18:30:58"/>
        </correspAction>
        <correspAction type="reviewed" xml:id="i-Kdoa6Zf9spDbyo1BUSS4iV">
          <date when="2023-10-06"/>
          <time when="00:56:09"/>
        </correspAction>
        <correspAction type="referred" xml:id="i-J7oqyWAkrJugwjzPwTKt8N">
          <date when="2023-10-17"/>
        </correspAction>
        <correspAction type="assigned" xml:id="i-m319D1o8tkJMespYRscpS">
          <date when="2024-02-08"/>
          <time when="10:00:14"/>
        </correspAction>
        <correspContext corresp="i-m319D1o8tkJMespYRscpS">
          <ref type="assignedTo">Försvarsutskottet</ref>
        </correspContext>
        <correspAction type="behandlas_i" xml:id="i-HLoag3WWKaPnHyKiNwZ7rr"/>
        <correspContext corresp="i-HLoag3WWKaPnHyKiNwZ7rr">
          <ref type="uppgift">2023/24:FöU1</ref>
          <ref type="ref_dok_id">HB01FöU1</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FöU1</ref>
          <ref type="ref_dok_titel">Utgiftsområde 6 Försvar och samhällets krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2715 av Mikael Larsson m.fl. (C) Utgiftsområde 6 Försvar och samhällets krisberedskap</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-NvmRJt77AgkNBB2Ee7eqdN">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-CuWxpPGov87py1KrVu24c6">
              Riksdagen anvisar anslagen för 2024 inom utgiftsområde 6 Försvar
              och samhällets krisberedskap enligt förslaget i tabellen i motionen.
            </item>
          </list>
        </div>
        <div type="motContent">
          <head type="h1" xml:id="i-FZ3ca2nbnhGN5ftCxd6yci">
            Utgiftsområde 6 Försvar och samhällets krisberedskap
          </head>
          <p xml:id="i-6SyMhshvLgaD47ZXMiFCLL">
            Att Sverige är ett land som bygger säkerhet med andra har varit
            grunden för svensk säkerhets- och försvarspolitik sedan alliansregeringens
            dagar. Men det är först nu, genom det kommande svenska Natomedlemskapet,
            som riktig kraft sätts bakom orden. Fullföljandet av den svenska
            Natoansökan är jämte ett fortsatt kraftfullt EU-svar på Rysslands
            krig, de viktigaste säkerhetspolitiska frågorna innevarande mandatperiod.
            Centerpartiet har under lång tid påtalat vikten av att Sverige
            går med i Nato och fick under 2020 också stöd för vår politik
            i riksdagen, då det beslutades att Sverige bör uttala en Natooption
            i sin säkerhetspolitiska linje. Detta visade sig vara viktigt
            när läget blev skarpt i samband med Rysslands anfall av Ukraina,
            samt då de hotade oss och flera andra europeiska länder i februari
            2022. Centerpartiet kommer fortsatt att vara en konstruktiv samarbetsröst
            när det rör svenskt Natomedlemskap.
          </p>
          <p xml:id="i-65hmnuYWxKAthuJZRtDLkX">
            På samma sätt kommer Centerpartiet också framgent vara en konstruktiv
            röst när det gäller att öka försvarsanslagen till minst 2 procent
            av BNP, för att höja svensk försvars­förmåga och krigsdugligheten
            i krigsförbanden och samtidigt nå upp till Natos målsätt­ningar
            i enlighet med vad som överenskoms i Vilnius 2023. Inget Natoland
            ska kunna anklaga Sverige för att inte ta vår del av ansvaret
            för vår egen och Natos säkerhet. För Centerpartiets del följer
            det en sedan många år inslagen väg, där vi först som en del av
            försvarsgruppen (2015–2018), bestående av regeringen, Centerpartiet,
            Moderaterna och Kristdemokraterna (del av perioden), och sedan
            som samarbetsparti till regeringen tillsammans med Liberalerna
            mellan 2019 och 2021, haft en avgörande roll för att säker­ställa
            ekonomiska förstärkningar till försvaret. Vi deltog också i överläggningarna
            med Försvarsberedningen i mars 2022 där det bestämdes att ytterligare
            höja budgetramen som en direkt konsekvens av Rysslands anfallskrig
            i Ukraina. Därtill är det viktigt för Centerpartiet att beslut
            om att skicka militärt stöd till Ukraina alltid ska åtföljas av
            beslut om finansiering av ersättnings- och återanskaffning till
            berörda myndigheter i Sverige. Försvarets förmågehöjning är nödvändig
            och viktig och ska inte urholkas av beslut att också stödja Ukraina.
            Centerpartiet vill därför att återanskaffning av materiel till
            Ukraina ska ligga utanför den nationella försvarsbudgetens ramar.
            Försvarsmaktens förmågeutveckling måste kunna gå hand i hand med
            att Sverige fortsatt har ett extensivt militärt stöd till Ukraina.
            Nu behöver de beslut som fattats genomföras kommande år och regeringen
            behöver säkerställa att dess styrning leder mot fattade beslut.
          </p>
          <p xml:id="i-NZUoVZdE98Rq6SvNP4mwCA">
            I takt med att försvarsekonomin växer ser vi också ökade möjligheter
            att villkor och incitamentsstrukturer utvecklas och blir så pass
            bra att personalen väljer att stanna kvar, eller komma tillbaka.
            Personalen är Försvarsmaktens viktigaste resurs i utvecklingen
            av försvarsförmågan.
          </p>
          <p xml:id="i-5GuRE27ot8ZNDi9hHFcyPB">
            Natomedlemskapet kommer att innebära en omställning för svenskt
            försvar, som kommer att vara pågående över tid. I ett kortsiktigt
            perspektiv är det fortsatt viktigt att helheten i Totalförsvarspropositionen
            2021–2025 genomförs, även om både pandemin och Rysslands krig
            i Ukraina har orsakat viss försening i den ursprungliga planen
            för krigsorganisationens utveckling. Försvarsmakten påverkas,
            som många andra, av de prisökningar vi ser i samhället i stort
            och det finns en risk för att det också påverkar utvecklingen
            av försvarsförmågan i stort då krigsorganisationen inte kan växa
            och utvecklas som planerat. Andra utmaningar är att nödvändig
            tillväxt måste ske samtidigt som beredskapen har ökat på grund
            av Rysslands krig i Ukraina, och samtidigt som Sverige kommer
            behöva bemanna upp olika Natostaber framgent.
          </p>
          <p xml:id="i-AJkoZhHVwKgUxnUDG4JQuD">
            Centerpartiet vill att det förra försvarsbeslutet genomförs i
            så stor utsträckning som möjligt, så snart möjligt är. Vi menar
            att inriktningen i grunden är bra och att de nöd­vändiga materielinvesteringar
            som då definierades men inte finansierades fortsatt är mycket
            relevanta för förmågeutvecklingen. Grunden är därför att dessa
            ska genomföras. Därtill vill Centerpartiet höja förbandsanslaget
            ytterligare för att säkerställa tillgången på personlig utrustning
            ute på förbanden.
          </p>
          <p xml:id="i-QUHxhnUtajpmJRAQK39X6r">
            Centerpartiet kommer fortsatt vara en konstruktiv röst i Försvarsberedningen
            och fortsätta våra höga ambitioner för att höja förmågan i totalförsvarets
            båda delar. Natos samlade behov kommer också behöva vara styrande
            i stor mån i både Försvarsbered­ningens inriktande arbete och
            regeringens styrning. För Centerpartiets del ser vi att Östersjökusten
            och hela Östersjön kommer bli än mer strategiskt viktigt och att
            Sverige kommer få en viktig roll i försvaret av densamma, tillsammans
            med övriga Östersjö­stater. På samma sätt ser vi att områdena
            kring Arktis och Barents hav också kommer vara strategiskt viktiga
            för Sverige att bidra i försvaret av. Här blir inte minst vinter­förmågan
            viktig att fortsätta utveckla. Skyddet av viktiga färdleder, inte
            minst kopplat till varuflöden till och från Göteborgs hamn kommer
            att behöva stärkas. Den nordiska och nordisk-baltiska dimensionen
            och samarbete kommer fördjupas allt mer och svenskt försvar integreras
            i en större Natohelhet. Det binder ihop vår region i en tydlig
            större regional kontext samtidigt som det stärker den transatlantiska
            länken. Över tid behöver också cybersäkerheten stärkas ytterligare
            inom Försvarsmakten och resten av samhället, på bredden och spetsen.
            Vi stödjer också den inriktning som regeringen gör vad gäller
            FRA stärkt stöd till Polismyndighetens arbete med att bekämpa
            grov gränsöverskridande brottslighet.
          </p>
          <head type="h2" xml:id="i-V4LiPkmmpnStDJh51YBye2">
            Krisberedskap och utvecklingen av det civila försvaret
          </head>
          <p xml:id="i-V1PNmnyPLx8qs7nUQui99p">
            Rysslands krig i Ukraina och de hybridattacker vi dagligen ser
            innebär stora utmaningar också för svensk fredstida krisberedskap
            och det har visat på vikten att snabbt vidta ytterligare åtgärder
            för att bygga upp ett modernt civilt försvar med åtgärder som
            gör skillnad på både kort och lång sikt. Vi är positiva till den
            nya strukturen för civilt försvar som började gälla den 1 oktober
            2022 men ser att ytterligare åtgärder kommer behövas, inte minst
            vad gäller kommuner och regioners roll och förutsättningar i hel­heten
            samt MSB:s roll. Till detta hör också arbetet för att säkerställa
            tillgången till skyddsrum.
          </p>
          <p xml:id="i-J434D1wYb4qikYRGQNFwTm">
            Centerpartiet förhandlade inom ramen för vårt samarbete med den
            socialdemokra­tiskt ledda regeringen förra mandatperioden fram
            inriktningen för totalförsvaret som en del av försvarsbeslutet
            2020. Vi stod också bakom de ekonomiska förstärkningar som gjordes
            men ser nu att de, givet den aktuella utvecklingen med Rysslands
            krig i Ukraina, att ytterligare ekonomiska förstärkningar behövs
            under mandatperioden. Vi ser tydliga behov av att stärka cybersäkerheten,
            av investeringar för att skydda samhällsviktig infra­struktur
            lokalt, regionalt och nationellt, vi ser behov av att säkerställa
            kompetens- och personalförsörjningen både i kris och under höjd
            beredskap. Vi ser ett behov av att fortsätta utveckla befolkningsskyddet
            och räddningstjänsten förutsättningar att verka under höjd beredskap.
            Vi ser ett behov av att bygga motståndskraft i grunden och av
            att dra nytta av de gröna näringarna för att stärka förnödenhetsförsörjningen,
            bygga motståndskraft och minska beroendet av utländsk olja och
            gas. Vi ser ett behov av fortsatt samarbete med näringslivet både
            på nationell och regional nivå, på lika villkor och med ömsesidig
            insikt om beroenden och mervärden.
          </p>
          <p xml:id="i-4aEaofwJU1p7RHKSNSFhpe">
            Centerpartiet kommer fortsätta att driva på för att nödvändiga
            förändringar kommer på plats och att de beslut som redan fattats
            av riksdagen får genomslag och blir verklig­het och att än mer
            görs. När ökade krav ställs på kommuner och regioner behöver finan­sieringsprincipen
            fortsatt få genomslag. Kommuners och regioners beredskap och skydd
            för samhällsviktig verksamhet utgör grunden för motståndskraften
            i vårt lands civila försvar.
          </p>
          <head type="h2" xml:id="i-6BeM4FB8AP9Tq66i7a4p9a">
            Stärk energisektorns motståndskraft
          </head>
          <p xml:id="i-E85DtEhhWZcK6RcN4zhfmy">
            I det pågående kriget i Ukraina har Ryssland vid upprepade tillfällen
            genomfört såväl cyberattacker som fysiska attacker mot energisektorn.
            Även energisektorn i EU och Sverige har attackerats digitalt under
            senaste året. Att energisektorn används strategiskt som pjäs i
            säkerhetspolitikens spel har varit tydligt de senaste åren. Ett
            exempel på detta är när Ryssland har använt minskade gasleveranser
            som medel för att nå strategiska mål. Inom energisektorn finns
            det därför en stor och befogad oro för hotbilden mot energi­infrastrukturen
            i Sverige och avsaknaden av förmågor att stå emot dessa. Störningar
            i energisektorn i Sverige kan dessutom ge kaskadeffekter i Europa,
            då Sverige är en avgörande leverantör till kontinenten. Därför
            är Sveriges energisektor i ett särskilt utsatt läge. Diskrepansen
            mellan hotbild och förmågor är stor. Ett stort problem är avsaknad
            av information och samarbete mellan energiföretagen och myndigheterna,
            något som påverkar förmågan negativt.
          </p>
          <p xml:id="i-BF6Xg6d8m9KJJEeCsB7r4Y">
            Energimyndigheten och MSB måste gemensamt bidra till att stärka
            motståndskraften i energisektorn genom att förenkla informationsdelning
            mellan operatörer samt mellan operatörer och myndigheter. Samtidigt
            måste tillsynsverksamheten skärpas för att säkra kontinuitet vid
            attacker och sårbarheter behöver kartläggas. Dessutom måste myndig­heterna
            säkra att aktörerna i sektorn gemensamt övar på händelser med
            bortfall av it. På så sätt kan motståndskraften i svensk energisektor
            stärkas rejält, och diskrepansen mellan hotbild och förmåga minska.
          </p>
          <head type="h2" xml:id="i-7CXQm5JJhpXo9sYJ23MZvp">
            1.1.4 Starkare kommunal beredskap
          </head>
          <p xml:id="i-GjUM861Yj4FmbhnLbQYU17">
            Alla olyckor, översvämningar, skolskjutningar, terrorattacker,
            pandemier eller vilken fredstida kris vi nu än menar kommer alltid
            ske i en kommun. Kommunerna kommer också vara den aktör som måste
            hantera konsekvenserna av ett väpnat angrepp för sina invånare
            inte minst vad gäller befolkningsskyddet inkl. tillgängliga och
            ändamålsenliga skyddsrum. Kort och gott – kommunerna har en nyckelroll
            i både den fredstida kris­beredskapen och i totalförsvaret. Sveriges
            kommuner måste därför också ha en bered­skap för flera olika hot
            samtidigt. Men kommunerna måste få bättre förutsättningar för
            det, mer pengar men också bättre stöd och minskad byråkrati. Kommunernas
            bered­skapsarbete var underfinansierat i förra försvarspropositionen
            och därför har Center­partiet i våra budgetförslag därefter vid
            flera tillfällen aviserat mer pengar till kommun­ernas beredskapsarbete
            så de kan anställa fler med beredskapskompetens, genomföra fler
            övningar och utbildningar med tjänstemän, politiker och andra
            aktörer. Vi bedömer att det tillskott som regeringen gör inte
            är tillräckligt. Den kommunala beredskapen behöver stärkas ytterligare.
          </p>
          <head type="h2" xml:id="i-X6NmmdMkRTg9wkibU14dVZ">
            Centerpartiets överväganden
          </head>
          <p xml:id="i-Jst6hEPv8HyNFXdcq3bkSm">
            Anslagsförslag 2024 för utgiftsområde 6 Försvar och samhällets
            krisberedskap
          </p>
          <p xml:id="i-57G2Y2rXxu7RSEPjmbtVaA">
            Tusental kronor
          </p>
          <table xml:id="i-ECHnqJXLA62S32s8iMgQv1">
            <row style="label" xml:id="i-CDuM1nz1ndiRU44rEKjju8">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen
              </cell>
            </row>
            <row xml:id="i-KmNjyU18sWYThqhkdkzb8C">
              <cell>
                1:1
              </cell>
              <cell>
                Förbandsverksamhet och beredskap
              </cell>
              <cell>
                60 649 599
              </cell>
              <cell>
                100 000
              </cell>
            </row>
            <row xml:id="i-Hd7WMBWstHMrBftTmX4Rhx">
              <cell>
                1:2
              </cell>
              <cell>
                Försvarsmaktens insatser internationellt
              </cell>
              <cell>
                1 742 019
              </cell>
              <cell>
                ±0
              </cell>
            </row>
            <row xml:id="i-U8F8sTAg4nUkZDBAhEqiqZ">
              <cell>
                1:3
              </cell>
              <cell>
                Anskaffning av materiel och anläggningar
              </cell>
              <cell>
                48 627 000
              </cell>
              <cell>
                ±0
              </cell>
            </row>
            <row xml:id="i-TWooAP1NXM1CqMki1hxhmc">
              <cell>
                1:4
              </cell>
              <cell>
                Forskning och teknikutveckling
              </cell>
              <cell>
                1 074 905
              </cell>
              <cell>
                ±0
              </cell>
            </row>
            <row xml:id="i-NibCCAuMk9HGwoJvoxUXrk">
              <cell>
                1:5
              </cell>
              <cell>
                Statens inspektion för försvarsunderrättelseverksamheten
              </cell>
              <cell>
                13 926
              </cell>
              <cell>
                ±0
              </cell>
            </row>
            <row xml:id="i-C5maNzmcdNkv9EMYc6QZLX">
              <cell>
                1:6
              </cell>
              <cell>
                Totalförsvarets plikt- och prövningsverk
              </cell>
              <cell>
                374 388
              </cell>
              <cell>
                ±0
              </cell>
            </row>
            <row xml:id="i-MXsRLGHqqUd6bgA4H6TVXv">
              <cell>
                1:7
              </cell>
              <cell>
                Officersutbildning m.m.
              </cell>
              <cell>
                304 627
              </cell>
              <cell>
                ±0
              </cell>
            </row>
            <row xml:id="i-P7g9TcWwv2xXMrGbX6yjJ3">
              <cell>
                1:8
              </cell>
              <cell>
                Försvarets radioanstalt
              </cell>
              <cell>
                2 258 397
              </cell>
              <cell>
                −100 000
              </cell>
            </row>
            <row xml:id="i-FEh358UAhNey2RSwppYXeu">
              <cell>
                1:9
              </cell>
              <cell>
                Totalförsvarets forskningsinstitut
              </cell>
              <cell>
                379 158
              </cell>
              <cell>
                ±0
              </cell>
            </row>
            <row xml:id="i-BcpibirYViKX9PAXKkT3xE">
              <cell>
                1:10
              </cell>
              <cell>
                Nämnder m.m.
              </cell>
              <cell>
                7 786
              </cell>
              <cell>
                ±0
              </cell>
            </row>
            <row xml:id="i-MV5MPUjc6CwngU4E12GPk2">
              <cell>
                1:11
              </cell>
              <cell>
                Försvarets materielverk
              </cell>
              <cell>
                3 584 324
              </cell>
              <cell>
                ±0
              </cell>
            </row>
            <row xml:id="i-KUuRmAUZVVgLngW5tP3xmB">
              <cell>
                1:12
              </cell>
              <cell>
                Försvarsunderrättelsedomstolen
              </cell>
              <cell>
                11 307
              </cell>
              <cell>
                ±0
              </cell>
            </row>
            <row xml:id="i-E8n2M3RZWVDeeYgTUaPF4U">
              <cell>
                1:13
              </cell>
              <cell>
                Myndigheten för totalförsvarsanalys
              </cell>
              <cell>
                67 834
              </cell>
              <cell>
                ±0
              </cell>
            </row>
            <row xml:id="i-TvNyYro2vGh1nUTRe9oaR8">
              <cell>
                2:1
              </cell>
              <cell>
                Kustbevakningen
              </cell>
              <cell>
                1 800 217
              </cell>
              <cell>
                ±0
              </cell>
            </row>
            <row xml:id="i-ShrKYn74Q8ksi6RkpopZFk">
              <cell>
                2:2
              </cell>
              <cell>
                Förebyggande åtgärder mot jordskred och andra naturolyckor
              </cell>
              <cell>
                506 850
              </cell>
              <cell>
                ±0
              </cell>
            </row>
            <row xml:id="i-Mt8UZDALxpowFiGEVDq8RS">
              <cell>
                2:3
              </cell>
              <cell>
                Ersättning för räddningstjänst m.m.
              </cell>
              <cell>
                27 580
              </cell>
              <cell>
                ±0
              </cell>
            </row>
            <row xml:id="i-Moo9Ey9raUTykD9iKLdQiA">
              <cell>
                2:4
              </cell>
              <cell>
                Krisberedskap
              </cell>
              <cell>
                1 734 608
              </cell>
              <cell>
                100 000
              </cell>
            </row>
            <row xml:id="i-Hf6sqyCPke5AzujLmGvSb7">
              <cell>
                2:5
              </cell>
              <cell>
                Ersättning till SOS Alarm Sverige AB för alarmeringstjänst enligt avtal
              </cell>
              <cell>
                426 671
              </cell>
              <cell>
                ±0
              </cell>
            </row>
            <row xml:id="i-7tA3BjvmxEjRZTcxezqWYF">
              <cell>
                2:6
              </cell>
              <cell>
                Myndigheten för samhällsskydd och beredskap
              </cell>
              <cell>
                1 714 914
              </cell>
              <cell>
                25 000
              </cell>
            </row>
            <row xml:id="i-LNGLTer7ESzJ98DPJs841m">
              <cell>
                2:7
              </cell>
              <cell>
                Statens haverikommission
              </cell>
              <cell>
                51 378
              </cell>
              <cell>
                ±0
              </cell>
            </row>
            <row xml:id="i-D41ZeTTGFSqBi7PtM8zwum">
              <cell>
                2:8
              </cell>
              <cell>
                Myndigheten för psykologiskt försvar
              </cell>
              <cell>
                148 703
              </cell>
              <cell>
                ±0
              </cell>
            </row>
            <row xml:id="i-FsE1TYyGXkQBs7S6xojGQM">
              <cell>
                2:9
              </cell>
              <cell>
                Rakel Generation 2
              </cell>
              <cell>
                35 799
              </cell>
              <cell>
                ±0
              </cell>
            </row>
            <row xml:id="i-DKb4gSsEpKfBNK5ks3uafc">
              <cell>
                3:1
              </cell>
              <cell>
                Strålsäkerhetsmyndigheten
              </cell>
              <cell>
                517 699
              </cell>
              <cell>
                ±0
              </cell>
            </row>
            <row xml:id="i-NC2HyZBMopuPzyR1TYdBeA">
              <cell>
                Summa
              </cell>
              <cell>
                126 059 689
              </cell>
              <cell>
                125 000
              </cell>
            </row>
          </table>
          <p xml:id="i-7FiCriPx8PkwvJACC49XGt">
            Centerpartiet föreslår ytterligare medel för civilt försvar genom
            förstärkning på anslag 2:4 Krisberedskap genom att ytterligare
            stärka satsningen på skyddsrum och skydd av civilbefolkningen
            med 50 miljoner kronor 2024 och därefter 100 miljoner årligen,
            samt genom att förstärka kommuners och regioners arbete med krisberedskap
            med ytterligare 50 miljoner under 2024, 2025 och 2026.
          </p>
          <p xml:id="i-CC2gZTPrWqesdDitLgvPNt">
            För att kunna prioritera ytterligare resurser till förbandsverksamhet
            (1:1) minskas generella medel till FRA (1:8) som tillfördes under
            föregående budget. De satsningar som görs på verksamhet inom FRA:s
            verksamhetsområden i budgetpropositionen för 2024 instämmer Centerpartiet
            däremot med.
          </p>
        </div>
        <div type="motSignatures">
          <list>
            <item xml:id="i-Ucx8ojwCq3ihGFB7HjRfYS">
              Mikael Larsson (C)
            </item>
            <item xml:id="i-GjFoAiYP1RiEciakbTuQNa">
              Niels Paarup-Petersen (C)
            </item>
            <item xml:id="i-4HjnYsxo3yf1XzFfNJ8iie">
              Kerstin Lundgren (C)
            </item>
          </list>
        </div>
      </div>
    </body>
  </text>
</TEI>
