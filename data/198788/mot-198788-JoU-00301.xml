<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-JoU-00301">
  <teiHeader>
    <fileDesc>
      <titleStmt>
        <title>om skogspolitiken</title>
        <author corresp="r-0 i-MYV5TtBU5tQGwqDu4dq25s">av Bengt Westerberg m.fl. (fp) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om skogspolitiken</title>
          <idno type="rdwebb">GB02Jo301</idno>
          <rs type="number">Jo301</rs>
          <orgName type="comitteeAbbreviation">JoU</orgName>
          <ref type="dokument_url_text">http://data.riksdagen.se/dokument/GB02Jo301/text</ref>
          <ref type="dokument_url_html">http://data.riksdagen.se/dokument/GB02Jo301</ref>
          <ref type="dokumentstatus_url_xml">http://data.riksdagen.se/dokumentstatus/GB02Jo301</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>av Bengt Westerberg m.fl.</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-MYV5TtBU5tQGwqDu4dq25s</idno>
            <name>Bengt Westerberg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-788GHtzSVWps3NNq8zFMiq</idno>
            <name>Ingemar Eliasson</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AA4XtQavUsAno66ZoLHfcA" type="signed"/>
        <correspContext corresp="i-AA4XtQavUsAno66ZoLHfcA">
          <note type="signatory" corresp="r-0"/>
          <note type="signatory" corresp="i-MYV5TtBU5tQGwqDu4dq25s"/>
          <note type="signatory" corresp="i-788GHtzSVWps3NNq8zFMiq"/>
        </correspContext>
        <correspAction type="submission" xml:id="i-8DbEZuoUEZ7fF1tXpB73XR">
          <date when="1988-01-26"/>
        </correspAction>
        <correspAction type="assigned" xml:id="i-46Ak4Kv5PrXBSGQpkKLuED">
          <date when="2014-11-19"/>
          <time when="14:17:33"/>
        </correspAction>
        <correspContext corresp="i-46Ak4Kv5PrXBSGQpkKLuED">
          <ref type="assignedTo">Jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_jo_301/mot_198788_jo_301-001-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1987/88:Jo301
          </p>
          <p>
            av Bengt Westerberg m.fl. (fp) om skogspolitiken
          </p>
          <pb facs="riksdagen-motions-pdf/data/198788/mot_198788_jo_301/mot_198788_jo_301-001.pdf"/>
          <p>
            Motion till riksdagen
          </p>
          <p>
            1987/88:J0301
          </p>
          <p>
            av Bengt Westerberg m.fl. (fp) om skogspolitiken
          </p>
          <p>
            &gt;
          </p>
          <p>
            Mot. 1987/88 Jo301
          </p>
          <p>
            1. Inledning
          </p>
          <p>
            Skogen är en av Sveriges viktigaste nationaltillgångar. Mer än
            hälften av landets yta täcks av skogsmark som till övervägande
            delen är lämpad för skogsproduktion. Skogsnäringen dvs. skogsbruket
            och skogsindustrin är av stor betydelse för ekonomi och sysselsättning,
            inte minst i glesbygd. Främ- jande av kombinationssysselsättning
            har stor regionalpolitisk betydelse. Större delen av våra skogsprodukter
            exporteras. Nettovärdet av exporten ligger kring 50 miljarder
            kr./år och näringen kommer tveklöst att behålla sin ställning
            som ett fundament för Sveriges ekonomi. Eftersom den svenska skogen
            och skogsindustrin i hög grad ägs av olika kategorier går närmare
            tre fjärdedelar av den årliga avverkningen i handel på virkesmarknaden.
            Ett affärsmässigt samband mellan efterfrågan, utbud och prissättning
            av virkesråvara är därför viktigt för skogsnäringens funk- tion.
            Men skogen har också andra värden. Den utgör en livsmiljö för
            ett otal växt- och djurarter. Den erbjuder oss människor omistliga
            värden i form av naturupplevelser, vila och rekrea- tion. Den
            producerar bär, svamp och vilt. I norra delen av landet utnyttjas
            den också som betesmarker för rennäringen. Om skogspolitiken enbart
            skulle betrakta skogen som råvarukälla för industrin skulle flera
            av dessa viktiga värden riskeras. Ofta sammanfaller produktions-
            och naturvårdsaspekterna men då intresse står mot intresse måste
            en sammanjämkning ske och skötselmetoderna modifieras. Strävan
            bör vara att mer än i dag ståndortsanpassa skogsproduktionen —
            en utveck- ling som pågår i de flesta skogsförvaltningar, ge den
            enskilde skogsägaren större handlingsfrihet än dagens skogsvårdslag
            medger och förstärka hän- synen till naturvården. Skogsdöden i
            Europa stämmer till eftertanke. Den har ännu inte drabbat vårt
            eget land men skogsskador till följd av luftföroreningar och försurning
            har ändå konstaterats, bl. a. i anslutning till försurande industrier.
            Det fak- tum att tillväxten är god, delvis beroende på kvävenedfallet,
            får inte invag- ga oss i en falsk känsla av trygghet. Skogsskadorna
            är redan ett allvarligt miljöproblem. Om vi inte tar itu med det
            nu kan de på längre sikt också orsaka skador på skogsnäringen.
          </p>
          <p>
            I Riksdagen 1987/88. 3 saml. Nr Jo301
          </p>
          <pb facs="riksdagen-motions-pdf/data/198788/mot_198788_jo_301/mot_198788_jo_301-002.pdf"/>
          <p>
            Folkpartiet har mot denna bakgrund föreslagit en rad åtgärder
            mot luft- föroreningar och försurning bl. a. införande av miljöavgifter
            på utsläpp av svaveldioxid och kväveoxider. Dessa förslag utvecklas
            i vår partimotion om miljöpolitiken.
          </p>
          <p>
            2. Översyn av skogsvårdslagen
          </p>
          <p>
            Den socialdemokratiska skogspolitiken sedan regeringsskiftet
            1982 har haft som huvudsyfte att söka tvinga fram en ökad avverkning.
            Därför komplet- terades skogsvårdslagen från 1979 redan efter
            regeringsskiftet (1983) med en serie nya regleringar, däribland
            avverkningstvång, gallringstvång och obligatoriska skogsbruksplaner.
            Tillsammans med regeringens förordning och skogsstyrelsens olika
            före- skrifter bildar skogsvårdslagen nu ett detaljerat och svåröverskådligt
            regel- verk som starkt beskär den enskilde skogsägarens handlingsfrihet.
            Detta system har en rad svagheter. För det första är det svårt
            för den enskilde skogsägaren att hitta rätt i regelsystemet. Mängden
            av regler kan leda till osäkerhet om vad som är tillåtet och därmed
            sänka avverkningsnivån. För det andra riskerar den detaljerade
            regleringen att minska skogsägar- nas motivation och intresse
            att engagera sig i det egna skogsbruket. För det tredje kan försöken
            att styra hela skogsbruket enligt de idéer som för tillfället
            är förhärskande leda till storskaliga misstag och till att enskilda
            skogsägares intresse för att utveckla nya och för dem ändamålsenliga
            meto- der hämmas. Enligt folkpartiets uppfattning bör skogspolitiken
            läggas om i två centra- la avseenden: Detaljregleringen bör försvinna
            samtidigt som hänsynen till naturvårdens intressen bör förstärkas.
            Detta kräver en genomgripande förändring av skogsvårdslagen. Den
            kan lämpligen genomföras i samband med en samlad översyn av skogspolitiken
            som bör syfta till en förenklad lagstiftning, begränsad byråkrati,
            ökat hän- synstagande till miljövården och till att åstadkomma
            ett mer ståndortsan- passat skogsbruk som bättre än i dag beaktar
            skogens mångsidighet och olika funktioner. Skogsvårdslagen är
            i dag skriven för att tillgodose en rad olika krav. Ursprungligen
            kom den till för att värna skogen som naturresurs. Till de regler
            som har detta syfte hör bl. a. kravet på återbeskogning. Senare
            har den kompletterats med krav på naturvårdshänsyn i skogsbruket
            som delvis har samma syfte bl. a. genom att främja mångfald, genetisk
            variation och artrikedom i skogen. En betydande del av regelverket
            syftar dock till att förmå skogsägaren att bedriva ett rationellt,
            volymmaximerande skogsbruk med hög avverkning. Till dessa bestämmelser
            hör bl. a. gallrings- och avverkningsskyldigheten och de regler
            som föreskriver hyggesskogsbruk som den helt dominerande skötselformen.
            Därtill kommer att lagen och dess tillämpningsföreskrifter oftast
            reglerar inte bara vilka mål som skall nås utan också vilka metoder
            som skall använ- das.
          </p>
          <p>
            Mot. 1987/88 Jo301
          </p>
          <pb facs="riksdagen-motions-pdf/data/198788/mot_198788_jo_301/mot_198788_jo_301-003.pdf"/>
          <p>
            En ny skogsvårdslag bör i första hand syfta till att värna en
            långsiktig hushållning med skogen som naturresurs. Utgångspunkten
            skall vara den enskilde skogsägarens rätt och ansvar att bruka
            sin skog. Skogsägaren skall vara skyldig att ta hänsyn till naturvårdens
            intressen i skogsbruket och att skydda skogens förmåga att ge
            en hög, värdefull och uthållig avkastning. Lagen bör däremot befrias
            från de inslag som syftar till att tvinga fram en näringspolitiskt
            motiverad avverkningsnivå. Enligt vår uppfattning är skogsvårdslagen
            ett både olämpligt och ineffektivt instrument på detta om- råde.
            Skogsindustrins behov av regelbunden virkesförsörjning måste tillgo-
            doses med andra metoder bl. a. en effektiv rådgivning och service,
            åtgärder för att åstadkomma ökad konkurrens på virkesmarknaden,
            en liberalise- ring av jordförvärvslagen, åtgärder mot olämplig
            arrondering och mot hämmande skatteregler som de höga marginalskatterna.
            Efter sådana utbudsstimulerande åtgärder bör industrins efterfrågan
            på en fungerande marknad vara tillräcklig för att åstadkomma en
            motsvaran- de avverkning. Långsiktigt måste självfallet industrins
            virkesbehov anpas- sas till skogens produktionsförmåga. Det är
            direkt olämpligt att låta kort- siktiga industriintressen motivera
            regler om särskilda skogsbruksmetoder i en näring som arbetar
            i ett hundraårsperspektiv. Vilka produktionsmetoder som skall
            användas bör i princip avgöras av skogsägaren. Reproduktionsplikten
            skall finnas kvar. I ett avseende bör kravet på åter- beskogning
            dock lättas. Markägaren skall ha möjlighet att avstå från hög
            virkesproduktion för att i stället prioritera naturskyddssynpunkter.
            Han/ hon skall t. ex. ges möjligheter att bevara från naturvårdssynpunkt
            värde- fulla löv- och blandskogar bl. a. en del s.k. skräpskogar
            (paragraf 5:3) — ofta hemvist för hotade arter. Styrningen mot
            dagens angivna slutavverkningsålder bör avskaffas, sär- skilt
            för tall som ofta kan stå kvar längre för kvalitetsproduktion.
            Det skall ställas krav på lägsta godtagbara föryngringsresultat
            vid en viss tidpunkt, däremot inte på hur detta skall åstadkommas.
            Dagens regler om avverknings-, röjnings- och gallringsskyldighet
            bör avskaffas eller modifieras. Det hindrar inte att röjning och
            gallring ofta är nödvändiga åtgärder, men detta bör styras av
            skogsägarens egna övervä- ganden efter rådgivning. Det finns vidare
            skäl att i högre grad än nu godta andra skogsföryng- ringsmetoder
            än slutavverkning/plantering. Kravet bör ställas så att sko- gen
            efter avverkning skall ge en tillfredsställande virkesproduktion.
            Nuva- rande kategoriska regler hindrar flexibilitet och utveckling
            mot ett mer ståndortsanpassat skogsbruk. Det bör även i fortsättningen
            finnas regler om lägsta tillåtna avverknings- ålder. Skogsägaren
            bör dock få större frihet att välja lämplig ålder. Regler- na
            bör ha karaktär av minimikrav. Kraven på slutavverkning i bestämd
            omfattning och ransoneringen av avverkningsbar skog är av den
            karaktären att de inte hör hemma i en natur- resursinriktad skogsvårdslag.
            Ransoneringsbestämmelsen torde dessutom snarast bidra till att
            hämma utbudet av virkesråvara, som statsmakterna i andra sammanhang
            anser sig vilja främja. Reglerna har vidare visat sig ineffektiva
            för det syfte de var avsedda för.
          </p>
          <p>
            1+ Riksdagen 1987/88. 3 saml. Nr Jo301
          </p>
          <p>
            Mot. 1987/88 Jo301
          </p>
          <pb facs="riksdagen-motions-pdf/data/198788/mot_198788_jo_301/mot_198788_jo_301-004.pdf"/>
          <p>
            De bör därför slopas helt. Det kan noteras att likartade slutsatser
            dras i bilaga 6 till 1987 års långtidsutredning, ”Skogen vår räddningsplanka”.
            Den utformning av skogsvårdslagen vi föreslår gör det lättare
            för skogs- ägare att ta frivilliga hänsyn till naturvårdens intressen
            utöver vad lagen föreskriver. Det blir t. ex möjligt att bevara
            glesbeskogade marker av värde för hotade arter. Det blir även
            lättare att satsa på lövskog. Övervakningen av hur skogsvårdslagens
            hänsynsregler efterlevs måste förbättras. I den översyn av skogsvårdslagen
            som här föreslås bör också olika metoder att göra hänsynsreglerna
            effektivare prövas. Anmälningsplikten för avverkning bör finnas
            kvar för att ge myndighe- terna möjlighet att ta ställning till
            vilka krav på naturvårdshänsyn som skall ställas och för uppföljning
            av skogsvårdslagen. Det bör klart framgå av skogsvårdslagen att
            det också finns andra lagar, däribland naturvårdslagen, som påverkar
            och sätter ramar för skogsbruket. Skogsvårdslagen bör liksom hittills
            också ge möjlighet att ställa krav på skogsodlingsmaterial och
            introduktionen av främmande trädslag. Det finns betydande risker
            för bakslag vid experiment. Skogsbruket är en så långsik- tig
            näring att resultatet inte i rimlig utsträckning kan vara känt
            på förhand. Då dessutom införande av t. ex. ett nytt trädslag
            kan påverka vår ursprung- liga flora och fauna finns det skäl
            att inte helt lämna över dessa avgöranden till skogsägarna. Skogsvårdslagen
            skall vara så skriven att regeringen inte kan ge skogssty- relsen
            frihet att utforma detaljerade föreskrifter. Det är angeläget
            att skill- naden mellan råd och regler tydligt framgår i de skrifter
            som ges ut för användning bl. a. av skogsägarna.
          </p>
          <p>
            3. Skog och naturvård
          </p>
          <p>
            Skogens naturvärden måste värnas både av hänsyn till kommande
            genera- tioner och för att skydda skogens framtida produktionsförmåga.
            Intresset för naturvård har ökat på senare år inom skogsbruket
            men fortfarande återstår stora brister. På en tredjedel av hyggena
            tas det enligt en undersök- ning inga naturvårdshänsyn alls. Det
            är därför angeläget att med utbildning och information stärka
            respekten för naturvårdens intressen och förbättra övervakningen
            av hur hänsynsreglerna i skogsvårdslagen följs. Strävan bör vara
            att göra skogsbruket mer ståndortsanpassat dvs. arbeta med varierande
            trädslag och skogsbruksmetoder lokalt för att utnyttja de skiftande
            vatten-, närings- och ljusförhållandena i landskapet. Ett mål
            bör vara att 1 26 av den produktiva skogsmarken nedanför fjäll-
            kedjan undantas från vanligt skogsbruk. Skyddet bör öka för naturtyper
            som hotas av skogsbruk t. ex. urskogar, ädellövskogar och våtmarker.
            Samtliga kända urskogar och urskogsliknande områden bör ges ett
            tillfäl- ligt skydd mot avverkning i avvaktan på ett ambitiöst
            bevarandeprogram. Det finns också starka skäl att vara varsam
            med avverkningar i kustområde- na och på öar. Natur som inte kan
            skyddas med hjälp av skogsvårdslagens 21 $ får sättas av som naturreservat.
            Resurserna för bildande av naturreservat bör kraftigt höjas. Som
            framhållits ovan bör skogsvårdslagen reformeras så att den
          </p>
          <p>
            Mot. 1987/88 Jo301
          </p>
          <pb facs="riksdagen-motions-pdf/data/198788/mot_198788_jo_301/mot_198788_jo_301-005.pdf"/>
          <p>
            bl. a. ger större utrymme för bevarande av lövskogar och för
            markägares frivilliga naturvårdshänsyn. Det finns för närvarande
            ett glapp mellan skogsvårdslagens hänsynsreg- ler och naturvårdslagens
            skyddsinstitut. SVL används i allmänhet inte för skydd av större
            ytor och NVL inte för mindre arealer. Därför är biotopskyd- det
            av t. ex. strandzoner och branter svårt att tillgodose. De nya
            ersättningsregler i naturvårdslagen som gäller efter riksdagens
            beslut i anslutning till PBL har ytterligare försvagat naturvårdens
            ställning i detta avseende och bör förändras. Ersättning skall
            liksom nu ges vid avse- värt försvårande av pågående markanvändning.
            Men intrånget bör inte bedömas i relation till den berörda delen
            av fastigheten utan enligt de regler som gällde före 1987. Två
            möjligheter som därutöver bör övervägas är att införa ett bidrag
            till markägare som är beredda att ta mer långtgående naturvårdshänsyn
            i art- skyddande syfte och att skapa möjligheter att inrätta mindre
            naturreservat än i dag. De svampangrepp som under 1987 drabbade
            den kanadensiska contorta- tallen i de fjällnära områdena föranledde
            skogsstyrelsen att införa ett två- årigt förbud mot ytterligare
            plantering i dessa områden. Men det inträffade måste också leda
            till eftertanke även när det gäller contorta-odlingen i övri-
            ga Sverige och introduktionen av andra främmande trädslag. Främmande
            trädslag bör inte införas i Sverige utan noggranna miljökonsekvensanaly-
            ser. De fjällnära barrskogarna rymmer stora värden för naturvård,
            rennäring och turism. De är tillflyktsort för många hotade växt-
            och djurarter. En stor del av värdet ligger i att så stora sammanhängande
            områden under mycket lång tid lämnats i stort sett orörda. I detta
            avseende saknar de fjällnära barrskogarna motstycke i Europa utanför
            Sovjetunionen. Det bör noteras att en viktig förklaring till de
            ingrepp som började vidtas kring 1980 är det statliga stöd som
            utgick bl. a. till byggande av skogsbilvä- gar. Eri del av dessa
            insatser skulle aldrig kunnat bli lönsamma utan dessa bidrag.
            Detta understryker vikten av att skogspolitiken bedrivs så att
            statli- ga bidrag inte utgår till ändamål som strider mot starka
            naturvårdsintres- sen. Det är nu dags att åstadkomma en långsiktig
            lösning på konflikterna om de fjällnära barrskogarna. Ett sådant
            säkerställandeprogram bör bl. a. inne- hålla en lokalt förankrad
            naturvårdsgräns för storskaligt skogsbruk längs fjällkedjan, förstärkt
            urskogsskydd, överföring av värdefulla områden från domänfonden
            till naturvårdsfonden utan ersättning, avveckling av den f. d.
            skogsodlingsgränsen och ersättning till berörda markägare. Folkpartiets
            syn på skogsbruk och naturvård utvecklas ytterligare i vår partimotion
            om miljöpolitiken.
          </p>
          <p>
            4. Skog och näringspolitik
          </p>
          <p>
            Som framhållits ovan har staten anledning att med lagstiftning
            värna sko- gen som naturresurs. Det finns vidare skäl att med
            ekonomiska stödåtgär- der söka stimulera skogsvårdsinsatser som
            är samhällsekonomiskt lönsam-
          </p>
          <p>
            Mot. 1987/88 Jo301
          </p>
          <pb facs="riksdagen-motions-pdf/data/198788/mot_198788_jo_301/mot_198788_jo_301-006.pdf"/>
          <p>
            ma även om de är privatekonomiskt olönsamma. Staten bör också
            undan- röja olika sorters hinder för att ett tillräckligt utbud
            av råvara skall komma ut på marknaden. Men det bör starkt understrykas
            att de skäl som talar för konkurrens och mot en omfattande statlig
            styrning och reglering av näringslivet och för en fungerande marknadsekonomi
            är giltiga även i fråga om skogsnäringen, inte minst om strävan
            är att få en samhällsekonomiskt optimal tillgång till skogsråvara.
            Näringspolitiken bör därför på detta område inriktas på att åstadkomma
            en fungerande marknad, inte på att driva fram nya reglering- ar.
            Det innebär också att tendensen till att företag förenar sig i
            kartelliknan- de inköpsorganisationer bör hållas under uppsikt.
            Näringsfrihetsombuds- mannen ser för närvarande över förhållandena
            på virkesmarknaden. En bättre fungerande virkesmarknad med ökad
            konkurrens anges i den skogspolitiska bilagan till LU87 som en
            viktig förutsättning för ett ökat utbud av virkesråvara. Det säger
            sig självt att en marknad där köparen i hög grad sätter priset
            riskerar att lida av problem med bristande utbud. En annan central
            åtgärd i utbudsstimulerande syfte gäller handeln med skogsmark
            som i dag regleras i jordförvärvslagen. De nuvarande reglerna
            begränsar otvivelaktigt försäljningen av skogsmark från passiva
            till aktiva skogsägare. Jordförvärvslagen behandlas närmare i
            folkpartiets partimo- tion om jordbrukspolitiken. Riksdagen beslöt
            förra våren att ersätta tidigare bestämmelser i bygg- nadslagen
            med en ny lag om träfiberanvändning. Den nya lagen syftar bl.
            a. till att åstadkomma en central prövning av hur stor del av
            råvaran som skall få användas som bränsle i förhoppningen att
            detta skulle förbättra skogsin- dustrins virkesförsörjning. Lagen
            innebär att sågverkens biprodukter i hög grad specialdestineras
            till massaindustrin utan att ta hänsyn till att det finns alternativa
            avsättnings- möjligheter. Detta kan visserligen bidra till att
            minska behovet av importe- rad råvara men kanske till priset av
            ökad bränsleimport. ”De risker för konkurrens om råvaran som utredningen
            oroar sig för ser vi tvärtom som något positivt. Konkurrens är
            i regel en samhällsekonomiskt önskvärd företeelse och därför inte
            något som bör regleras bort, särskilt inte mot bakgrund av de
            koncentrationstendenser som i dag finns inom cellulo- saindustrin”,
            heter det i den skogspolitiska bilagan till LU87. Enligt folkpartiets
            uppfattning bygger riksdagsbeslutet på en övertro på centrala
            myndigheters förmåga att fördela resurser på ett ändamålsenligt
            sätt. Hur råvaran skall fördelas bör i stället avgöras på marknaden
            genom samspelet mellan tillgång och efterfrågan vid fri prisbildning
            i gängse ord- ning. Bara då kan risken för onödiga resursuppoffringar
            och välfärdsför- luster undvikas. Lagen om träfiberråvara bör
            därför avskaffas. Ungefär en femtedel av skogsproduktionen kommer
            från statens marker. Dessa förvaltas av domänverket. Vi anser
            att domänverkets nuvarande till- gångar i betydande utsträckning
            bör överföras i enskild ägo. Detta bör vara ett led i strävandena
            att stärka och komplettera det enskilda jord- och skogs-
          </p>
          <p>
            Mot. 1987/88 Jo301
          </p>
          <pb facs="riksdagen-motions-pdf/data/198788/mot_198788_jo_301/mot_198788_jo_301-007.pdf"/>
          <p>
            bruket och därmed skapa ökade möjligheter för människor att bo
            kvar och försörja sig i glesbygder. Även möjligheterna att skapa
            fristående skogs- bruksfastigheter bör tas till vara. Det finns
            all anledning att slå vakt om och utveckla bondeskogsbruket som
            i betydande utsträckning ger oss välskötta skogar och en mer levande
            glesbygd. Regeringen bör således ge domänverket i uppdrag att
            som ett första steg inleda markförsäljningar på ca. 400 milj.
            kr. under nästa budgetår. Även i övrigt bör domänverkets markförsäljningspolitik
            ägnas särskild uppmärksamhet. Verket bör kunna spela en mer aktiv
            roll för att förstärka enskilda skogs- och lantbruk. Det finns
            nu anledning att se över formerna för den affärsverksamhet som
            i dag bedrivs inom domängruppen och det avkastningskrav som skall
            gälla framöver. Vi vill särskilt poängtera att en rättvisande
            jämförelse med enskilt skogsbruk bör eftersträvas. I detta sam-
            manhang skall beaktas de restriktioner som med hänsyn till naturvårdsin-
            tressena gäller för avverkning i de fjällnära skogarna.
          </p>
          <p>
            5. Skogsbeskattningen
          </p>
          <p>
            Medan skogsbruk i vårt land är en hundraårsnäring, där avverkningstid-
            punkten utan större våld på den biologiska eller skogsekonomiska
            kalkylen kan förskjutas tiotals år, har skogsindustrin med sina
            anställda, anläggning- ar och marknader ett ganska jämnt råvarubehov
            under året och mellan åren. Inomårsvariationen klarar man genom
            kostsam överlagring från vå- ren till hösten. Visserligen ökar
            prooduktionen av trävaror, massa, skivor och papper och därmed
            råvarubehovet under högkonjunktur och sjunker under låg- konjunktur,
            men det sammanlagda råvarubehovet inom skogsindustrin mellan en
            hög- och lågkonjunktur skiljer inte mer än + 10 940. Skogen är
            inte självklart biologiskt eller skogsekonomiskt ”mogen” i den
            jämna takt indu- strin efterfrågar virke. En minskad avverkning
            i samband med lågkonjunktur åstadkommes lätt genom sänkta virkespriser
            medan en ökad avverkning kan åstadkommas genom virkesprisökningar
            och/eller andra stimulansåtgärder. Eftersom närmare 60 "0 av avverkningsmöjligheterna
            finns hos privatskogsägare — utan direkt koppling till egen skogsindustri
            — är denna grupps agerande på virkesmarknaden synnerligen viktig
            för industrins råvaruförsörjning. I och med att skogsinkomsterna
            hos privatskogsägarna i allt högre utsträckning läggs samman med
            inkomst av annan tjänst, pension eller dylikt, och i minskad utsträckning
            med jordbruksinkomster, spelar skatteplanering mot annan stadig
            inkomst en allt viktigare roll i beslutet om skog skall avverkas
            eller inte. För ett skogsbestånd som är biologiskt och skogsekonomiskt
            avverk- ningsmoget fr. o. m. nu och 15—20 år framåt avgör ägarens
            privatekonomi- ska kalkyl som i hög grad påverkas av skattereglerna,
            när avverkning skall ske. Det centrala instrumentet för skogsägarens
            ekonomiska planering är skogskonto. Vårriksdagen 1986 höjde som
            en del av det s. k. stimulanspake- tet tillfälligt insättningsmöjligheterna
            på skogskontot från 60 24 till 90 24 av
          </p>
          <p>
            Mot. 1987/88 Jo301
          </p>
          <pb facs="riksdagen-motions-pdf/data/198788/mot_198788_jo_301/mot_198788_jo_301-008.pdf"/>
          <p>
            såld avverkningsrätt och från 40 ?4 till 70 26 av leveransvirkesintäkterna
            för avverkningar 1986—1988. Åtgärden hade effekt. I en undersökning
            vid Sveriges lantbruksuniversi- tet (SIMS-rapport 22, 13 mars
            1987) över orsakerna till ökad avverkning hos privatskogsägarna
            i södra Sverige 1986/87 angav nära 25 ”/, att de förbätt- rade
            skogskontoreglerna varit av avgörande betydelse för avverkningsbe-
            slutet. Skogsägare avverkar uppenbarligen mer, om skatten i nuet
            kan mins- kas. Vid återgång till lägre insättningsprocentsatser
            torde avverkningen kom- ma att gå ner. För närvarande är den maximala
            tiden för placering på skogskonto 10 år, varefter pengarna senast
            skall tas fram för beskattning. Vid utgången av 1976 stod 1,286
            miljarder kr. på skogskonto, vid utgången av 1986 stod 3,960 miljarder
            kr. på skogskonto, en ökning med 2,674 miljarder kr. under tio-
            årsperioden, vilket är en 30-procentig ökning i 1976 års penningvärde.
            Prognosen till 31/12 1987 anger en sammanlagd skogskontohållning
            på 4,071 miljarder, en ökning under 1987 på 750 miljoner i löpande
            priser. Eftersom tioårsperioden uppenbarligen inte räcker till
            för ordnad avveck- ling av skogskontot, fungerar kontot i slutändan
            avverkningshämmande, då skogsinkomster faller ut utan avverkning.
            Den viktigaste utbudsstimulerande åtgärd som kan vidtas är en
            rejäl skat- tereform med en kraftig sänkning av marginalskatterna.
            Då minskar beho- vet av olika specialkonstruerade lösningar för
            att fördela inkomster över flera år såsom skogskontot. Folkpartiet
            har föreslagit en skattereform som syftar till att människor i
            vanliga inkomstlägen skall få högst 40 26 marginalskatt och till
            att den högs- ta marginalskatten skall sänkas från 75 4 till 50
            24. Ett första steg på denna väg bör tas redan nästa budgetår.
            Förslag om detta framläggs i folkpartiets skattepolitiska motion
            till detta riksmöte. Enligt vår mening bör möjligheten att behålla
            medel på skogskonto för- längas från nuvarande 10 år till dess
            att en marginalskattereform av denna omfattning är fullt genomförd.
            Vidare bör de nuvarande högre insättningsprocentsatserna permanentas,
            dvs. 90 26 av intäkten från försåld avverkningsrätt och 70 26
            av intäkten från försålt leveransvirke. Skogsvårdsavgiften höjdes
            1984 från 0,5 24 till 0,8 26. De insatser inom skogsbruket som
            avgiften är tänkt att finansiera ligger på ett lägre belopp än
            de 460 milj. kr. avgiften beräknas inbringa. Avgiften har därmed
            förlorat det direkta samband med skogspolitiken som den tidigare
            haft och har fått en mer fiskal karaktär än tidigare. Enligt folkpartiets
            uppfattning bör delar av skogsvårdsavgiften kunna finansiera naturvårdsinsatser
            i skogen. En sådan princip vägledde folkpar- tiregeringen när
            medel till en fördubbling av naturvårdsverkets anslag för inlösen
            och inköp av mark för naturvårdsändamål togs från ramen för skogspolitiska
            ändamål. Tanken är att skogsbruket bör finansiera de insat- ser
            som görs för att begränsa de negativa naturvårdseffekterna av
            moderna odlings- och avverkningsmetoder. Många av dessa insatser
            kan i hög grad
          </p>
          <p>
            Mot. 1987/88 Jo301
          </p>
          <pb facs="riksdagen-motions-pdf/data/198788/mot_198788_jo_301/mot_198788_jo_301-009.pdf"/>
          <p>
            sägas komma näringen till godo bl. a. genom att genetiska resurser
            bevaras och objekt för skogsvetenskaplig forskning säkerställs.
            Även med hänsyn tagen till detta är det sannolikt att den höjning
            av skogsvårdsavgiften som genomfördes 1984 och som vi motsatte
            oss har placerat avgiften på en långsiktigt alltför hög nivå.
            Vi har dock inte möjlig- het att på en gång sänka alla de skatter
            som regeringen hunnit höja under sina snart sex år vid makten.
            I valet mellan olika skattereformer har vi bedömt att alla krafter
            bör satsas på att genomföra den marginalskattesänk- ning som även
            skogsbruket så väl behöver. Skogsvårdsavgiftens framtida utformning
            och nivå bör tas upp i sam- band med den samlade översyn av skogspolitiken
            som vi tidigare förordat.
          </p>
          <p>
            6. Anslagsfrågor
          </p>
          <p>
            Tidigare avverkningar i form av blädning har givit upphov till
            de skogar vi i dag kallar 5:3-skogar, dvs. tras- och restbestånd.
            Skogar som allmänheten kan uppfatta som glesa och luftiga men
            som i själva verket är sterila rester av fin skog. Under en rad
            år har statliga bidrag betalats ut för restaurering av dessa bestånd.
            Folkpartiet har motsatt sig att bidrag skall utgå till sådana
            åtgärder i områden som omfattas av starka naturvårdsintressen.
            Detta har bl. a. gällt lövskogar och hagar men också våtmarker
            som är angelägna att skydda från naturvårdssynpunkt. Jordbruksutskottet
            skärpte våren 1987 sin hållning och uttalade att stöd inte skall
            utgå till hagmarker som kan beröras av arbetet med naturvårdsåt-
            gärder i odlingslandskapet. Det finns dock anledning att bevaka
            att bidragsgivning på detta område inte driver fram avverkningar
            av skog som — t. ex. genom riklig förekomst av hålträd — kan vara
            av värde för hotade arter. Enligt folkpartiets mening bör 5:3-bidragen
            därför avskaffas i sin nuva- rande form. De bör ersättas med en
            bidragsform som skall ha till syfte att ersätta skadad skog i
            norra Sverige. I samband därmed bör bidrag också kunna utgå till
            åtgärder för en aktiv natur- och kulturvård vid skogsodling- en.
            För att undvika risken att hittills okända men värdefulla områden
            drab- bas bör det samtidigt slås fast att bidrag inte skall utgå
            om länsstyrelsens naturvårdsenhet säger nej. Mot denna bakgrund
            bör bidragen till skogsvård m. m. sänkas med 40 milj. kr. Med
            hänvisning till vad vi anfört om varsamhet vid exploatering av
            fjäll- nära skogar och avskaffandet av 5:3-bidragen i nuvarande
            form anser vi också att anslagen till skogsbilvägar kan sänkas
            med 8 milj. kr. Bidragsgivningen på det skogspolitiska området
            har efter hand förenats med skärpta föreskrifter om hänsyn till
            naturvården. I praktiken är förhål- landena dock ännu inte tillfredsställande.
            Riksdagen bör därför klart mar- kera att statsbidrag inte bör
            utgå till åtgärder som strider mot starka natur- vårdsintressen.
            Eftersom vi ovan föreslagit att lagen om träfiberråvara skall
            avskaffas kan också anslaget till skogsstyrelsen sänkas med 1
            milj. kr. dvs. de medel
          </p>
          <p>
            Mot. 1987/88 Jo301
          </p>
          <pb facs="riksdagen-motions-pdf/data/198788/mot_198788_jo_301/mot_198788_jo_301-010.pdf"/>
          <p>
            som är avsedda för tillsyn enligt denna lag. Motsvarande minskning
            kan göras beträffande de 0,8 milj. kr. regeringen vill anslå till
            skogsvårdsstyrel- serna i samma syfte.
          </p>
          <p>
            Hemställan
          </p>
          <p>
            Med hänvisning till vad som ovan anförts hemställer vi 1. att
            riksdagen hos regeringen begär en samlad översyn av skogs- politiken,
            2. att riksdagen som sin mening ger regeringen till känna vad
            i motionen anförts om en reformering av skogsvårdslagen i enlighet
            med de riktlinjer som anges i motionen, [att riksdagen beslutar
            avskaffa lagen om träfiberråvara'], [att riksdagen hos regeringen
            begär att domänverket inriktar sin markpolitik på utförsäljning
            av mark för ca 400 milj. kr. under bud- getåret 1988/89'], [att
            riksdagen som sin mening ger regeringen till känna vad i motionen
            anförts om en översyn av formerna för den affärsverksam- het som
            i dag bedrivs inom domängruppen'], [att riksdagen som sin mening
            ger regeringen till känna vad i motionen anförts om en permanentning
            av nuvarande mer förmånli- ga regler för insättning på skogskonto?],
            [att riksdagen som sin mening ger regeringen till känna vad i
            motionen anförts om en förlängning av skogskontotiden från 10
            år till dess att en sänkning av marginalskatterna i enlighet med
            vad som anförts i motionen genomförts fullt ut?], 3. att riksdagen
            till Skogsstyrelsen för budgetåret 1988/89 anslår I milj. kr.
            mindre än regeringen föreslagit eller således 33 101 000 kr.,
            4. att riksdagen till Skogsvårdsstyrelserna Myndighetsuppgifter
            anslår 0,8 milj. kr. mindre än regeringen föreslagit eller således
            179 893 000 kr., 5. att riksdagen till Bidrag till skogsvård m.
            m. för budgetsåret 1988/89 anslår 40 milj. kr. mindre än regeringen
            föreslagit eller såle- des 230 000 000 kr., 6. att riksdagen som
            sin mening ger regeringen till känna vad i motionen anförts om
            avveckling av 5:3-bidragen i deras nuvarande form, 7. att riksdagen
            som sin mening ger regeringen till känna vad i motionen anförts
            om bidrag till ersättning av skadad skog i norra Sverige, 8. att
            riksdagen till Stöd till byggande av skogsvägar för budgetåret
            1988/89 anslår 8 milj. kr. mindre än regeringen föreslagit eller
            såle- des 42 000 000 kr., 9. att riksdagen som sin mening ger
            regeringen till känna vad i motionen anförts om att statsbidrag
            inte bör utgå till åtgärder som strider mot starka naturvårdsintressen.
          </p>
          <p>
            Mot. 1987/88 Jo301
          </p>
          <p>
            10
          </p>
          <pb facs="riksdagen-motions-pdf/data/198788/mot_198788_jo_301/mot_198788_jo_301-011.pdf"/>
          <p>
            Stockholm den 14 januari 1988 Mot. 1987/88
          </p>
          <p>
            Jo301 Bengt Westerberg (fp) Ingemar Eliasson (fp) Kerstin Ekman
            (fp) Karin Ahrland (fp) Birgit Friggebo (fp) Anne Wibble (fp)
            Jan-Erik Wikström (fp) Lars Ernestam (fp) ! 1987/88:N218.
          </p>
          <p>
            2 1987/88:Sk322.
          </p>
          <pb facs="riksdagen-motions-pdf/data/198788/mot_198788_jo_301/mot_198788_jo_301-012.pdf"/>
          <p>
            Svenskt Tryck Stockholm 1988
          </p>
        </div>
      </div>
    </body>
  </text>
</TEI>
