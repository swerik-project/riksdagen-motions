<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KU-00237">
  <teiHeader>
    <fileDesc>
      <titleStmt>
        <title>E-legitimation och e-röstning</title>
        <author corresp="i-Nfefw2AzQQfkcFrzhoV9Cj">av Eliza Roszkowska Öberg (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>E-legitimation och e-röstning</title>
          <idno type="rdwebb">GW02K237</idno>
          <rs type="number">K237</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GW02K237/text</ref>
          <ref type="dokument_url_html">http://data.riksdagen.se/dokument/GW02K237</ref>
          <ref type="dokumentstatus_url_xml">http://data.riksdagen.se/dokumentstatus/GW02K237</ref>
          <ref type="doc">http://data.riksdagen.se/fil/6D50BC6B-90C6-42EB-BCA5-54AC537A1C87</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Nfefw2AzQQfkcFrzhoV9Cj</idno>
            <name>Eliza Roszkowska Öberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SvJqgQJ1t6uvG5UH6TbCtA" type="signed"/>
        <correspContext corresp="i-SvJqgQJ1t6uvG5UH6TbCtA">
          <note type="signatory" corresp="i-Nfefw2AzQQfkcFrzhoV9Cj"/>
        </correspContext>
        <correspAction xml:id="i-Cjm8SvZazVSdWg3e8U77Wi" type="numbering">
          <date when="2008-10-06"/>
        </correspAction>
        <correspAction xml:id="i-TEA2QLerqSUG3jgUtKLopc" type="submission">
          <date when="2008-10-01"/>
        </correspAction>
        <correspAction xml:id="i-E4jn2XhMvdSsk4pJ1wFgsp" type="transfer">
          <date when="2008-10-01"/>
        </correspAction>
        <correspAction xml:id="i-L9vUf67NEpvybw99KaAse2" type="assigned"/>
        <correspContext corresp="i-L9vUf67NEpvybw99KaAse2">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-5VADAL742keUTYPSeFA2Zv">
            Förslag till riksdagsbeslut
          </head>
          <p xml:id="i-PG8a48dk3LYroxi3EVfhCr">
            Riksdagen tillkännager för regeringen som sin mening vad som
            anförs i motionen om e-legitimation och e-röstning (e-voting).
          </p>
        </div>
        <div type="motContent">
          <head xml:id="i-TevVESS6vRUkKMoYfPQcbh" type="h1">
            Motivering
          </head>
          <p xml:id="i-HxcVnE24e4ctBZ3LVkcCUM">
            I Sverige anser vi oss ligga långt fram när det gäller allt som
            har med Internet att göra. Att betala räkningar via Internet,
            eller välja skola, deklarera och mycket annat är vi vana vid sedan
            flera år tillbaka. Något som är klart möjligt, men som inte provats
            ännu är att genomföra folkomröstningar och val helt eller delvis
            via Internet. Precis som att man idag kan poströsta borde man
            framöver kunna ha Internetomröstning som alternativ.
          </p>
          <p xml:id="i-35hZdZW7HUbkV3xfL3CcyC">
            I Estland började man fundera kring folkomröstningar och val
            via Internet, så kallad e-röstning (e-voting), någon gång kring
            år 2001 och vid lokalvalen på hösten 2005 genomfördes det första
            valet där man också kunde rösta online. Omröstningen fungerade
            och i parlamentsvalet 2007 användes det för andra gången när lite
            drygt 30 000 personer röstade online. Valet på Internet är öppet
            under sjätte till fjärde dagen innan valdagen och man kan ändra
            sin röst obegränsat antal gånger under den perioden. Har man röstat
            via Internet får man fortfarande rösta på vanligt sätt på valdagen
            och då gäller den rösten framför den man lagt via Internet. Om
            problem med tekniken skulle uppstå märks det innan valet är över
            så att åtgärder kan sättas in, och möjligheten att rösta på vanligt
            sätt på valdagen kvarstår. För att säkerställa att bara röstberättigade
            får rösta och att man bara kan avlägga en röst per person användes
            legitimationskort/körkort med ett chip på som signerar en röst
            innan den skickades in elektroniskt.
          </p>
          <p xml:id="i-3pR779rZvtCH7buZnqugTN">
            För att kunna genomföra omröstningar och val via Internet i Sverige
            behöver e-legitimation bli betydligt vanligare. Sverige har bra
            förutsättningar för bredare användning av e-legitimation och på
            sikt även införande av möjlighet att rösta i demokratiska val
            via Internet. E-legitimationen blir mer och mer vanlig eftersom
            man använder den för att underteckna avtal på Internet, såsom
            ansökan av barnomsorgsplats eller vid inlämning av elektronisk
            självdeklaration. Många personer i Sverige är även vana att legitimera
            sig på nätet med hjälp av installerad mjukvara, bankdosor eller
            koder som banker tillhandahåller för att möjliggöra utförande
            av bankärenden via Internet.
          </p>
          <p xml:id="i-XaFqhArAXk3cKNyBHBQeyc">
            Säkerhetsaspekten är självfallet mycket viktig när det gäller
            något så viktigt som ett allmänt val. Därför måste höga krav ställas
            på att valsystemet inte kan störas ut, att det inte är möjligt
            att ändra någons röst och att vad man röstar på hålls hemligt
            både gentemot myndigheterna och inför andra i den röstandes närhet.
          </p>
          <p xml:id="i-CRmHKq1uucYT3cH64hLk2V">
            Möjligheten att rösta med e-legitimation bör prövas. Från början
            kan försök i mindre skala göras, till exempel skulle kommuner
            kunna anmäla intresse för att ingå i försök där lokala folkomröstningar
            eller lokala val också sker över Internet.
          </p>
          <p xml:id="i-U3YtatsHmjkiqJZPnR1HPf">
            EU-valet år 2009 ligger sannolikt för nära i tiden för att utgöra
            ett realistiskt försöksval, men skulle i andra hänseenden passa
            väl. Det vanligtvis väldigt svala intresset gör att många inte
            ser poängen med att ta sig till vallokalen, men om det är enklare
            att delta ökar sannolikheten för ett högt valdeltagande.
          </p>
          <p xml:id="i-N6efnfxCJ4fsNsEg1bCkJK">
            De lägre kostnaderna, sett i varje fall från väljarens horisont,
            för att genomföra val över Internet skulle kunna leda till att
            antalet folkomröstningar såväl lokala som nationella kan komma
            att öka. Idag är ett val en stor aktivitet som kräver valsedlar,
            bemanning i vallokaler, rösträknare, etc. Därutöver måste väljarna
            ta sig till vallokalen. Även om Sverige har ett högt valdeltagande
            är det centralt att använda den moderna tekniken för att möta
            den nya generationens krav. Inom en snar framtid bör det vara
            fullt möjligt att alla eller i stort sett alla lägger sin röst
            via Internet.
          </p>
          <p xml:id="i-DbCLFqJeNeWkXNBRRkDM5E">
            Genom fler folkomröstningar kan även medborgarna påverka kommande
            politiska beslut eller överpröva beslut i sådana frågor där den
            politiska eliten har en åsikt och folket en annan. Fördelarna
            med e-röstning är många och med ett eller flera försök i nästa
            val kan vi analysera och utvärdera nämnda aspekter närmare.
          </p>
          <p xml:id="i-MZ4STXsuKzVFMiZ9ozQmHt">
            För att e-röstning ska vara möjligt erfordras emellertid att
            e-legitimation blir betydligt vanligare. Idag finns det flera
            lösningar allt från legitimationskort med datachip till SIM-kort
            och mjukvarulösningar. I implementeringskedjan uppstår fortfarande
            flera problem. Ett sätt att driva på utvecklingen är att utarbeta
            standarder för e-legitimation där olika tekniska lösningar kan
            användas.
          </p>
          <p xml:id="i-JhK5mTk7Q8xN8GxatsSoe4">
            Mot denna bakgrund är det angeläget att regeringen skyndar på
            förekomsten av e-legitimation och utformar teknikneutrala och
            långsiktigt hållbara riktlinjer och rekommendationer för marknadens
            aktörer. Ett sådant arbete måste även beakta möjligheterna till
            en effektivare e-förvaltning och framtida e-omröstningar.
          </p>
        </div>
        <div type="motSignatures">
          <list>
            <item xml:id="i-5b4ymiaprhu7uN55z72d3A" who="i-Nfefw2AzQQfkcFrzhoV9Cj">
              Eliza Roszkowska Öberg (m)
            </item>
          </list>
        </div>
      </div>
    </body>
  </text>
</TEI>
