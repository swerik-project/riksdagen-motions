<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-AU-02799">
  <teiHeader>
    <fileDesc>
      <titleStmt>
        <title>Vilka reformer krävs för en liberal och konkurrenskraftig arbetsmarknad 2030?</title>
        <author corresp="i-UJJVMVCt6SsjV39Hi1tTYi">av Gulan Avci m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2799 av Gulan Avci m.fl. (L)</title>
          <idno type="rdwebb">H7022799</idno>
          <rs type="number">2799</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H7022799/text</ref>
          <ref type="dokument_url_html">http://data.riksdagen.se/dokument/H7022799</ref>
          <ref type="dokumentstatus_url_xml">http://data.riksdagen.se/dokumentstatus/H7022799</ref>
          <ref type="docx">http://data.riksdagen.se/fil/85F4BE32-0484-4C21-BFB4-CC4D2F58491C</ref>
          <ref type="pdf">http://data.riksdagen.se/fil/9BE5EA03-BBBF-47B3-9A7F-8F9F88474C93</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Joz27S1Gx8bWDD1jhvJjJ8" type="signed"/>
        <correspContext corresp="i-Joz27S1Gx8bWDD1jhvJjJ8">
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-9sDMXwmrVwQ511VE7qLp92" type="submitted">
          <date when="2019-10-03"/>
          <time when="12:46:00"/>
        </correspAction>
        <correspAction xml:id="i-DvV1YdCdppjZyySeSGvhYq" type="reviewed">
          <date when="2019-10-03"/>
          <time when="14:45:33"/>
        </correspAction>
        <correspAction xml:id="i-VpQ8Csve9jh9ygwYFFU18i" type="referred">
          <date when="2019-10-11"/>
        </correspAction>
        <correspAction xml:id="i-2jxp7RbGPvBED8nR8JkNdP" type="assigned">
          <date when="2020-06-24"/>
          <time when="12:57:12"/>
        </correspAction>
        <correspContext corresp="i-2jxp7RbGPvBED8nR8JkNdP">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-PAsu991dChuTeMT6cWYa9R" type="behandlas_i"/>
        <correspContext corresp="i-PAsu991dChuTeMT6cWYa9R">
          <ref type="uppgift">2019/20:AU2</ref>
          <ref type="ref_dok_id">H701AU2</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">AU2</ref>
          <ref type="ref_dok_titel">Utgiftsområde 14 Arbetsmarknad och arbetsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-xQhht1pB3dRMi8nWvtPgf" type="behandlas_i"/>
        <correspContext corresp="i-xQhht1pB3dRMi8nWvtPgf">
          <ref type="uppgift">2019/20:AU4</ref>
          <ref type="ref_dok_id">H701AU4</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">AU4</ref>
          <ref type="ref_dok_titel">Arbetsmarknadspolitik och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:2799 av Gulan Avci m.fl. (L) Vilka
          reformer krävs för en liberal och konkurrenskraftig arbetsmarknad
          2030?
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-6Vfc6MM57PqqNuBcgfxuf4">
            Förslag till riksdagsbeslut
          </head>
          <list>
            <item xml:id="i-CkF4WAwFXdMBpeU549BHR6" sortKey="Yrkande 1">
              Riksdagen ställer sig bakom det som anförs i motionen om att
              tillsätta en långtidsutredning med uppdrag att överblicka vilka
              förändringar som kan krävas på svensk arbetsmarknad fram till
              2030 i enlighet med det som anförs i motionen och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-WbsNitjutCpJRUC6Lix3vp" type="h1">
            Motivering
          </head>
          <p xml:id="i-AKz4YpPQ6zHhvGhL4ZJaco">
            Globaliseringen förändrar den svenska arbetsmarknaden i grunden.
            När arbetsuppgifter och yrkesbranscher försvinner till följd av
            ny teknik och globaliseringens effekter behövs ett attraktivt
            företagsklimat som gör att nya arbetstillfällen växer fram samtidigt
            som samhället fångar upp dem som hamnar utanför. En liberal arbetsmarknad
            känne­tecknas av låga trösklar och hög rörlighet i kombination
            med tillförlitliga trygghets­system som bidrar till att den enskilde
            kommer tillbaka i arbete så snart som möjligt.
          </p>
          <p xml:id="i-JcmNmrJgbxp6wuwpT8bHj6">
            Sverige ska vara ett land där kunskap värderas högt. Därför är
            ökad lönespridning önskvärd, så att kompetens, ansvarstagande
            och erfarenhet premieras i högre utsträck­ning. Det gäller särskilt
            för vissa yrkesgrupper där lönenivån och lönespridningen idag
            är alltför låg, såsom för lärare och vårdpersonal.
          </p>
          <p xml:id="i-PVkDAwNqkbzqwnbnZG8UM">
            Sverige ska också vara ett möjligheternas land. Ett land där
            individer tillåts drömma utanför sitt eget huvud och kan forma
            sin egen framtid genom arbete, företagsamhet och utbildning. Liberalerna
            förordar därför fler vägar in i arbete där ökade möjligheter villkoras
            med högre förväntan på individers möjlighet att försörja sig själva.
            Därför behöver incitamenten för såväl arbetsgivare som arbetssökande
            bli starkare för att möjliggöra att fler får ett första arbete.
          </p>
          <p xml:id="i-EdJg6TpEXXKtEtsz8kYhu6">
            Inom ramen för januariavtalet arbetar Liberalerna för att fler
            ska få sitt första arbete genom en rad olika insatser för att
            sänka trösklarna, det gör vi exempelvis genom en breddning av
            etableringsjobben och förenkling av lönestöden, en utbyggnad av
            RUT, lägre arbetsgivaravgifter, regelförenklingar för företag,
            flexiblare arbetsrätt och en gedigen satsning på språk- och yrkesutbildning
            och akademisk utbildning. Vi arbetar dessutom för att mätta företagens
            kompetensbehov och möjliggör för fler arbetstagare att fylla på
            sin kunskap under sina levnadsår. Kompetensutvisningar ska upphöra,
            de anställdas kompetens ska avgöra i högre utsträckning vem som
            arbetsgivaren kan undanta vid uppsägning på grund av arbetsbrist,
            arbetsgivaren kommer att ta ett större ansvar för de anställdas
            omställning och kompetensutveckling, och fler anställda inom bristyrken
            kommer få möjlighet att vidareutbilda sig, dessutom kommer flera
            sektorer få ett ökat kompetenslyft. Men sammantaget så lär inte
            dessa åtgärder vara tillräckliga för att långsiktigt lösa företagens
            kompetensbrist och långtidsarbetslösas brist på möjlig­heter.
          </p>
          <p xml:id="i-FFe4Ph3k43dExTPVo2oBTT">
            Vi står inför en rad utmaningar i en närliggande framtid, vilka
            ytterligare reformer kommer att krävas för att nyanlända kan erbjudas
            ett första arbete samtidigt som företagens kompetensbehov tillfredsställs
            och anställda ges rimliga förutsättningar att ställa om?
          </p>
          <head xml:id="i-8TGYU7ZTGWTCwRyiQrK1wW" type="h2">
            Fler arbetstillfällen kräver bättre företagarvillkor
          </head>
          <p xml:id="i-NiZgHbsYiUxzPbWwbT7Z9Z">
            Vill vi att Sverige ska kunna sänka arbetslösheten behöver vi
            börja med konkurrens­kraftiga villkor för landets företag. Växande
            företag betyder fler jobb, högre tillväxt och ökade skatteintäkter,
            vilket finansierar vår gemensamma välfärd. Småföretagen och deras
            anställda är den största skattebetalaren på kommunal nivå i Sverige.
            Totalt svarar de små företagen för 32 procent av intäkterna för
            Sveriges kommuner. Förståelsen för vår välfärdsgrund måste spridas
            bland offentliga aktörer i Sverige. Det måste göras i vardagen
            och i myndighetsutövningen. Med hänsyn genom hela det offentliga
            systemet från den lagstiftande till den verkställande och dömande
            makten. Sverige behöver uppmuntra entreprenörer och företagare
            genom ett gott företagsklimat, konkurrens­kraftiga skatteregler
            och väl fungerande finansiella marknader. 96 % av alla Sveriges
            företag har färre än tio anställda – i ett flertal branscher och
            regioner är det nödvändigt att starta ett enmansföretag för att
            få ett arbetstillfälle. Sverige behöver stärka insatserna för
            att göra deras arbete enklare. Samtidigt behöver Sveriges företagsklimat
            vara internationellt konkurrenskraftigt med villkor som matchar
            våra europeiska grannländer. Företagsklimatet påverkar dels av
            Sveriges tillväxt, attraktionsnivå, skatteregler men också landets
            utbildningskvalité, vilket diskuteras mer utförligt nedan. Långtidsutred­ningen
            bör undersöka vilka företagsregler, med utgångspunkt i Liberalernas
            företags­politiska motion, som kan förenklas för att fler ska
            våga och orka vara företagare.
          </p>
          <head xml:id="i-KUgEX3KCPmSzGMk9bcvR64" type="h2">
            Öka förväntningarna och möjligheterna
          </head>
          <p xml:id="i-AGnY4otmwYP7XK4vkFtVUz">
            Trots att arbetslösheten har sjunkit generellt har personer med
            utsatt ställning på arbetsmarknaden inte fått det enklare att
            få ett jobb. Sysselsättningsskillnaden mellan inrikes och utrikes
            födda är nästan åtta procentenheter. För utrikes födda män och
            kvinnor är skillnaden ännu större, hela nio procentenheter, ett
            sysselsättningsgap som inte minskar – trots att vi befinner oss
            i en högkonjunktur. Endast 57,4 procent utrikes födda kvinnor
            är sysselsatta, vilket är ett bottenbetyg för den svenska integrationen.
          </p>
          <p xml:id="i-4DwTiNTio6TfXJzEbTJLiY">
            Nyanlända kvinnor ser dessutom ut att få ännu sämre framtidsutsikter,
            ifall ingenting görs. Enligt Arbetsförmedlingens egna prognoser
            är det just nyanlända kvinnor med låg utbildningsnivå som kommer
            att drabbas allra hårdast när konjunkturen återigen går ned. Nyanlända
            kvinnor har under en alltför lång tid drabbats av alltför låga
            förvänt­ningar från samhället, och deras familj. Som ett resultat
            är nyanländas utbildnings- och sysselsättningsgrad ofta lägre.
            För att möjliggöra för att fler, framförallt marginaliserade grupper
            som nyanlända kvinnor, ska kunna få ett första arbete måste vi
            stärka sam­hällets förväntningar genom skarpare motprestationskrav
            för bidrag, och ökade möjligheter i form av satsningar på språkinlärning,
            akademisk utbildning såväl som yrkesutbildningar, och än mer arbetstillfällen
            utan förkunskapskrav.
          </p>
          <p xml:id="i-EdRN9YVgmadUWdjM6aV9BL">
            Att låta individer välja sin egen framtid och hur de ska försörja
            sig själva är en grundbult inom det liberala samhället. Att låta
            kvinnor som män släcka bränder, vara ingenjörer, företagsledare
            eller professionella fotbollsspelare är ett karaktäristiskt drag
            för den arbetsmarknaden Liberalerna vill se. Individen vet bäst
            själv. Det till trots tillåts inte långtidsarbetslösa att välja
            ett arbete med något lägre lön, än att tvingas leva på bidrag.
            Det borde inte vara upp till politiska partier att fatta det beslutet,
            det borde den arbetssökande själv få avgöra. Det är ett faktum
            att en stor grupp nyanlända med låg utbildning cementeras fast
            i utanförskap därför att deras kompetens inte motsvarar vad företag
            är beredda att betala. Sveriges svar på det problemet kan inte
            endast vara ökad utbildning, ifall den arbetssökande inte vill
            studera, utan jobba. Ifall fler individer tillåts att visa sin
            kompetens, genom lägre anställningskostnader, så kommer fler företag
            med tiden att vilja anställa, till en högre lön. Vi behöver erbjuda
            möjligheter för människor att få arbeta med det de vill samtidigt
            som vi ökar samhällets förväntningar på att kvinnor som män är
            benägna att försörja sig själva. Långtidsutredningen bör därför
            analysera lönebildningens effekt på långtidsarbetslösheten, nyanlända
            kvinnors etablering på arbetsmarknaden, samt hur individers drivkrafter
            och självbestämmande kan stärkas.
          </p>
          <head xml:id="i-JZgN4WbWxPcbMo4c9RYrc1" type="h2">
            Sverige behöver fler riktigt svåra jobb
          </head>
          <p xml:id="i-XDtFfWh1D7rcoEjoTHyHXZ">
            Sveriges arbetsmarknad lider av arbetsbrist och arbetslöshet
            på samma gång. Det är arbetsbrist inom såväl den offentliga som
            den privata sektorn. Kompetensbristen är utbredd, 9 av 10 industriföretag
            rapporterar att de har svårt att hitta rätt kompetens och flertalet
            får säga nej till nya ordrar pga. kompetensbrist. Kompetensförsörjning
            och det livslånga lärandet behöver premieras.
          </p>
          <p xml:id="i-E5g8UH8VwRHmySezLyDswf">
            Vi bor i ett litet högteknologiskt land där vi konkurrerar globalt
            med vår kunskap och kompetens. Sverige måste vara ett land där
            varje individ kan förverkliga sina drömmar samt ett land dit det
            går att söka sig till för att starta sin resa genom jobb, utbildning
            och företagande. Sverige behöver erbjuda fler jobbtillfällen utan
            förkun­skapskrav för människor som inte vill vidareutbilda sig
            som tidigare nämnt, men Sverige behöver samtidigt öka antalet
            jobbsökande och jobb som kräver höga kunskapskrav. Vi behöver
            därför, utöver konkurrenskraftiga företagarvillkor och skatteregler,
            ha ett utbildningsväsende i världsklass samt en integration som
            tar vara på varje individs kompetens och potential. Vi vet att
            högre utbildning, forskning och entreprenörskap lägger grunden
            för att möta olika samhällsutmaningar. För att bibehålla en stark
            position i den internationella konkurrensen och attrahera de mest
            framstående lärarna, forskarna, studenterna och entreprenörerna
            behöver Sverige därför en lång­siktigt hållbar strategi för högre
            utbildning, forskning och innovation. Det kräver tydliga mål som
            kan följas upp och ett starkt ledarskap. Långtidsutredningen bör
            därför, med ett särskilt fokus på arbetstillfällen med höga kompetenskrav,
            undersöka hur vi kan stärka kunskapsnivån i Sverige, samtidigt
            som antalet företag som eftersöker den kunskapsnivån etablerar
            sig här.
          </p>
          <head xml:id="i-KMRMMPYsBXQa6fPtCcVSjX" type="h2">
            Det ska alltid löna sig att arbeta
          </head>
          <p xml:id="i-8ejz1csGdxznHxNLUNC5ua">
            Det ska alltid löna sig att utbilda sig, arbeta några extra timmar
            och det måste alltid löna sig att gå från bidrag till arbete.
            Hur vi formar ett skattesystem är extremt viktigt för Sveriges
            utbud av arbetstillfällen och anställdas incitament att jobba
            samtidigt som företags incitament att etablera sig och bevara
            sin hemvist i vårt land. När företag som HM, Spotify och Nordea
            flyttar sina kontor utomlands på grund av företagsvillkor och
            skatteregler minskar kanske inkomstskillnaderna, men det gör inte
            Sverige rikare. Att skattereglerna premierar arbete och flit är
            essentiellt för vilka klassresor vi vill möjlig­göra och för vilka
            drömmar som ska kunna gå att uppfyllas. Långtidsutredningen bör
            därför undersöka hur vi kan öka incitamenten att lämna försörjningsstöd
            för arbete och hur vi kan öka stimulansen för utbildning och företagsamhet.
          </p>
          <head xml:id="i-WNEXoAGu4dLQw57b1Dx3ir" type="h1">
            Ett arbete är mer än en lön
          </head>
          <p xml:id="i-DF1j37fS47dNYGqDUPV4N6">
            Att ha ett jobb och egen försörjning ökar människors frihet.
            Kvinnors självständighet både gentemot samhället och gentemot
            sin partner ökar med en egen lön. Genom att inkludera arbetsmarknaden
            för fler stärker vi inte endast Sveriges samhällsekonomi utan
            även individers välmående. Vi mår bra av att ha ett arbete och
            av att känna oss behövda, men vi lever inte för att jobba. Det
            är centralt att morgondagens arbetsmarknad även tar sikte på de
            förändringar som krävs för att individer ska trivas och må bra
            på sina arbetsplatser.
          </p>
          <head xml:id="i-CBYavj47uF3V9m8yenkang" type="h2">
            Trygga arbetsplatser med ett ökat fokus på psykisk ohälsa
          </head>
          <p xml:id="i-SgwE1Ng9tK9AcCWxwh8nSP">
            Alldeles för ofta glöms den psykiska ohälsan bort. Vi har i dag
            ett oerhört stort problem inte bara i arbetslivet utan i hela
            samhället med psykisk ohälsa och det är framförallt kvinnor som
            drabbas. Psykisk ohälsa, mobbning och sexuella trakasserier behöver
            tas på fullaste allvar och förebyggas på samtliga arbetsplatser.
            Vi behöver se över i stort, utöver stärkta insatser inom vård
            och psykiatri, behöver vi se över vilken lagstiftning och myndighetsutövning
            som krävs för att fler ska trivas på sina arbetsplatser.
          </p>
          <p xml:id="i-DT3AdYCguaydL7m21Xn7BF">
            Vi behöver dels ge arbetsgivare de verktyg som krävs genom förberedande
            insatser, men även från det allmännas sida synliggöra psykisk
            ohälsa som är vår tids största arbetsmiljöproblem genom politiska
            åtgärder. Liberalerna vill göra det enklare för arbetstagare att
            anmäla arbetsplatser som inte efterlever arbetsmiljöföreskrifter
            genom en särskild tipsfunktion genom arbetsmiljöverket. Vi anser
            även att skyddsombuden behöver ett förändrat fokus så att de kan
            förebygga psykisk ohälsa och även finnas på arbetsplatser som
            traditionellt inte känt ett behov av skyddsombud, något som behandlas
            än mer i partiets motion om arbetsmiljö. Långtidsutredningen bör,
            i sin analys över anställdas omställning och anställningstrygghet,
            särskilt ta i beaktande hur fler kan må bättre och känna en mening
            med sitt yrke.
          </p>
          <head xml:id="i-KyoCw3S4ENxo3kuFemY21G" type="h2">
            Att få arbeta på lika villkor
          </head>
          <p xml:id="i-VNeLTb8pnHNE7jjtC5qnEP">
            Varje människa måste få kunna delta på arbetsmarknaden i den
            mån det är möjligt och få de hjälpmedel som krävs för att kunna
            få arbeta på lika villkor. Enligt Arbetsförmed­lingen (2018) har
            många i gruppen personer med funktionsnedsättning dessutom kompetens
            inom områden med bristyrken, såsom hotell och restaurang, barnomsorg,
            bygg och anläggning, hälso- och sjukvård och läraryrken. Det är
            en stor brist att många personer med rätt kompetens uppenbarligen
            inte har kunnat få anställning trots arbetskraftsbehov. Arbetsgivare
            måste bli bättre på att anställa personer med funk­tionsnedsättning
            och här har offentlig sektor ett särskilt ansvar att agera förebild
            och föregångare. Kommuner och landsting står också inför ett stort
            behov av arbetskraft, där det finns mycket att vinna på att göra
            arbetslivet tillgängligt för fler.
          </p>
          <p xml:id="i-EGoMgMdpoqELx6xJp31bTY">
            Idag finns det en mängd stöd och insatser för att underlätta
            arbetet för personer med funktionsnedsättning. Insatserna upplevs
            emellertid ibland komplicerade, trubbiga och med svaga incitament.
            Vi behöver förenkla stöden och undersöka vilka incitament som
            kan behöva stärkas. Stöd i form av Supported Employment/SIUS bör
            särskilt prioriteras.
          </p>
          <p xml:id="i-XvWRFekeKwLaUE3cJF8WZ">
            Samtidigt ser vi hur insatser, tänkta för personer med funktionsnedsättning,
            används på fel sätt. Samhalls uppdrag har förskjutits och fungerar
            tyvärr ofta som en förvar­ingsplats som Arbetsförmedlingen använder
            sig av när de inte vet var de ska göra av människor. Huvudregeln
            för Arbetsförmedlingens handläggare, som bestämmer vem som har
            rätt till Samhall, är att sökande som har någon form av funktionsnedsättning
            och som bedöms ha mycket långt till ett reguljärt arbete ska få
            ett jobb inom Samhall.
          </p>
          <p xml:id="i-MiCeWX7P68555svg3VRwcY">
            Det har lett till att flertalet personer med psykisk ohälsa,
            drogproblem och människor som är utrikes födda har hamnat i Samhall
            – istället för mer ändamålsenliga insatser. Det hämmar dessa människors
            chanser tillbaka in i samhället och försvårar för de personer
            med olika former av funktionsnedsättning som verkligen behöver
            få en anställning hos Samhall. Enligt en rapport från riksdagens
            utredningstjänst är hälften av deltagarna hos Samhall 2018 födda
            utomlands. Parallellt har antalet personer med fysisk funktionsnedsättning
            minskat drastiskt. Med ökade vinstkrav har Samhall utvecklats
            till ett bemanningsföretag där företaget väljer anvisade personer
            som har högst arbets­förmåga – istället för dem som behöver mest
            stöd. Samhall ska tydligt vara till för dem som på grund av funktionsnedsättning
            står långt från arbetsmarknaden och långtids­utredningen bör utreda
            hur insatsen påverkar deltagares möjligheter att få ett reguljärt
            arbete samt hur utformningen påverkar personer med funktionsnedsättning
            som inte får en insats inom Samhall tilldelad.
          </p>
          <head xml:id="i-Vrz1AxkERrZsmeA6WmUV9" type="h2">
            Jobba längre om du vill
          </head>
          <p xml:id="i-6QMmQThZH4bYBaKhGiUswU">
            Sverige har idag en stor kompetensbrist inom flertalet yrken.
            Vi behöver därför se till att årsrika arbetstagare som vill och
            har möjlighet, använder sin ovärderliga kompetens för att hjälpa
            Sveriges kompetens- och välfärdsutmaningar. Sveriges årsrika behöver
            bli brobyggare till nyanlända på arbetsplatser där viktig kompetens
            behöver slå rot och sprida sig. Deras värdefulla arbetslivserfarenheter
            kommer betyda enormt mycket för generationsväxlingen och integrationen.
          </p>
          <p xml:id="i-6QJPCnJtsr3mFU2Y3yi3EK">
            Svensk arbetsrätt begränsar idag människors frihet att jobba
            långt upp i åldrarna. Under 2019 höjdes åldersgränsen för att
            kvarstå i sin anställning, men fortfarande bedöms årsrika efter
            sin ålder istället för sin kompetens. Årsrikas kunskap, kompetens
            och erfarenhet måste tas bättre tillvara i arbetslivet. Långtidsutredningen
            bör därför undersöka vilka incitament som krävs för att fler årsrika
            ska vilja jobba högre upp i åldern samt vilka åtgärder som krävs
            för att förebygga diskriminering och förlegade normer.
          </p>
          <head xml:id="i-PCLLk9eG7GU6EFwag9mwus" type="h1">
            En trygg omställning
          </head>
          <p xml:id="i-CM1jAzZ55XujW8vTxV5AnA">
            En transformativ arbetsmarknad där nya arbetstillfällen kommer
            till skapar ytterligare möjligheter, men det sätter samtidigt
            höga krav på att samhället kan möta upp de krav som ställs på
            omställning och vidareutbildning.
          </p>
          <head xml:id="i-545c7D4ct6aXwyvxbw7CV3" type="h2">
            Modernisera arbetslöshetsförsäkringen
          </head>
          <p xml:id="i-PEBoCF8F7yijgoi2p2twcB">
            Liberalerna genomför inom ramen för januariavtalet en övergripande
            reformering av arbetslöshetsförsäkringen för att möta dagens arbetsmarknad
            genom att tydligare koppla försäkringen till inkomst, istället
            för anställningstid. Det till trots förblir försäkringen inte
            en heltäckande sådan utan förunnat dem som är medlemmar. Liberalerna
            kommer att fortsätta driva frågan om att göra arbetslöshetsförsäkringen
            obligatorisk.
          </p>
          <p xml:id="i-PDkQQEEtwwzicLBYTTHV8T">
            Dagens system gör det ofta invecklat för arbetstagare att hitta
            rätt försäkring och veta ifall ens arbete berättigar till ersättning,
            och det är svårt att veta ifall medlemskapet endast kommer att
            bli en förlustaffär. Dessa faktorer gör det nuvarande systemet
            otillgängligt och motarbetar sitt syfte. Ofta slår det allra hårdast
            mot nyanlända som inte behärskar språket och unga som inte kan
            regelverket. Genom att göra a-kassan obliga­torisk kan även de
            svagaste grupperna på arbetsmarknaden omfattas av a-kassan samtidigt
            som yrkesgrupper som i framtiden helt kan rationaliseras bort
            får ta del av omställningsresurser till dess att de hittat ett
            nytt arbete.
          </p>
          <head xml:id="i-BEt4MgeFmjFh5cbVk5LZ92" type="h2">
            Vidareutbildning
          </head>
          <p xml:id="i-Q4Z3L5k7rvNP97jKvQyUCP">
            I takt med att företag ställer högre krav på kompetens i kombination
            med att inhämtade färdigheter snabbt kan föråldras till följd
            av ny teknik behöver anställda kunna fylla på sin kunskap under
            ens yrkesverksamma år. Som en del i omställningsarbetet, och för
            att möjliggöra att fler anställda kan få den kompetens som deras
            arbetsplats kräver, behöver samhället och arbetsgivare stärka
            sina insatser för kompetensutveckling och vidareut­bildning. Detta
            redogör Liberalerna för än mer ingående i partiets kompetensmotion.
            Långtidsutredningen bör undersöka hur ett ökat fokus på kompetensutveckling
            kan minska uppsägningar och stärka företagens kompetensbehov.
          </p>
          <head xml:id="i-47AbF5hZHvJBaEw9dv3hDc" type="h1">
            Lönestöd och arbetsrätt
          </head>
          <p xml:id="i-BBBWbFxC8AiRx7CecJ2YFw">
            Svensk arbetsrätt är i ett internationellt perspektiv väldigt
            stark och ger arbetstagare trygghet på arbetsmarknaden. Samtidigt
            leder reglerna till en tudelad och stelbent arbetsmarknad. Sverige
            är ett av de länder inom OECD där den arbetsrättsliga skill­naden
            mellan dem som har en fast anställning och dem som har tillfällig
            anställning är allra störst. Det innebär dels att flera arbetstagare
            med oprövad kompetens har svårt att få ett första jobb, och att
            det första jobbet ofta är förknippat med låg trygghet, till följd
            av de höga kostnaderna en fast anställning innebär. En tillfällig
            anställning är den första kontakten med arbetsmarknaden för många,
            och det leder ofta till ett andra och ett tredje arbete med högre
            lön och förbättrad trygghet, men inte för alla. Möjligheten att
            genom en lägre kostnad få prova på ett första arbete måste finnas
            kvar, och fördjupas, men den arbetsrättsliga konsekvensen får
            inte innebära att anställningsformerna blir rättsosäkra samt att
            anställda utnyttjas. Det starka anställningsskyddet för fast anställd
            personal innebär inte bara en stor kostnad för arbetsgivare ifall
            företaget behöver omorganisera, det innebär också i förlängningen
            att samhällets mest utsatta drabbas negativt, till följd av att
            trösklarna är så pass höga mellan anställningsformerna. På sikt
            behöver skillnaden mellan anställningsformerna minska för att
            steget mellan en tillfällig och fast anställ­ning inte behöver
            vara så stort som det är idag.
          </p>
          <p xml:id="i-XVXcaz96SnMHiMwRtXJgeJ">
            Inom januariavtalet arbetar Liberalerna för att öppna arbetsmarknaden
            för fler. Arbetsförmedlingens arbete ska effektiveras och fokusera
            på sitt kärnuppdrag, löne­stöden ska förenklas och bli samhällsekonomiskt
            försvarbara och myndigheten ska stärka insatserna för att nyanländas
            etableringsperiod ska kortas. Arbetsrätten liberal­iseras genom
            att undantagen vid uppsägningar till följd av arbetsbrist utökas,
            samtidigt som företagens kostnader ska bli lägre vid uppsägningar.
            Kompetens ska dessutom väga tyngre, vilket ökar företagens möjlighet
            att behålla nyckelpersoner inom företaget.
          </p>
          <p xml:id="i-Cp8WXTya9cXc182fJ6YLLN">
            Det kommer framöver krävas ytterligare liberaliseringar inom
            arbetsrätten. Alltifrån företrädesrätten, ökad flexibilitet för
            så kallade gig-jobb och förbättrad möjlighet att arbeta över landsgränserna
            med en trygg anställningsform. Vilka ytterligare förändring­ar
            och dess omfattning i framtiden bör analyseras grundligt av långtidsutredningen.
          </p>
          <p xml:id="i-W1A8qH5nf2foux95Eggbqy">
            Likaså bör de förändringar som nu sker av lönestöden analyseras.
            Lönestöden idag är, enligt flera expertmyndigheter, alltför komplicerade
            och många till antalet. Hur väl vi kan fokusera anvisningarna
            till de lönestöd som fungerar bäst och underlätta för företag
            att använda dessa på ett rättssäkert sätt kan komma att påverka
            hur väl Sverige lyckas integrera de människor som nyligen sökt
            sin tillvaro hit.
          </p>
        </div>
        <div type="motSignatures">
          <list>
            <item xml:id="i-R8dYiw19ALPYEZDVcf1e6q" who="i-UJJVMVCt6SsjV39Hi1tTYi">
              Gulan Avci (L)
            </item>
            <item xml:id="i-8XytF6sWontSYhJGxA6Bms" who="i-HzxR5drvvumXGW3Fi7DiXX">
              Lina Nordquist (L)
            </item>
            <item xml:id="i-9BGqn7rbYnmNruT6YbGufN" who="i-Af4Qh6NyHu5cGbpwa97J5Y">
              Maria Nilsson (L)
            </item>
            <item xml:id="i-D5rcP3Da7tEtvKDp5oGEVq" who="i-U6F8gqiuV2DEZN1aMhyDnJ">
              Christer Nylander (L)
            </item>
            <item xml:id="i-U62uDozuVU6DwXeRLGC4TW" who="i-PyYxwdbw2KYpXyCWKWHmmT">
              Johan Pehrson (L)
            </item>
            <item xml:id="i-NyqCum59qv2nA188uJKn1R" who="i-VBA6eUH2CpmPZFgqzCpt9N">
              Mats Persson (L)
            </item>
            <item xml:id="i-R2EEsMs2DcUrVN91QRdPjN" who="i-BUYvEhrSc9gnHcd6iS4eDJ">
              Allan Widman (L)
            </item>
          </list>
        </div>
      </div>
    </body>
  </text>
</TEI>
