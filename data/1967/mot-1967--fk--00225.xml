<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--fk--00225">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__fk__225/mot_1967__fk__225-001.pdf"/>
      <fw xml:id="i-UUZCL8KaHdmT6KLGd5B3Wp">
        Motioner i Första kammaren, nr 225 år 1967 5
      </fw>
      <div xml:id="i-2ysn4CF1sFMEkofns3aAgW" type="motHeader">
        <div xml:id="i-CagBgXJskCUDRPhzP1BGrs" type="motTitle"/>
        <div xml:id="i-4ZQF5vGuxodcePJQUwnzc4" type="motSubmissionInfo"/>
      </div>
      <div xml:id="i-R3MbvK8goFUswuyVt8mrce" type="motBody">
        <div xml:id="i-3yheCxRtCXKigiRr4HCjRC">
          <p xml:id="i-PG3CXHDJn4w7oL2sUxChDh">
            Nr 225
          </p>
          <p xml:id="i-LWkwVgduy4rNwttqXxttXM">
            Av fröken Stenberg m. fl., om sänkning av skatten för ensam-
            stående.
          </p>
          <p xml:id="i-Ryfis9STAVHAPaZtE5Mb91">
            (Lika lydande med motion nr 288 i Andra kammaren)
          </p>
          <p xml:id="i-LdZQiCB9wtFeTBLM8c7odz">
            Vid 1965 års riksdag genomfördes på grund av Kungl. Maj:ts proposition
            nr 14 en begränsad skattereform, innefattande viss omläggning
            av den di- rekta och indirekta beskattningen för fysiska personer.
            Ifrågavarande re- form baseras i sina huvuddrag på vissa inom
            allmänna skatteberedningen gjorda avvägningar rörande skattetryckets
            fördelning mellan olika katego- rier skattskyldiga. I en väsentlig
            punkt, nämligen i fråga om avvägningen av skattetrycket mellan
            gifta och ensamstående, utgick departementschefen lik- som skatteberedningen
            ifrån den åsikten att ensamstående representerar en större skatteförmåga
            än de gifta, något som också i olika hänseenden kommit till uttryck
            i skattesystemets utformning. Tyngdpunkten i reformen låg i enlighet
            härmed i lättnader för barnfamiljerna. Reformen innebar ett konsekvent
            fullföljande av en på senare år utvecklad tendens på skatteom-
            rådet, vilken över huvud taget gått ut på en överflyttning av
            skattebördan på de ensamstående. Enligt gällande bestämmelser
            sker en differentiering av skatteuttaget mel- lan gifta och ensamstående
            såväl vid den statliga som vid den kommunala inkomstbeskattningen
            genom att gift skattskyldig medges dubbelt så stort grundavdrag
            som ensamstående, varjämte gift skattskyldig har högre scha- blonavdrag
            från inkomst av kapital och större avdrag för försäkringspre-
            mier än som kan medges en ensamstående. Vid beräkning av den statliga
            inkomstskatten tillämpas för gift skattskyldig en delvis på tudelningsprin-
            cipen uppbyggd skatteskala och för ensamstående en annan skatteskala
            med brantare progression. Progressiviteten innebär därigenom redan
            i relativt låga inkomstskikt att de ensamstående drabbas av en
            exceptionellt hård skattebelastning. Denna skärpes årligen till
            följd av löneutvecklingen till de ensamståendes nackdel. Klyftan
            tenderar bli allt större. Differentieringen av skattetrycket mellan
            å ena sidan gifta och å andra sidan ensamstående, vilken bibehållits
            i det skattesystem som föreslås i pro- positionen, har icke gjorts
            till föremål för närmare analys. Själva grund- valen för resonemanget,
            nämligen den ensamståendes större skatteförmåga, kan emellertid
            med fog sättas i fråga. Den är ingalunda självklar. I vilket fall
            som helst kan en mera nyanserad bedömning vara på sin plats. Förut-
          </p>
          <pb facs="riksdagen-motions-pdf/data/1967/mot_1967__fk__225/mot_1967__fk__225-002.pdf"/>
          <fw xml:id="i-7qhjTK3uyvYaVWKG46rmzx">
            6 Motioner i Första kammaren, nr 225 år 1967
          </fw>
          <p xml:id="i-ELsfD4Uy946VS4jyPyxTwv">
            om att de ensamstående i olika hänseenden ej sällan kan ha relativt
            sett väl så höga levnadskostnader som de gifta, diskrimineras
            de av statsmakterna i vissa hänseenden. De ensamstående får ofta
            vänta längst i bostadsköerna; de blir hänvisade att ta de dyrare
            bostäderna, de får i praktiken mindre so- ciala förmåner, och
            de får den största skatteräkningen, när det är fråga om att betala
            andras förmåner. Det är sålunda de ensamstående som får bära huvudbördan
            när det gäller kostnaderna för förmånerna för barnfamiljerna,
            icke blott barnbidragen utan även de bostadssociala förmånerna
            och studie- bidragen. De får också lämna ett väsentligt bidrag
            till den inkomstomfördel- ning som genom skatterna äger rum. Tillhopa
            rör det sig årligen om mil- jardbelopp. Därtill kommer emellertid
            att samtliga ensamstående skärs över en kam utan hänsynstagande
            till sådana faktorer som försörjningsskyldighet mot närstående
            samboende — barn över sexton år eller andra — eller andra kostnadselement,
            vilka kan vara ägnade att minska skatteförmågan. Många ensamstående
            har dessutom själva tidigare fått under uppoffringar svara för
            sina barns fostran utan några som helst bidrag från det allmännas
            sida. Det tages i normalfallen inga hänsyn till att änkor, änklingar
            och frånskilda eller andra äldre ensamstående på grund av större
            behov av rekreation, hem- vård och sjukvård kan ha det annorlunda
            och sämre ekonomiskt ställt än ensamstående ungdomar i förvärvsarbete
            med motsvarande inkomster. En särskilt besvärlig situation uppstår
            vid övergång i fråga om skattestatus från gift till ensamstående
            vid andra makens frånfälle eller skilsmässa. Veder- börande är
            då i viss mån bunden av sin tidigare utgiftsram, t. ex. beträffande
            bostadshyran, telefon och tidningar; inkomsterna minskar, men
            skatterna utgår efter en hårdare skala, så att större andel av
            inkomsten måste avstås till det allmänna. Den heterogena grupp
            i samhället som beröres omfattar ej mindre än drygt 1 1/2 miljon
            människor. I den offentliga debatt som ägt rum om familjebeskattningen
            har stor uppmärksamhet ägnats åt frågan om de giftas sambeskattning
            respektive särbeskattning. De ensamståendes skatteproblem har
            däremot icke varit fö- remål för nämnvärt intresse i detta sammanhang,
            och de ensamstående sy- nes också ha blivit bortglömda i den utredning
            rörande familjebeskattningen som pågår. Då denna kategori bör
            komma i åtnjutande av rimlig skatterätt- visa, synes det vara
            befogat att jämväl de ensamståendes skatteförhållanden omfattas
            av utredningen. Därvid synes bl. a. frågan om hänsynstagande till
            sådana förhållanden som menligt kan inverka på skatteförmågan
            utan att berättiga till avårag för nedsatt skatteförmåga böra
            övervägas. I avvaktan på vad som kan framkomma vid angivna utredning
            torde starka skäl föreligga för att riksdagen i samband med behandlingen
            av före- varande proposition överväger de lättnader som omedelbart
            som ett proviso- rium kan beredas de ensamstående för att minska
            den diskriminering som
          </p>
          <pb facs="riksdagen-motions-pdf/data/1967/mot_1967__fk__225/mot_1967__fk__225-003.pdf"/>
          <fw xml:id="i-WF1SMCdUhiY3qZmvg4r7UT">
            Motioner i Första kammaren, nr 225 år 1967 7
          </fw>
          <p xml:id="i-S8WRysDnZWbHeK4ipNRLcX">
            uppstår genom skattesystemets konstruktion. Sådana lättnader
            kan åstad- kommas antingen genom justering av skatteskalorna för
            ensamstående eller genom en ändring i relationen mellan ortsavdragen
            för gifta och ogifta. Det är att märka att relationstalen ger
            visst stöd för en förhöjning av den ensamståendes grundavdrag
            i förhållande till det för gift skattskyldig gäl- lande avdraget.
            En dylik åtgärd har emellertid vittgående konsekvenser för den
            kommunala utdebiteringen. Någorlunda rättvisa torde skapas genom
            en sänkning av skatteskalan för de ensamstående. Den lämpligaste
            utvägen torde i så fall vara att som pro- visorium i inkomstskikten
            mellan 6 000 och 40 000 kronor en genomgående sänkning av skattesatserna
            för ensamstående genomföres med en procent- enhet i förhållande
            till vad som nu gäller. I stället för gällande skala för ensamstående
            skulle i så fall följande skala för angivna inkomstskikt fast-
            ställas, nämligen
          </p>
          <p xml:id="i-D6NFio2e5wFFVFownPg3iv">
            6 000 skatt 10 procent
          </p>
          <p xml:id="i-KcbGwwXMbWCp1RQZLCDZdr">
            6 000— 8 000 14 » 3 000— 9 000 21 » 9 000—10 000 21 » 10 000—12
            000 26 » 12 000—15 000 26 » 15 000—16 000 30 » 16 000—20 000 30
            » 20 000—24 000 30 » 24 000—253 000 30 » 25 000—30 000 39 » 30
            000—40 000 43 »
          </p>
          <p xml:id="i-XxTfcz6HjA4yAQ6cMyR7XV">
            och därefter enligt propositionen.
          </p>
          <p xml:id="i-DgCeAL21qTG4kXfiSZLWV5">
            Under åberopande av vad sålunda anförts hemställes, att riksdagen
            måtte besluta dels att i skrivelse till Kungl. Maj:t hemställa
            att vid den pågående utredningen inom finansdepartementet av frågan
            om familjebeskattningen jämväl de ensamståendes skatte- förhållanden
            göres till föremål för överväganden, dels ock att i avvaktan på
            utredningens slutförande gene- rellt sänka skattesatserna för
            ensamstående med en pro- centenhet vid den statliga inkomstbeskattningen
            på sätt i motionen i det föregående närmare utvecklats.
          </p>
          <p xml:id="i-Pmj6K1GBb6oA9jWUW9TkNi" type="date">
            Stockholm den 24 januari 1967
          </p>
          <div xml:id="i-bvVHhCBGPg6MMzUen5KCN" type="signatureBlock">
            <list xml:id="i-3MGexTBmCjJrXJb3sGsYQ2">
              <item xml:id="i-QRu7LcKrYCAEvBWeP4JDtA" who="i-F4NNPD3ks862FRzkUn5FVs" type="signature">
                Gunvor Stenberg (h)
              </item>
              <item xml:id="i-QNkT7qr1x71XhFffUjsXpt" who="i-4gJumJgEuP6Xz9pqA1wnWG" type="signature">
                Mary Hultell (h)
              </item>
              <item xml:id="i-JM2Da23G38CdfrUaVSAYbF" who="i-5qJUpGuJqeTrWaukfnc12x" type="signature">
                Gunnar Wallmark (h)
              </item>
            </list>
          </div>
        </div>
      </div>
    </body>
  </text>
</TEI>
