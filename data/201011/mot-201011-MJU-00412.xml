<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00412">
  <teiHeader>
    <fileDesc>
      <titleStmt>
        <title>Allemansrätten</title>
        <author corresp="i-9Kt7koTgzUZUA9ovNXYdWj">av Marietta de Pourbaix-Lundin (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Allemansrätten</title>
          <idno type="rdwebb">GY02MJ412</idno>
          <rs type="number">MJ412</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ412/text</ref>
          <ref type="dokument_url_html">http://data.riksdagen.se/dokument/GY02MJ412</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ412</ref>
          <ref type="doc">http://data.riksdagen.se/fil/899FBDB4-2990-43BA-8A3B-166D9F7C324B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Kt7koTgzUZUA9ovNXYdWj</idno>
            <name>Marietta de Pourbaix-Lundin</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UDE5jpGzDTWXpd5c5PvkGq" type="signed"/>
        <correspContext corresp="i-UDE5jpGzDTWXpd5c5PvkGq">
          <note type="signatory" corresp="i-9Kt7koTgzUZUA9ovNXYdWj"/>
        </correspContext>
        <correspAction xml:id="i-7wmWwyJLAje7T8gNkf8pDq" type="numbering">
          <date when="2010-10-29"/>
        </correspAction>
        <correspAction xml:id="i-XrbtNfQetb6SUETEKFJCPZ" type="submission">
          <date when="2010-10-27"/>
        </correspAction>
        <correspAction xml:id="i-SeLyf5DxSA8CRnH5wdqeeP" type="transfer">
          <date when="2010-10-26"/>
        </correspAction>
        <correspAction xml:id="i-YSYmmNdL2uHppSYxRCC7v4" type="assigned"/>
        <correspContext corresp="i-YSYmmNdL2uHppSYxRCC7v4">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-6GJGuVgy8UEGi7zHgQN7aV">
            Förslag till riksdagsbeslut
          </head>
          <list style="ol">
            <item xml:id="i-Bf5UBQ7fUTRV5BtykXEAEJ">
              Riksdagen tillkännager för regeringen som sin mening vad som
              anförs i motionen om att se över kommersiella intressens rätt
              i allemansrätten.
            </item>
            <item xml:id="i-JZ14SxrbZDHRmx1dwkFjfr">
              Riksdagen tillkännager för regeringen som sin mening vad som
              anförs i motionen om att tydliggöra att kommersiellt utnyttjande
              av fiskbestånd måste ske med vattenägarens tillstånd.
            </item>
          </list>
        </div>
        <div type="motContent">
          <head xml:id="i-4dzEkgoLebp4uefio4haqb" type="h1">
            Motivering
          </head>
          <p xml:id="i-Qs9ynYEZbcTTiju5NXqsLN">
            Allemansrätten är ett viktigt inslag i det svenska samhället
            och väl värt att värna. Allemansrätten är något som i bruk och
            tradition funnits länge i vårt land. Samtidigt är det viktigt
            att värna ägande- och brukanderätten över mark och vatten för
            ägaren. Mark- eller vattenägarens rätt till de naturresurser som
            är kommersiellt intressanta ska ställas mot allmänhetens rätt
            att vistas på annans ägda mark eller vatten. Inskränkningar i
            mark- och vattenägares rätt att bruka sin egendom anges bland
            annat i 1 kap. 1 § miljöbalken som säger:
          </p>
          <p xml:id="i-bTbjvk2gkwnGHGm3X1SDp">
            Bestämmelserna i denna balk syftar till att främja en hållbar
            utveckling som innebär att nuvarande och kommande generationer
            tillförsäkras en hälsosam och god miljö. En sådan utveckling bygger
            på insikten att naturen har ett skyddsvärde och att människans
            rätt att förändra och bruka naturen är förenad med ett ansvar
            för att förvalta naturen väl.
          </p>
          <p xml:id="i-HCLg4zS44uBdTQcZgJFwGe">
            Detta gäller alla, men i synnerhet mark- eller vattenägaren.
            Mark- eller vattenägarens äganderätt begränsas utöver det som
            anges i miljöbalken även av allemansrätten, där allemansrätten
            allmänt kan sägas betyda att envar har rätt att förflytta sig
            över annans mark eller vatten och där plocka bär, svamp och blommor.
            Det som i stor utsträckning inte är kommersiellt intressant för
            ägaren anses vara tillåtet av allmänheten att bruka, under förutsättning
            att övriga bestämmelser från bland annat miljöbalken inte åsidosätts.
          </p>
          <p xml:id="i-KbdTsDqxL4JMAk213S5Gp7">
            Ett exempel är att en enskild person har rätt att fånga en mindre
            mängd fisk på annans vatten enligt allemansrätten. Ett företag
            som anordnar en fisketävling på annans vatten har inte någon skyldighet
            att vare sig anmäla eller förmedla information om tävlingen till
            vattenägaren. Den sammanlagda åverkan som åsamkas det lokala fiskbeståndet
            av alla tävlingsdeltagarna kan hundrafalt överstiga vad ägaren
            själv får åsamka på sitt eget vatten. Varje tävlingsdeltagare
            i tävlingen anses, var och en, nämligen lyda under allemansrätten
            som ger tillåtelse att fånga en mindre mängd fisk, men när de
            samlas på samma ställe i organiserad form, blir deras sammanlagda
            uttag ur fiskbeståndet betydande. Det uttaget kan mycket väl vara
            mer än vad en yrkesfiskare både klarar och får skörda ur det lokala
            beståndet. Hur väl rimmar detta med ansvar och att förvalta naturens
            resurser som citerades ur miljöbalken ovan? Utöver att det lokala
            fiskbeståndet åderlåts av allt för många sportfiskare på samma
            plats, tjänar även tävlingsarrangören pengar utan att för den
            skull behöva återställa fiskbeståndet med de medel som intjänades.
          </p>
          <p xml:id="i-7pUgLhytwC9JNtmy6NmLgg">
            En uppmärksammad dom avkunnades i Högsta domstolen (NJA 1996
            s. 495) i det så kallade forsränningsmålet, där det slogs fast
            att ett kommersiellt utnyttjande under allemansrätten i och för
            sig inte var förbjudet men att det kunde innebära skadeståndsansvar
            mot markägaren om skada åsamkades marken. Med ett parallellt resonemang
            måste den skada som kunde föranleda skadeståndsansvar i forsränningsmålet
            även inkludera skada på den resurs som är väsentlig till sjöss,
            nämligen fiskbeståndet.
          </p>
          <p xml:id="i-46k825VkTPHzfDdgDXkMh3">
            Det bör utredas var gränsdragningen går mellan vad som kan betraktas
            som normalt nyttjande av allemansrätten och vad som bör betraktas
            som ett kommersiellt nyttjande av mark och vatten, vilket bör
            medföra krav på tillstånd från berörd mark- och vattenägare.
          </p>
        </div>
        <div type="motSignatures">
          <list>
            <item xml:id="i-MkwYfiHTYMYX6MQ9VPcJk8" who="i-9Kt7koTgzUZUA9ovNXYdWj">
              Marietta de Pourbaix-Lundin (M)
            </item>
          </list>
        </div>
      </div>
    </body>
  </text>
</TEI>
