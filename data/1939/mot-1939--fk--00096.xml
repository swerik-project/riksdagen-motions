<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1939--fk--00096">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__fk__96/mot_1939__fk__96-001.pdf"/>
      <fw xml:id="i-XkMavu5qRLQ96MYf5vZ9Tq">
        Motioner i Första kammaren, Nr 96. 1
      </fw>
      <div xml:id="i-Jf3iDfmRr6oGxeAfVQsoiL" type="motHeader">
        <div xml:id="i-GarB97k4xwkNsVMt32wFWx" type="motTitle"/>
        <div xml:id="i-CqD3xY2HhspBjVAXxfaPUH" type="motSubmissionInfo"/>
      </div>
      <div xml:id="i-S3p3mhneCEnfMGY3xiHZkZ" type="motBody">
        <div xml:id="i-KxbAUyXsR4L3HTbRvhG83A">
          <p xml:id="i-KpcbmkN23fxo6EywieA79">
            Nr 96.
          </p>
          <p xml:id="i-4g6noLcgmoQE2k5bZcimZb">
            Av herr Andersson, Elof, m. fl., om förnyad utredning angående
          </p>
          <p xml:id="i-VEFAgibYt2HsvJCwLWudBp">
            utvidgad försäkring mot olycksfall i arbete.
          </p>
          <p xml:id="i-NJX9BrJwzhccuLPwZtvLMz">
            På flera olika vägar har samhället strävat att bereda särskilt
            skydd åt de människor, som bli offer för olycksfall. Det har betraktats
            som en själv- klar sak, att den offentliga sjukvården och allmänna
            fattigvården borde kompletteras genom ett slags personlig ersättning
            till individerna för deras oförskyllda lidande, förlorade arbetsförtjänst
            och eventuellt nedsatta arbets- förmåga. Inledningsvis vilja vi
            framhålla, att den solidaritetskänsla, som tagit sig uttryck i
            stödet för de av olycksfall drabbade, givetvis bör i möj- ligaste
            mån omfatta även offren för annat oförskyllt lidande, särskilt
            sjuk- domar. Redan det faktum, att den existerande hjälpverksamheten
            på väsent- liga punkter är helt olika organiserad i de båda fallen,
            gör det emellertid både tillåtligt och tillrådligt att behandla
            de båda problemen såsom fri- stående. För närvarande förefaller
            oss frågan om utvidgat skydd för konse- kvenserna av olycksfall
            i arbete vara den mest aktuella. Vad statsmakterna hittills åtgjort
            för att mildra konsekvenserna av olycks- fall kan sammanfattas
            under tre skilda rubriker. 1) Särskilda ansvarsregler för ägare
            till vissa farligare inrättningar. Det viktigaste exemplet utgör
            det vidsträckta ansvar, som åvilar ägare till motorfordon, och
            som nyligen före- slagits ytterligare utvidgat. För att garantera
            ansvarets effektivitet har lagen föreskrivit obligatorisk försäkring.
            Sedd från hela befolkningens synpunkt utmärker sig denna skyddsform
            därför, att den säkerställer ett obegränsat antal individer men
            detta endast för en snävt begränsad typ av olyckor. 2) Skyldighet
            för företagare att bereda skydd åt sina anställda. Denna skyl-
            dighet vilar på 1916 års lag om försäkring mot olycksfall i arbete.
            Staten är befriad från försäkringsplikten, som för övriga arbetsgivare
            kan fullgöras antingen genom riksförsäkringsanstalten eller genom
            vissa privata företag. Ur allmän synpunkt utmärker sig skyddsformen
            därigenom, att den tillgodo- ser ett stort men begränsat antal
            personer mot en stor men begränsad del av deras olycksrisk. 3)
            Rätt till förmånlig försäkring i vissa fall. Hit hör arbetsgivares
            rätt att försäkra sådana arbetande (särskilt familjemedlem- marna),
            som icke med nödvändighet skola försäkras enligt 1916 års lag,
            mot olycksfall under arbetet. Vidare arbetsgivares rätt att försäkra
            anställda mot olyckor utom arbetet. Slutligen den speciella försäkringsformen
            för fiskare. Det karakteristiska är i alla tre fallen frivilligheten
            och den ringa utsträck- ningen. Det är till den sista typen av
            olycksskydd, alltså förmånlig, frivillig för- säkring, som strävandena
            efter ytterligare utvidgning anknutit sig. Som det Bihang till
            riksdagens protokoll 1939. 3 saml. Nr 96—102. 1
          </p>
          <pb facs="riksdagen-motions-pdf/data/1939/mot_1939__fk__96/mot_1939__fk__96-002.pdf"/>
          <fw xml:id="i-PyDJSsgnbxDwb7K4jrWhrY">
            2 Motioner i Första kammaren, Nr 96.
          </fw>
          <p xml:id="i-EYdA7VBcH7ZGQ8D1dxbXSp">
            viktigaste steget därvidlag bör betecknas 1928 års riksdagsskrivelse,
            vilken innehöll en anhållan om utredning »rörande lämpligheten
            av sådan utvidg- ning av den frivilliga försäkringen enligt lagen
            om försäkring för olycksfall i arbete, att denna komme att omfatta
            mindre arbetsgivare och självständiga yrkesutövare». Utredningen
            i fråga verkställdes av riksförsäkringsanstalten, som avgav betänkande
            med vissa förslag den 31 maj 1935. Sedan remiss- yttranden inkommit,
            fann dåvarande chefen för socialdepartementet, stats- rådet Möller,
            att förslagen icke kunde framläggas för riksdagen utan en in-
            gående överarbetning. Med utgångspunkt härifrån uttalade andra
            lagutskottet år 1936 (utl. nr 4) i anledning av en motion om allmän
            obligatorisk olycks- fallsförsäkring, att riksdagen borde avvakta
            överarbetningen av riksförsäk- ringsanstaltens förslag innan den
            toge närmare ståndpunkt. Emellertid har, såvitt vi hava oss bekant,
            någon sådan överarbetning hittills icke kommit till stånd. Det
            bör därvid anmärkas, att statsrådet i fråga icke direkt utlovade
            en överarbetning, ehuru andra lagutskottet 1936 synes ha varit
            i den tron att den skulle verkställas. I detta läge synes det
            oss föreligga starka skäl för att återupptaga frågan om utvidgat
            skydd mot konsekvenserna av olycksfall. Utgångspunkten för varje
            resonemang på detta område måste vara att söka få en uppfattning
            om behovet. Tillgänglig statistik lämnar inga uppgifter om antalet
            olycksfall utan försäkringsskydd, och den visar icke heller hur
            de frivilliga försäkringarna fördela sig på olika yrken och socialgrupper.
            I ett specialfall kan man dock få en ganska bestämd bild ur tillgängliga
            data. Det kan anses notoriskt att de mindre jordbrukarna och deras
            familjemed- lemmar i regel icke ha (och icke ha råd att skaffa
            sig) frivillig olycksfallsför- säkring. De bära dock ungefärligen
            samma risk som de enligt 1916 års lag obligatoriskt försäkrade
            anställda inom samma yrke, och dessa senares risk är mycket hög
            — enligt uppgifter för 1934 ungefär 150 anmälda olyckor på 1000
            arbetande män och 35 på 19000 arbetande kvinnor inom kategorien
            »jordbruk, skogsbruk och boskapsskötsel». Går man sedan till befolknings-
            statistiken, visar det sig att enligt 1930 års siffror för yrkesgruppen
            » jordbruk med binäringar» antalet företagare med familjemedlemmar
            förhöll sig till antalet anställda med familjemedlemmar ungefär
            som 7 till 3. När därtill kommer, att de anställda inom yrkesgruppen
            ha ungefär lika många familje- medlemmar som aktiva yrkesutövare,
            är det alldeles uppenbart att den obli- gatoriska försäkringen
            täcker endast en mindre del, kanske en fjärdedel av de inom jordbruket
            arbetande. Under sådana förhållanden vågar man icke antaga att
            ens hälften av den aktiva jordbruksbefolkningen har något för-
            säkringsskydd alls mot olycksfall i arbete. Den största sannolikhet
            talar för att liknande förhållanden råda inom andra yrken med
            ett stort antal små- företagare, särskilt hantverk och detaljhandel.
            När man betänker hur ringa skillnaden i ekonomi och levnadsförhållanden
            ofta är mellan små företagare och anställda inom samma bransch.
            förefaller det oss närmast stötande att samhället i det ena fallet
            ingripit effektivt för att mildra följderna av olycks-
          </p>
          <pb facs="riksdagen-motions-pdf/data/1939/mot_1939__fk__96/mot_1939__fk__96-003.pdf"/>
          <fw xml:id="i-QREVz4J8mjFbFDPWXEYRzP">
            Motioner i Första kammaren, Nr 96. 3
          </fw>
          <p xml:id="i-LEvrdHdJYcmeyac7KLXb75">
            fall, men i andra fallet låtit sakerna ha sin gång med ett obetydligt
            undantag för fiskarnas räkning. Ett annat mått på behovet av utvidgad
            olycksfallsförsäkring erhåller man genom att betrakta siffrorna
            för frivillig olycksfallsförsäkring. Den obliga- toriska försäkringen
            mot olycksfall i arbete omfattade vid utgången av 1933 c:a 1500
            000 personer. De som åtnjöto förmånen av frivillig men genom samhällets
            mellankomst särskilt gynnad försäkring voro icke fler än 11 300
            (fiskare samt anställda, vilka icke inbegripas i den obligatoriska
            försäkrin- gen). Men siffran för helt frivillig olycksfallsförsäkring
            var vid samma tid icke mindre' än 578 500, och denna siffra hade
            vid slutet av år 1936 stigit till 830 500, d. v. s. med ungefär
            44 Z på tre år. Denna stegring vittnar otve- tydigt om ett allmänt
            behov av skydd mot olycksfallens konsekvenser. Nu låter det naturligtvis
            säga sig, att de höga siffrorna för frivillig olycks- fallsförsäkring
            skulle vittna om att ytterligare ingripanden från samhällets sida
            kunna anses överflödiga. Mot ett sådant resonemang är först och
            främst att invända, att de, som bäst behöva denna försäkring,
            alltså de små före- tagarna, säkerligen höra till dem som i minsta
            utsträckning kunnat skaffa sig den. Ytterligare argument torde
            icke behöva anföras för att framhäva önsk- värdheten av att den
            1935 avbrutna utredningen om utvidgad försäkring mot olycksfall
            i arbete återupptages och slutföres. Emellertid torde det vara
            skäl att något diskutera de linjer, efter vilka en lösning kan
            tänkas. Två huvudmöjligheter föreligga. Den ena att skapa billiga
            och bekväma former för frivillig försäkring åt yrkesgrupper, där
            sådan synes särskilt behövlig, d. v. s. att gå vidare på den linje,
            som redan använts för fiskare och där synes ha lett till skäligen
            goda resultat. Den andra att utvidga för- säkringsplikten, eventuellt
            till alla medborgare inom de arbetande ålders- klasserna. Tanken
            på allmän obligatorisk försäkring har kanske sin främsta förtjänst
            däruti, att den tillfredsställer ett demokratiskt rättfärdighetskrav.
            Varför, har man rätt att fråga sig, skall samhället ordna med
            obligatoriskt skydd åt endast c:a 1 750 000 av landets 4 250 000
            invånare i arbetsför ålder, medan samhället ordnar obligatorisk
            ålderdomspension åt alla? Vore det icke skäl att alla finge samma
            förmån efter enhetliga grunder? Slutligen kan man tänka sig en
            obligatorisk försäkring ordnad på enklare sätt än annan. Om skyddet
            mot olycksfall i arbete upphöjdes till ett slags medborgerlig
            rättig- het, bortfölle skälen till detaljerad gradering av premierna
            efter risken inom olika sysselsättningar. Härmed följde en betydande
            förenkling av apparaten, och man kunde även tänka sig att komma
            ifrån stora delar av den tyngande fondbildningen. : Den första
            invändning, som kan resas mot en sådan lösning, gäller kost- naderna.
            De årliga premierna för den obligatoriska olycksfallsförsäkringen
            i arbete uppgå f. n. till 30 å 35 miljoner. Dessa avse att täcka
            riskerna för
          </p>
          <pb facs="riksdagen-motions-pdf/data/1939/mot_1939__fk__96/mot_1939__fk__96-004.pdf"/>
          <fw xml:id="i-QaSDuJ6rkZEpf6tvkchLur">
            4 Motioner i Första kammaren, Nr 96.
          </fw>
          <p xml:id="i-5Kosbz6CVh9iy1xSBwFhWa">
            omkring 40 Z av den arbetsföra befolkningen. Skulle man skapa
            ett liknande skydd för hela den arbetsföra befolkningen, vore
            det tydligen rimligt att anlita ungefär samma ersättningsregler
            som nu gälla för de anställda enligt 1916 års lag, ehuru givetvis
            ersättningsbeloppen icke kunde alldeles bindas vid vederbörandes
            inkomst utan finge uppdelas i ett antal klasser. Under sådana
            förutsättningar förefaller det sannolikt, att en obligatorisk
            försäk- ring mot olycksfall i arbete för alla personer mellan
            15 och 65 år skulle draga en årlig kostnad av 75 å 100 miljoner
            kr., d. v. s. 20—25 kr. per individ och år. Uppenbarligen vore
            det orimligt att belasta de ekonomiskt svagast ställda med en
            så hög premie för egen och vuxna familjemedlemmars räkning. Men
            man kunde tänka sig ett arrangemang liknande det vid folkpensioneringen
            med en minimiavgift för alla och högre avgifter för högre inkomstklasser.
            Möjligen kunde också särskilda regler givas för hemmavarande familjemed-
            lemmar. Det är emellertid icke blott kostnaderna och svårigheterna
            att fördela dem, som kunna giva anledning till tveksamhet inför
            den allmänna obligatoriska försäkringens idé. Man måste också
            taga hänsyn till åtskilliga andra konse- kvenser och möjligheter.
            Sålunda kan man hysa farhågor för en olämplig utveckling beträffande
            vållande från annan persons sida. Enligt nu gällande lagstiftning
            faller er- sättningsskyldighet för den vållande helt på denne,
            när den skadade är oför- säkrad. Är däremot den skadade försäkrad
            blir den vållande ersättningsplik- tig, endast om han visat grov
            vårdslöshet (lagen om försäkringsavtal 8 25). Härav kan man hämta
            anledning till oro för minskad försiktighet med av- seende på
            andra, för den händelse att dessa andra kunde påräknas i regel
            vara försäkrade mot följderna. Emellertid gälla samma regler,
            om den vål- lande är ansvarsförsäkrad, och lagstiftaren har redan
            tagit risken att införa obligatorisk ansvarsförsäkring på ett
            för olycksfallen väsentligt område, motortrafikens. Man har också
            anledning fråga sig, hur en allmän obligatorisk försäkring mot
            olycksfall i arbete skulle komma att förhålla sig till den nuvarande
            plik- ten för arbetsgivare att försäkra sina anställda. Att borttaga
            arbetsgivarens plikt att betala försäkringspremier kan icke anses
            vara önskvärt. Det för- håller sig nämligen så, att arbetsgivaren
            genom att vidtaga betryggande åt- gärder mot olycksfall kommer
            ned till lägre premier, och därför verkar ar- betsgivarens försäkringsplikt
            förebyggande och i allmänhet socialt välgöran- de. Därför bör
            man överväga möjligheterna att skapa en allmän obligatorisk försäkring
            med bidrag från de försäkrade utan att rubba den nuvarande försäkringen
            för anställda med avgifter från arbetsgivaren. Om man inskränker
            tanken på allmän obligatorisk avgiftsförsäkring mot olycksfall
            i arbete till vissa kategorier, måste man dock ha klart för sig,
            att vinsterna i form av principiell likställighet och organisatorisk
            enkelhet icke kunna bliva så stora. Likväl torde man kunna påräkna
            säkrare resultat samt
          </p>
          <pb facs="riksdagen-motions-pdf/data/1939/mot_1939__fk__96/mot_1939__fk__96-005.pdf"/>
          <fw xml:id="i-URt7BrvDajxJVp7WTQBKpC">
            Motioner i Första kammaren, Nr 96. | 5
          </fw>
          <p xml:id="i-RsAe2T7C8VeUN9LfhkPbqo">
            lägre kostnader för de ekonomiskt svaga och för statskassan än
            som kan väntas vid utvidgad frivillig försäkring med statens stöd.
            Mot möjligheten av obligatorisk försäkring för vissa ytterligare
            social- grupper, exempelvis mindre jordbrukare och hantverkare
            samt detaljhand- lare, tillkommer den invändningen, att kategoriernas
            avgränsning måste möta betydande svårigheter. Emellertid torde
            man ha rätt till det uttalandet, att det är viktigare att få med
            alla små och svaga än att skilja ut dem som böra kunna ordna sin
            försäkringsfråga på helt frivillig väg. Då reduceras proble- met
            därhän, att antingen alla icke-anställda eller också utövare av
            vissa yrken skulle åläggas obligatorisk försäkring, och då torde
            svårigheterna för gränsdragningen icke bliva så stora. Vi ha i
            det hittills förda resonemanget uppehållit oss övervägande vid
            olika möjligheter att utvidga försäkringsplikten, detta därför
            att redan verkställd utredning i hög grad klarlägger problemet
            om en utvidgad frivillig olycks- fallsförsäkring. Vårt resonemang
            leder dock icke fram till något avgjort förord för vare sig den
            ena eller den andra linjen. På sin höjd vilja vi i frågans nuvarande
            läge fälla det omdömet, att den obligatoriska linjen före- faller
            mer tilltalande, ju större utvidgning av samhällets ingripanden
            man tänker sig, medan däremot en frivillig men förmånlig försäkringsform
            torde vara den naturligaste vägen för smärre utvidgningar. Då,
            som vi tidigare sökt visa, behovet av utvidgat skydd mot konsekven-
            serna av olycksfall i arbete är stort, särskilt inom kategorien
            självständiga yrkesutövare med rörelse av mindre omfattning, och
            då frågan om den lämp- ligaste linjen synes behöva göras till
            föremål för ingående prövning, få vi härmed föreslå,
          </p>
          <p xml:id="i-HjHnrzwdP4jmKRUBeoPeKF">
            att riksdagen måtte hos Kungl. Maj:t anhålla, att Kungl. Maj:t
            ville till förnyad utredning upptaga frågan om utvid- gad försäkring
            mot olycksfall i arbete, varvid utredningen även bör omfatta spörsmålet,
            huruvida frågans lösning krä- ver utvidgad obligatorisk försäkring.
          </p>
          <p xml:id="i-RRr2jyxwCuxHWus4fFf9w7">
            Stockholm den 21 januari 1939. Elof B. Andersson. John Björck.
            Eskil Albertsson. P. J. Näslund. Alfred Andersson. Axel Löfvander.
            Bernhard Nilsson.
          </p>
          <p xml:id="i-L6wCZfSnVqDyjjFMfLjxqy">
            I motionens syfte instämmer:
          </p>
          <p xml:id="i-UY2kY56FQZawNw5RH9kaKw">
            Elon Andersson.
          </p>
        </div>
      </div>
    </body>
  </text>
</TEI>
